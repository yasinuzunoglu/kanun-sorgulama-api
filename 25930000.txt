2593 sayılı 6136 Sayılı Ateşli Silahlar ve Bıçaklar ile Diğer Aletler Hakkında Kanunda Değişiklik Yapılmasına Dair Kanun
Yayımlandığı Resmî Gazete Tarihi: 27.01.1982
Yayımlandığı Resmî Gazete Sayısı: 17587
Kabul Tarihi	21.01.1982
Madde 0001:
6136 sayılı Ateşli Silahlar ve Bıçaklar ile Diğer Aletler Hakkında Kanunun Ek 1 inci maddesinin (2) numaralı bendi aşağıdaki şekilde değiştirilmiştir.
2. Bu maddede belirlenen yerlerde bu Kanunun 13 üncü ve 15 inci maddelerinde ve Türk Ceza Kanununun 264 üncü maddesinde yazılı olanları, bu Kanunun 7 nci maddesinin birinci, ikinci, dördüncü bentlerinde gösterilenler ve üçüncü bendinde gösterilenlerden;
Adli ve idari yargı hakim ve savcıları ile bu sınıftan sayılanlar,
Valiler, vali muavinleri, kaymakamlar ve bucak müdürleri,
Milli İstihbarat Teşkilatı mensupları,
Görevlerinin gereği olarak bulunanlar
Dışında, ruhsatlı olsalar bile taşıyan veya bulunduranlar, eylemleri daha ağır bir cezayı gerektirmediği takdirde altı aydan bir yıla kadar hapis ve ikibin liradan beşbin liraya kadar ağır para cezası ile cezalandırılırlar.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
