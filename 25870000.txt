2587 sayılı 1319 Sayılı Emlak Vergisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 27.01.1982
Yayımlandığı Resmî Gazete Sayısı: 17587
Kabul Tarihi	21.01.1982
Madde 0001:
1319 sayılı Emlak Vergisi Kanununun 4 üncü maddesine aşağıdaki (t) fıkrası eklenmiştir.
t. Tersane binaları (müstakil büro ve müstakil lojman binaları hariç.)
Madde 0002:
Aynı Kanunun 6 ncı maddesi aşağıdaki şekilde değiştirilmiştir.
Köy binaları için istisna:
Madde 6.- Köylerde mesken olarak kullanılan binaların vergi değerlerinin 500 000 lirası bu vergiden müstesnadır.
Ancak, bu istisna muayyen zamanlarda dinlenme amacıyla kullanılan ve daimi ikametgah vasfı bulunmayan meskenler için uygulanmaz.
Madde 0003:
Aynı Kanunun 8 inci maddesi aşağıdaki şekilde değiştirilmiştir.
Nispet:
Madde 8.- Bina Vergisinin nispeti binde 3 tür. Meskenlerde bu nispet binde 2 olarak uygulanır.
Şu kadar ki, yeniden inşa edilen bina veya binaların vergisi, arsasının (veya arsa payının) vergisinden az olamaz,
Madde 0004:
Aynı Kanunun 10 uncu maddesi aşağıdaki şekilde değiştirilmiştir.
Beyan esası:
Madde 10.- Bina Vergisi, mükelleflerin yazılı beyanı üzerine tarh ve tahakkuk ettirilir.
Şu kadar ki, mükelleflerin beyan edecekleri değerler Maliye ve Bayındırlık bakanlıklarınca müştereken tespit ve ilan edilecek bina metrekare normal inşaat maliyet bedelleriyle bu Kanunun 20 nci maddesine göre bulunacak arsa veya arsa payı değeri esas alınarak, 31 inci madde uyarınca hazırlanmış bulunan tüzük hükümlerinden yararlanılmak suretiyle hesaplanacak maliyet bedelinden düşük olamaz. Düşük beyanda bulunulması halinde, mükellefin beyanı vergi dairesince maliyet bedeline yükseltilerek tahakkuka esas alınır ve mükellefe bildirilir. Vergi dairesince hesaplanan miktar ile mükellefin beyanı arasındaki farka kusur cezası uygulanır.
Geçici ve daimi muafiyetten faydalanacak olanların da beyanname vermeleri mecburidir.
Bir vergi dairesi faaliyet bölgesi içindeki bir mükellefe ait binalar aynı beyannamede birleştirilerek beyan olunur.
Madde 0005:
Aynı Kanunun 16 ncı maddesi aşağıdaki şekilde değiştirilmiştir.
Arazi Vergisinde İstisna:
Madde 16.- Mükelleflerin Türkiye deki arazisinin, arsaları hariç olmak üzere vergi değeri 500 000 liraya kadar olanlarının 250 000 lirası arazi vergisinden müstesnadır.
Bu hükmün tatbikatında mükellef ile eş ve velayet altındaki çocuklara ait arazi değerleri toplu olarak nazara alınır.
Bu maddede yazılı istisna, hisseli arazide mükelleflerin hisse miktarları ayrı ayrı nazara alınmak suretiyle uygulanır.
Madde 0006:
Aynı Kanunun 18 inci maddesi aşağıdaki şekilde değiştirilmiştir.
Madde 18.- Arazi Vergisinin nispeti binde 3 tür.
Arsalar için vergi nispeti binde 5 dir.
Madde 0007:
Aynı Kanunun 20 nci maddesi aşağıdaki şekilde değiştirilmiştir.
Beyan Esası:
Madde 20.- Arazi Vergisi, mükelleflerin yazılı beyanı üzerine tarh ve tahakkuk ettirilir.
Şu kadar ki, mükelleflerin arsalarla ilgili olarak beyan edecekleri değerler, 213 sayılı Vergi Usul Kanununun asgari ölçüde birim değer tespitine ilişkin hükümlerine göre takdir komisyonlarınca mahalle muhtarlıkları itibariyle takdir olunan birim değerlere göre hesaplanan miktardan düşük olamaz. Düşük beyanda bulunulması halinde, mükellefin beyanı vergi dairesince birim değere göre hesaplanan miktara yükseltilerek tahakkuka esas alınır ve mükellefe bildirilir. Vergi dairesince hesaplanan miktar ile mükellefin beyanı arasındaki farka kusur cezası uygulanır.
Geçici ve daimi muafiyetten faydalanacak olanların da beyanname vermeleri mecburidir.
Ancak Devlete ait arazi için beyanname verilmez.
Bir vergi dairesi faaliyet bölgesi içindeki bir mükellefe ait arazi bir beyannamede, arsalar ise ayrı bir beyannamede birleştirilerek beyan olunur.
Madde 0008:
Aynı Kanunun 32 nci maddesinin sonuna aşağıdaki iki fıkra eklenmiştir.
Beyannamelerini ek süreden sonra, ancak idarece tarh işlemine başlamadan önce, vermiş olanlar adına, bu beyannamelerinde gösterilen değer üzerinden gerekli tarhiyat yapılır ve beyan edilen bu miktar ile yapılan değerleme sonunda takdir edilen vergi değeri arasında fark bulunduğu takdirde; hesaplanan fazla vergi terkin ve mükellefe reddolunur veya noksan vergi ikmal edilir.
Beyannamesini ek süreye rağmen vermeyen mükellefler adına ağır kusur cezası kesilir.
Madde 0009:
Aynı Kanunun 35 inci maddesi aşağıdaki şekilde değiştirilmiştir.
Kaçakçılık Cezasının Uygulanmayacağı:
Madde 35.- Bu Kanunun tatbikatında Vergi Usul Kanununun Kaçakçılık cezaları ile ilgili hükümleri uygulanmaz.
Geçici Madde 0001:
Emlak Vergisi Kanununun 27 nci maddesinde yazılı ek süreden sonra ve bu Kanunun yürürlüğe girdiği tarihe kadar verilen beyannameler üzerine geç beyanda bulunmaktan dolayı değerleme işlemi yapılmaz.
Ayrıca, bu Kanunun yürürlük tarihine kadar herhangi bir şekilde emlak vergisi beyannamesi vermemiş olanlara 01.06.1982 tarihine kadar ek beyanname verme süresi tanınmıştır. Bu tarihe kadar beyanname verenler hakkında geç beyanda bulunmaktan dolayı değerleme işlemine başvurulmaz.
Geçici Madde 0002:
6830 sayılı istimlak Kanununda değişiklik yapılıncaya kadar, bu Kanuna göre yapılacak kamulaştırmalarda ödenecek kamulaştırma karşılıkları, kamulaştırma tarihinden önce malik tarafından bildirilen ve emlak vergisine esas olan son vergi beyan değerini geçemez. Ancak son vergi beyan tarihinden kamulaştırma tarihine kadar bir yıldan fazla bir süre geçmişse, geçen süre içinde Ticaret Bakanlığınca yayımlanan toptan eşya fiyatları indeksindeki artışlar nisbetinde ve vergi değerinin bir katına kadar artırma yapılabilir. Şu kadar ki, bu şekilde yapılacak artırma, gayrimenkulün rayiç (alım satım) bedelini aşamaz. Vergi beyan değerine yıllık toptan eşya fiyatlarındaki artış sebebiyle ilave edilen miktarla birlikte elde edilecek meblağ, gayrimenkulün rayiç bedelinden yüksek ise kamulaştırma karşılığı rayiç bedelden fazla olamaz.
Herhangi bir sebeple emlak vergisi beyannamesi vermemiş mükelleflerin gayrimenkullerinin emlak vergisine esas değerleri 1319 sayılı Emlak Vergisi Kanununun 29 ve 31 inci maddeleri hükümlerine göre saptanır ve bu gayrimenkuller için ödenecek kamulaştırma bedelleri hakkında da birinci fıkra hükmü uygulanır.
Madde 0010: Yürürlük
Bu Kanunun 2, 3, 4, 5, 6 ve 7 nci maddeleri, emlak vergisi 1980 genel beyan dönemini izleyen ilk genel beyan döneminin rastladığı bütçe yılının başında; diğer maddeleri yayımı tarihinde yürürlüğe girer.
Madde 0011: Yürütme
Bu Kanunu Maliye Bakanı yürütür.
Yükleyen: yasinuzunoglu
