4787 sayılı Aile Mahkemelerinin Kuruluş, Görev ve Yargılama Usullerine Dair Kanun
Yayımlandığı Resmî Gazete Tarihi: 18.01.2003
Yayımlandığı Resmî Gazete Sayısı: 24997
Kabul Tarihi	09.01.2003
Genel Gerekçe İçin Tıklayın
Madde 0001: Amaç ve kapsam
Bu Kanunun amacı, aile mahkemelerinin kuruluş, görev ve yargılama usullerini düzenlemektir.
Bu Kanun, aile hukukundan doğan dava ve işleri görmek üzere kurulan aile mahkemelerine dair hükümleri kapsar.
Madde 0002: Aile mahkemelerinin kuruluşu
Aile mahkemeleri, Adalet Bakanlığınca Hâkimler ve Savcılar Yüksek Kurulunun olumlu görüşü alınarak her ilde ve merkez nüfusu yüzbinin üzerindeki her ilçede, tek hâkimli ve asliye mahkemesi derecesinde olmak üzere kurulur. Aile mahkemelerinin yargı çevresi, kurulduğu il ve ilçenin mülkî sınırlarıyla belirlenir. Ancak yargı çevresi, Adalet Bakanlığının teklifi üzerine Hâkimler ve Savcılar Yüksek Kurulunca değiştirilebilir.
Gerektiğinde birinci fıkradaki usule göre bir yerdeki aile mahkemesinin birden çok dairesi kurulabilir. Bu durumda daireler numaralandırılır. Aile mahkemesi kurulamayan yerlerde bu Kanun kapsamına giren dava ve işlere, Hâkimler ve Savcılar Yüksek Kurulunca belirlenen Asliye Hukuk Mahkemesince bakılır.
Aile mahkemelerinde bir yazı işleri müdürü ile yeteri kadar personel bulunur.
Madde 0003: Aile mahkemeleri hâkimlerinin nitelikleri ve atanmaları
Aile mahkemelerine, atanacakları bölgeye veya bir alt bölgeye hak kazanmış, adli yargıda görevli, tercihan evli ve çocuk sahibi, otuz yaşını doldurmuş ve (1) aile hukuku alanında lisansüstü eğitim yapmış olan hakimler arasından Hakimler ve Savcılar Yüksek Kurulunca atama yapılır.
(1) (Bu kısımda yer alan evli ve çocuk sahibi, otuz yaşını doldurmuş ve tercihan ibaresi; 20.04.2004 tarih ve 25439 sayılı Resmi Gazete de yayımlanan 5133 sayılı Kanunun 1 inci maddesiyle metinde görüldüğü şekilde değiştirilmiştir.)
Madde 0004: Aile mahkemelerinin görevleri
Aile mahkemeleri, aşağıdaki dava ve işleri görürler:
22.11.2001 tarihli ve 4721 sayılı Türk Medeni Kanununun (20.04.2004 tarih ve 25439 sayılı Resmi Gazete de yayımlanan 5133 sayılı Kanunun 2 nci maddesiyle eklenen ibare.) Üçüncü Kısım hariç olmak üzere İkinci Kitabı ile 03.12.2001 tarihli ve 4722 sayılı Türk Medeni Kanununun Yürürlüğü ve Uygulama Şekli Hakkında Kanuna göre aile hukukundan doğan dava ve işler,
20.05.1982 tarihli ve 2675 sayılı Milletlerarası Özel Hukuk ve Usul Hukuku Hakkında Kanuna göre aile hukukuna ilişkin yabancı mahkeme kararlarının tanıma ve tenfizi,
Kanunlarla verilen diğer görevler.
Madde 0005: Uzmanlardan yararlanma (*)
(1. Fıkra 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 14. Maddesi ile Değişmiştir.) Aile mahkemeleri,
1. Davanın esasına girilmeden önce veya davanın görülmesi sırasında, mahkemece istenen konular hakkında taraflar arasındaki uyuşmazlık nedenlerine ilişkin araştırma ve inceleme yapmak ve sonucunu bildirmek,
2. Mahkemenin gerekli gördüğü hâllerde duruşmada hazır bulunmak, istenilen konularla ilgili çalışmalar yapmak ve görüş bildirmek,
3. Mahkemece verilecek diğer görevleri yapmak,
üzere tercihen; evli ve çocuk sahibi, otuz yaşını doldurmuş ve aile sorunları alanında lisansüstü eğitim yapmış olanlar arasından Adalet Bakanlığınca adliyelerde görevlendirilen psikolog, pedagog ve sosyal çalışmacılardan yararlanır.
Bu görevlilerin bulunmaması, iş durumlarının müsait olmaması veya görevin bunlar tarafından yapılmasında hukukî veya fiilî herhangi bir engel bulunması ya da başka bir uzmanlık dalına ihtiyaç duyulması hallerinde, diğer kamu kurum ve kuruluşlarında çalışanlar veya serbest meslek icra edenlerden yararlanılır.
Bu uzmanlar, 12/1/2011 tarihli ve 6100 sayılı Hukuk Muhakemeleri Kanununda (1) düzenlenen hâkimin reddi sebeplerine göre reddolunabilir.
(*) (Madde Başlığı 24.10.2019 Tarih ve 30928 Sayılı Resmi Gazetede Yayımlanan 7188 Sayılı Kanunun 14. Maddesi ile Aile mahkemeleri bünyesinde bulunan uzmanlar iken metinde görüldüğü gibi değiştirilmiştir)
(1) 18.6.1927 tarihli ve 1086 sayılı Hukuk Usulü Muhakemeleri Kanununda İbaresi 24.10.2019 Tarih ve 30928 Sayılı Resmi Gazetede Yayımlanan 7188 Sayılı Kanunun 14. Maddesi ile 12/1/2011 tarihli ve 6100 sayılı Hukuk Muhakemeleri Kanununda şeklinde değişmiştir.
Madde 0006: Koruyucu, eğitici ve sosyal önlemler
Aile mahkemesi, diğer kanunlardaki hükümler saklı kalmak üzere görev alanına giren konularda:
Yetişkinler hakkında;
Evlilik birliğinden doğan yükümlülükleri konusunda eşleri uyararak, gerektiğinde uzlaştırmaya,
Ailenin ekonomik varlığının korunması veya evlilik birliğinden doğan malî yükümlülüklerin yerine getirilmesine ilişkin gerekli önlemleri almaya,
Resmî veya özel sağlık veya sosyal hizmet kurumlarına, huzur evlerine veya benzeri yerlere yerleştirmeye,
Bir meslek edinme kursuna veya uygun görülecek bir eğitim kurumuna vermeye,
Küçükler hakkında;
Bakım ve gözetime yönelik nafaka yükümlülüğü konusunda gerekli önlemleri almaya,
Bedensel ve zihinsel gelişmesi tehlikede bulunan veya manen terk edilmiş halde kalan küçüğü, ana ve babadan alarak bir aile yanına veya resmî ya da özel sağlık kurumuna veya eğitimi güç çocuklara mahsus kuruma yerleştirmeye,
Çocuk mallarının yönetimi ve korunmasına ilişkin önlemleri almaya,
Genel ve katma bütçeli daireler, mahallî idareler, kamu iktisadî teşebbüsleri ve bankalar tarafından kurulmuş teşekkül, müessese veya işletmelere veya benzeri işyerlerine yahut meslek sahibi birinin yanına yerleştirmeye,
karar verebilir.
(2. Fıkra 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 15. Maddesi ile Değişmiştir.) Aile mahkemesince verilen bu kararların takibi ve yerine getirilmesinde 5 inci maddeye göre görevlendirilen uzmanlardan yararlanılabilir. Bu kararlara uyulmaması hâlinde Hukuk Muhakemeleri Kanununun 398 inci maddesi uygulanır.
Madde 0007: Usul hükümleri
Aile mahkemeleri, önlerine gelen dava ve işlerin özelliklerine göre, esasa girmeden önce, aile içindeki karşılıklı sevgi, saygı ve hoşgörünün korunması bakımından eşlerin ve çocukların karşı karşıya oldukları sorunları tespit ederek bunların sulh yoluyla çözümünü, gerektiğinde uzmanlardan da yararlanarak teşvik eder. Sulh sağlanamadığı takdirde yargılamaya devam olunarak esas hakkında karar verilir.
(20.04.2004 tarih ve 25439 sayılı Resmi Gazete de yayımlanan 5133 sayılı Kanunun 3 üncü maddesiyle yürürlükten kaldırılmıştır.)
Özel kanunlardaki hükümler saklı kalmak kaydıyla, bu Kanunda hüküm bulunmayan konularda Türk Medenî Kanununun aile hukukuna ilişkin usul hükümleri ile Hukuk Usulü Muhakemeleri Kanunu hükümleri uygulanır.
Madde 0008: Kadrolar
Adalet Bakanlığı taşra teşkilâtında kullanılmak üzere ekli (1) ve (2) sayılı listede yer alan kadrolar ihdas edilerek 13.12.1983 tarihli ve 190 sayılı Kanun Hükmünde Kararnameye ekli (I) ve (II) sayılı cetvelin ilgili bölümlerine eklenmiştir.
Madde 0009: Değiştirilen ve yürürlükten kaldırılan hükümler
14.01.1998 tarihli ve 4320 sayılı Ailenin Korunmasına Dair Kanunun 1 inci maddesinin birinci fıkrasındaki Sulh Hâkimi ibaresi Aile Mahkemesi Hâkimi olarak değiştirilmiştir.
18.06.1927 tarihli ve 1086 sayılı Hukuk Usulü Muhakemeleri Kanununun 8 inci maddesinin (II) numaralı bendinin (4) numaralı alt bendi aşağıdaki şekilde değiştirilmiş, (5) numaralı alt bendi yürürlükten kaldırılmış ve mevcut (6) numaralı alt bendi (5) numaralı alt bent olarak teselsül ettirilmiştir.
4. Borçlar Kanununun 91, 92 nci maddelerinde mahkeme veya hâkime verilen işleri,
Geçici Madde 0001:
Aile mahkemesi kurulan yerlerde bu mahkemeler faaliyete geçtiğinde, yargı çevresi içerisinde ve görev alanına giren sonuçlanmamış dava ve işler, yetkili ve görevli aile mahkemesine devredilir.
Geçici Madde 0002:
(20.04.2004 tarih ve 25439 sayılı Resmi Gazete de yayımlanan 5133 sayılı Kanunun 4 üncü maddesiyle eklenmiştir.) Bu Kanunun yürürlüğe girdiği tarihte aile mahkemelerinde görülmekte olan ve 4721 sayılı Türk Medenî Kanununun İkinci Kitabının Üçüncü Kısmında yer alan konularla ilgili dava ve işler yetkili ve görevli mahkemesine devredilir.
Madde 0010: Yürürlük
Bu Kanun yayımı tarihinde yürürlüğe girer.
Madde 0011: Yürütme
Bu Kanun hükümlerini Bakanlar Kurulu yürütür.
(1) SAYILI LİSTE
KURUMU: ADALET BAKANLIĞI
TEŞKİLATI: TAŞRA
(I) SAYILI CETVEL
İHDAS EDİLEN KADROLARIN
SINIFI	UNVANI	DERECESİ	SERBEST
KADRO
ADEDİ	TOPLAM
GİH	Yazı İşleri Müdürü	1	30	30
2	30	30
3	30	30
4	30	30
5	37	37
Zabıt Kâtibi	5	60	60
6	60	60
7	60	60
8	60	60
9	60	60
10	60	60
11	60	60
12	51	51
SH	Psikolog	4	30	30
5	30	30
6	30	30
7	30	30
8	37	37
Pedagog	4	30	30
5	30	30
6	30	30
7	30	30
8	37	37
Sosyal Çalışmacı	4	30	30
5	30	30
6	30	30
7	30	30
8	37	37
YH	Mübaşir	8	30	30
9	30	30
10	30	30
11	30	30
12	37	37
Hizmetli	8	30	30
9	30	30
10	30	30
11	30	30
12	37	37
TOPLAM		1413	1413
(2) SAYILI LİSTE
KURUMU: ADALET BAKANLIĞI
TEŞKİLATI: TAŞRA
(II) SAYILI CETVEL
İHDAS EDİLEN KADROLARIN
(MESLEK MENSUPLARI)
UNVANI	DERECESİ	SERBEST
KADRO
ADEDİ	TOPLAM
Hakim ve Savcı	1	40	40
2	40	40
3	40	40
4	37	37
TOPLAM		157	157
Yükleyen: yasinuzunoglu
