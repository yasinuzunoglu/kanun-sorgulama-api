5559 sayılı Türkiye Büyük Millet Meclisi Genel Sekreterliği Teşkilat Kanununda Değişiklik Yapılması Hakkında Kanun
Yayımlandığı Resmî Gazete Tarihi: 08.12.2006
Yayımlandığı Resmî Gazete Sayısı: 26370
Kabul Tarihi	29.11.2006
Madde 0001 :
13/10/1983 tarihli ve 2919 sayılı Türkiye Büyük Millet Meclisi Genel Sekreterliği Teşkilat Kanununun 2 nci maddesinin birinci fıkrasında yer alan Satınalma Komisyonu Başkanlığı, üçüncü fıkrasının (B) bendinin (1) numaralı alt bendinde yer alan (e) Bütçe-Maliye Müdürlüğü ile (f) Mal Saymanlığı, ek 1 inci maddesinin birinci fıkrasında yer alan Satınalma Komisyonu Başkanı, ve Mal Saymanı, ibareleri çıkarılmış; 2 nci maddesinin üçüncü fıkrasının (A) bendinin (2) numaralı alt bendinde yer alan Genel Evrak ve Basın-Halkla İlişkiler Daire Başkanlığı ibaresi İletişim Daire Başkanlığı şeklinde, aynı fıkranın (B) bendinin (1) numaralı alt bendinde yer alan (d) Saymanlık Müdürlüğü ibaresi, (d) Muhasebe Müdürlüğü şeklinde değiştirilmiş; birinci fıkrasında yer alan Hukuk Müşavirliği ibaresinden sonra gelmek üzere Satınalma Müdürlüğü, Mali Hizmetler Müdürlüğü, üçüncü fıkrasının (A) bendinin (1) numaralı alt bendinde yer alan f) Basımevi Müdürlüğü ibaresinden sonra gelmek üzere g) Araştırma Merkezi Müdürlüğü, aynı bendin (2) numaralı alt bendinde yer alan c) Parlamenter Hizmetleri Müdürlüğü ibaresinden sonra gelmek üzere d) Televizyon Müdürlüğü, (C) bendinin (1) numaralı alt bendinde yer alan b) Park ve Bahçeler Müdürlüğü ibaresinden sonra gelmek üzere c) Bilgi İşlem Müdürlüğü, aynı bendin (2) numaralı alt bendinde yer alan (a) İdari Şube Müdürlüğü ibaresinden sonra gelmek üzere (b) Bilgi İşlem Şube Müdürlüğü, (c) Tanıtım ve Tahsisler Şube Müdürlüğü ibareleri eklenmiş, takip eden (b) ve (c) satır işaretleri (d) ve (e) olarak teselsül ettirilmiştir.
Madde 0002 :
2919 sayılı Kanunun 4 üncü maddesinin sonuna aşağıdaki fıkra eklenmiştir.
Özel yarışma sınavına tabi tutulmak suretiyle alınan Türkiye Büyük Millet Meclisi Uzman Yardımcılarının özel yeterlik sınavı yönetmeliklerine göre yapılacak yeterlik sınavlarında başarı göstererek Türkiye Büyük Millet Meclisi Uzmanlığına atanmaları sırasında ve bir defaya mahsus olmak üzere haklarında ayrıca bir derece yükselmesi uygulanır.
Madde 0003 :
2919 sayılı Kanunun 8 inci maddesi başlığı ile birlikte aşağıdaki şekilde değiştirilmiştir.
Mali yönetim
MADDE 8- Türkiye Büyük Millet Meclisi Başkanı, kaynakların etkili, ekonomik ve verimli kullanılmasını izler, gözetir ve denetler.
Genel Sekreter, Türkiye Büyük Millet Meclisi Genel Sekreterliğinin stratejik planı ve bütçesinin hazırlanması ve uygulanmasından, sorumlulukları altındaki kaynakların etkili, ekonomik ve verimli şekilde elde edilmesi ve kullanımını sağlamaktan, kayıp ve kötüye kullanımının önlenmesinden, mali yönetim ve kontrol sisteminin işleyişinin gözetilmesi, izlenmesi ve 5018 sayılı Kamu Mali Yönetimi ve Kontrol Kanununda belirtilen görev ve sorumlulukların yerine getirilmesinden Türkiye Büyük Millet Meclisi Başkanına karşı sorumludur.
Madde 0004 :
2919 sayılı Kanunun 14 üncü maddesi aşağıdaki şekilde değiştirilmiştir.
MADDE 14- Türkiye Büyük Millet Meclisi harcamalarının iç denetimi, iç denetçiler tarafından yapılır. İç denetçiler, Türkiye Büyük Millet Meclisi Başkanı tarafından Maliye Bakanlığınca verilecek iç denetim eğitimini başarıyla tamamlayarak sertifika alan Türkiye Büyük Millet Meclisi Genel Sekreterliğinde uzman unvanlı çalışanlar ile 5018 sayılı Kamu Mali Yönetimi ve Kontrol Kanununun 65 inci maddesinde yer alan niteliklere sahip denetim elemanları arasından atanır. İç denetçiler tarafından hazırlanan denetim raporları Genel Sekretere sunulur. Bu denetim raporları, İç Denetim Koordinasyon Kuruluna gönderilmez.
Türkiye Büyük Millet Meclisi harcamalarının dış denetimi, her yıl Türkiye Büyük Millet Meclisi Başkanlık Divanı tarafından görevlendirilen ve gerekli mesleki niteliklere sahip denetim elemanlarından oluşan bir komisyon tarafından, hesaplar ve bunlara ilişkin belgeler esas alınarak yapılır. Türkiye Büyük Millet Meclisinin ilgili mali yılı dönemi bütçe gerçekleşmelerine ilişkin belgeler muhasebe yetkilisi tarafından takip eden yılın mart ayı başından itibaren dış denetim yapmakla sorumlu komisyona teslim edilir. Komisyon tarafından belgeler üzerinden mali yıl dönemi hesapları ile Türkiye Büyük Millet Meclisi kesinhesap cetvellerinde yer alan rakamlar karşılaştırılır. Komisyon, karşılaştırmalar sonucu tespit ettiği hususlara dış denetim raporunda yer verebilir. Dış denetim sonucu hazırlanacak raporlar, eylül ayı sonuna kadar Türkiye Büyük Millet Meclisi Başkanlığına sunulur. Başkanlıkça, bu raporlar Başkanlık Divanına havale edilir ve bir örneği üst yöneticiye gönderilir. Başkanlık Divanı, otuz gün içinde üst yöneticinin cevaplarını da dikkate alarak, raporlara ilişkin inceleme sonuçlarını Genel Kurulun bilgisine sunulmak üzere Başkanlığa gönderir.
Türkiye Büyük Millet Meclisi kesinhesap cetvelleri muhasebe kayıtları dikkate alınarak hazırlanır ve bir örneği kesinhesap kanun tasarısına ilave edilmek üzere Maliye Bakanlığına gönderilir.
5018 sayılı Kamu Mali Yönetimi ve Kontrol Kanununun Türkiye Büyük Millet Meclisi mali yönetim ve kontrol sisteminin uygulanmasına ilişkin usul ve esaslar Türkiye Büyük Millet Meclisi Başkanlık Divanınca belirlenir.
Madde 0005 :
Bu Kanuna ekli (I) sayılı listede yer alan kadrolar iptal edilerek 2919 sayılı Kanunun 6 ncı maddesine bağlı cetvellerden çıkarılmış ve ekli (II) sayılı listede sınıf, unvan, derece ve sayısı gösterilen kadrolar ihdas edilerek bağlı cetvellere eklenmiştir. İhdas edilen kadroların mali hakları ile intibak ve diğer özlük haklarının tespit ve kullanılması ile ilgili hususlar 657 sayılı Devlet Memurları Kanununun 36 ncı maddesinin Ortak Hükümler Bölümünün (F) bendi hükümlerine tabidir.
Geçici Madde 0001 :
Bu Kanuna göre kadro ve görev unvanları değişen yahut kaldırılan personel, en geç bir yıl içinde derece ve kademelerine uygun kadrolara atanır ve atama işlemi yapılıncaya kadar ihtiyaç duyulan işlerde görevlendirilirler. Bunlar, yeni bir kadroya atanıncaya kadar, eski kadrolarına ait aylık, ek gösterge ve her türlü zam ve tazminatlar ile diğer mali haklarını bu süre içerisinde yapılacak artış oran ve/veya miktarları uygulanmak suretiyle almaya devam ederler.
Geçici Madde 0002 :
Mesleğe özel yarışma sınavına tabi tutulmak suretiyle alınan ve yönetmeliklerine göre yapılan yeterlik sınavında başarı gösterip uzman kadrolarına atanarak halen Türkiye Büyük Millet Meclisinde çalışanlara hiçbir işleme gerek kalmaksızın, bir defaya mahsus olmak üzere haklarında ilave bir derece yükselmesi uygulanır.
Madde 0006 :
Bu Kanun yayımı tarihinde yürürlüğe girer.
Madde 0007 :
Bu Kanun hükümlerini Türkiye Büyük Millet Meclisi Başkanı yürütür.
7/12/2006
(I) SAYILI LİSTE
KURUMU : TÜRKİYE BÜYÜK MİLLET MECLİSİ GENEL SEKRETERLİĞİ
TEŞKİLATI: MERKEZ
İPTAL EDİLEN KADRONUN
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         Satınalma Komisyonu Başkanı                                                     1               1
GİH         Mal Saymanı                                                                     1               1
GİH         Raportör                                                                        2               1
GİH         Tercüman                                                                        1               6
GİH         Tercüman                                                                        2               3
GİH         Bilgi Giriş Operatörü                                                           2               1
GİH         Sekreter-Daktilo                                                                1               1
GİH         Sekreter-Daktilo                                                                2               2
GİH         Sekreter-Daktilo                                                                3               2
GİH         Daktilo                                                                         3               1
GİH         Matbaa Makinisti                                                                9               1
GİH         Dizgi Operatörü                                                                 9               1
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         Ofsetçi                                                                         1               1
GİH         Ofsetçi                                                                         3               1
GİH         Ofsetçi                                                                         8               2
GİH         Ciltçi                                                                          1               1
GİH         Ciltçi                                                                          9               3
GİH         Oto Tamir Ustası                                                                10              1
GİH         Oto Boyacısı                                                                    10              1
GİH         Şoför                                                                           2               1
GİH         Şoför                                                                           3               1
GİH         Şoför                                                                           5               2
GİH         Usta                                                                            11              2
GİH         Marangoz                                                                        10              1
GİH         Boyacı-Badanacı                                                                 10              1
GİH         Kazancı                                                                         2               1
GİH         Kazancı                                                                         3               1
GİH         Döşemeci                                                                        11              1
GİH         Tenekeci                                                                        11              1
GİH         Terzi                                                                           3               1
GİH         Yangın Söndürme Onb.                                                            3               1
GİH         Yangın Söndürme Eri                                                             1               1
GİH         Yangın Söndürme Eri                                                             6               1
THS         Teknisyen                                                                       2               5
THS         Teknisyen                                                                       3               2
THS         Teknisyen                                                                       4               2
THS         Teknisyen                                                                       10              3
YHS         Aşçıbaşı                                                                        2               1
YHS         Aşçıbaşı                                                                        3               2
YHS         Aşçı                                                                            6               1
YHS         Şef Garson                                                                      3               4
YHS         Çayocakçı ve Garson                                                             3               2
YHS         Çayocakçı ve Garson                                                             4               2
YHS         Pastacı                                                                         3               1
YHS         Bahçıvan                                                                        4               5
YHS         Teknisyen Yrd.                                                                  5               1
YHS         Hizmetli                                                                        3               2
YHS         Hizmetli                                                                        4               3
YHS         Hizmetli                                                                        6               1
-----------------
MERKEZ TOPLAM                                                                                   84
(I) SAYILI LİSTE
KURUMU : TÜRKİYE BÜYÜK MİLLET MECLİSİ GENEL SEKRETERLİĞİ
TEŞKİLATI: TAŞRA
İPTAL EDİLEN KADRONUN (MİLLİ SARAYLAR)
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         Satınalma Komisyonu Başkanı                                                     1               1
GİH         Mal Saymanı                                                                     1               1
GİH         Kalemkar                                                                        1               1
GİH         Koruma Amir Yardımcısı                                                          3               1
GİH         Şoför                                                                           1               1
GİH         Şoför                                                                           8               1
YHS         Aşçı                                                                            4               1
YHS         Aşçı                                                                            5               1
YHS         Bahçıvan                                                                        4               3
-----------------
TOPLAM                                                                                          11
İPTAL EDİLEN KADRONUN (YILDIZ)
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         Muhasebe Müdürü                                                                 1               1
GİH         Şef                                                                             1               2
GİH         Memur                                                                           2               2
GİH         Sekreter Daktilo                                                                2               1
GİH         Dekorcu                                                                         5               1
GİH         Usta                                                                            4               1
GİH         Usta                                                                            5               4
GİH         Usta                                                                            6               10
GİH         Usta                                                                            7               7
GİH         Usta                                                                            8               4
GİH         Usta                                                                            9               6
GİH         Usta                                                                            10              3
GİH         Usta                                                                            11              3
GİH         Usta                                                                            12              3
GİH         Usta                                                                            13              4
THS         Başteknisyen                                                                    1               1
-----------------
TOPLAM                                                                                          53
İPTAL EDİLEN KADRONUN (HEREKE)
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         El Halı İşletme Müdürü                                                          1               1
GİH         Fabrika Müdür Yardımcısı                                                        1               2
GİH         Şef                                                                             1               1
GİH         Memur                                                                           2               1
GİH         Tezgah Ayarlayıcısı                                                             7               1
GİH         Usta                                                                            5               3
GİH         Usta                                                                            6               3
GİH         Usta                                                                            7               4
GİH         Usta                                                                            8               2
GİH         Usta                                                                            9               1
GİH         Usta                                                                            10              1
GİH         Usta                                                                            11              2
-----------------
TOPLAM                                                                                          22
MERKEZ-TAŞRA TOPLAMI                                                                            170
(II) SAYILI LİSTE
KURUMU : TÜRKİYE BÜYÜK MİLLET MECLİSİ GENEL SEKRETERLİĞİ
TEŞKİLATI: MERKEZ
İHDAS EDİLEN KADRONUN
SINIFI      UNVANI                                                                          DERECE          ADET
----------  ------------------------------------------------------------------------------  --------------  -----------------
GİH         İç Denetçi                                                                      3               1
GİH         İç Denetçi                                                                      5               1
GİH         İç Denetçi                                                                      7               1
GİH         Yönetmen                                                                        5               1
GİH         Muhabir                                                                         5               1
GİH         Muhabir                                                                         6               1
GİH         Muhabir                                                                         7               1
GİH         Spiker                                                                          6               1
THS         Teknik Yönetmen                                                                 5               1
GİH         İşitme Engelliler Çevirmeni                                                     8               1
GİH         Resim Seçici                                                                    6               1
GİH         Resim Seçici                                                                    7               1
GİH         Resim Kayıt Elemanı                                                             7               1
GİH         Resim Kayıt Elemanı                                                             8               1
GİH         Sesçi                                                                           7               1
GİH         Sesçi                                                                           8               1
GİH         Işıkçı                                                                          8               1
GİH         Montajcı                                                                        6               1
GİH         Montajcı                                                                        7               1
GİH         Altyazıcı                                                                       8               1
GİH         Görsel Tasarımcı                                                                7               1
GİH         Arşivci                                                                         6               1
GİH         Makyajcı                                                                        8               1
-----------------
TOPLAM                                                                                          23
Yükleyen: yasinuzunoglu
