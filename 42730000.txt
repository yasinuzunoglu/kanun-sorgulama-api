4273 sayılı Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanun ile Gülhane Askeri Tıp Akademisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 14/06/1997
Yayımlandığı Resmî Gazete Sayısı: 23019
Kabul Tarihi	11/06/1997
Madde 0001:
10.6.1985 tarihli ve 3225 sayılı Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunun 2 nci maddesi aşağıdaki şekilde değiştirilmiştir.
Madde 2.- Bu kanunda geçen kurum deyimi; Harita Genel Komutanlığı ve Seyir ve Hidrografi Dairesi Başkanlığı ile hastane, fabrika, tersane, atölye, dikimevi, ikmal ve bakım merkezi, matbaa, laboratuvar ve okul gibi askeri kuruluşları ifade eder.
Madde 0002:
3225 sayılı Kanunun 3 üncü maddesinin birinci fıkrası aşağıdaki şekilde değiştirilmiştir.
Bu Kanun kapsamına giren döner sermaye kuruluşlarına toplam yüz milyar lira sermaye tahsis olunmuştur.
Madde 0003:
3225 sayılı Kanunun 14 üncü maddesinde yer alan 50 gösterge rakamı 1000, 250 gösterge rakamı 2000 olarak değiştirilmiştir.
Madde 0004:
3225 sayılı Kanuna aşağıdaki ek madde eklenmiştir.
EK MADDE 1.- 4.1.1961 tarihli ve 211 sayılı Türk Silahlı Kuvvetleri İç Hizmet Kanununun değişik 70 inci maddesinin birinci fıkrasında sayılan hak sahiplerinin, döner sermaye kurulan askeri hastanelerde yapılan muayene ve tedavilerine ait giderlerin karşılığı, askeri hastanelerce düzenlenen muayene ve tedavi giderlerine ilişkin belgelere dayanılarak T. C. Emekli Sandığı tarafından askeri hastane döner sermayelerine yatırılır.
Madde 0005:
17.11.1983 tarihli ve 2955 sayılı Gülhane Askeri Tıp Akademisi Kanununun 47 nci maddesinin ikinci fıkrası aşağıdaki şekilde değiştirilmiştir.
4.1.1961 tarihli ve 211 sayılı Türk Silahlı Kuvvetleri İç Hizmet Kanununun değişik 70 inci maddesinin birinci fıkrasında sayılan hak sahiplerinin muayene ve tedavilerine ilişkin olarak T. C. Emekli Sandığı tarafından ödenecek karşılıklar, yapılacak bağış, yardım ve vasiyetler ile muayene ve tedavi edilecek sivil kişilerden yönetmelikteki esaslara göre alınacak ücretler döner sermayeye gelir kaydedilir.
Madde 0006:
Bu Kanun yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Yükleyen: yasinuzunoglu
