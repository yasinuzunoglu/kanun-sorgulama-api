3754 sayılı 2634 Sayılı Turizmi Teşvik Kanununun 16 ncı Maddesinin Değiştirilmesi ve Bu Kanuna 2 Ek Madde Eklenmesi Hakkında Kanun
Yayımlandığı Resmî Gazete Tarihi: 06.06.1991
Yayımlandığı Resmî Gazete Sayısı: 20893
Kabul Tarihi	30.05.1991
Madde 0001:
2634 sayılı Turizmi Teşvik Kanununun 16 ncı maddesi aşağıdaki şekilde değiştirilmiştir.
Madde 16.- Turizm belgeli yatırım ve işletmeler elektrik, gaz ve su ücretlerini o bölgedeki sanayi ve meskenlere uygulanan tarifelerden en düşüğü üzerinden öderler.
Madde 0002:
2634 sayılı Turizmi Teşvik Kanununa aşağıdaki maddeler eklenmiştir.
EK MADDE 2.- Türkiye ye giriş yapan yabancılara ait karavan ve motokaravanlar bakım, onarım ve kışlamak amacı ile 2 yıla kadar kalabilir ve sahipleri başka bir vasıta ile Türkiye den ayrılabilir.
Bu amaçla tespit edilecek mahal ve depolarda kışlayabilecek olan yabancılara ait motokaravan ile karavanların kullanılmaları ile kalış usul ve esasları Maliye ve Gümrük Bakanlığının görüşü alınarak Turizm Bakanlığınca bir yönetmelik ile belirlenir.
EK MADDE 3.- Bakanlık, turizm sektörünü düzenleyecek, geliştirecek, dinamik bir yapı ve işleyişe kavuşturacak tertip ve tedbirleri alırken sektörle ilgili kamu kurumu niteliğindeki meslek kuruluşlarının oluşmasına yardımcı olacak her türlü tedbiri alır.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanunu Bakanlar Kurulu yürütür.
Yükleyen: yasinuzunoglu
