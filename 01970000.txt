197 sayılı Motorlu Taşıtlar Vergisi Kanunu (MTVK.) 23.02.1963
Yayımlandığı Resmî Gazete Tarihi: 23.02.1963
Yayımlandığı Resmî Gazete Sayısı: 10007
Kabul Tarihi	18.02.1963
BİRİNCİ BÖLÜM
Mevzu, Tarifler, Mükellef ve İstisnalar
Madde 0001: Verginin mevzu
(2348 sayılı Kanunun 1 inci maddesiyle değişen şekli.) Bu Kanunun 5 ve 6 ncı maddelerinde yazılı tarifelerde yer alan;
Karayolları Trafik Kanununa göre trafik şube veya bürolarına kayıt ve tescil edilmiş bulunan motorlu kara taşıtları,
Ulaştırma Bakanlığı Sivil Havacılık Genel Müdürlüğüne kayıt ve tescil edilmiş olan uçak ve helikopterler,
(Bent 16.05.2009 tarih ve 27230 sayılı Resmi Gazetede yayımlanan Kanun ile Yürürlükten Kaldırılmıştır.)
Motorlu Taşıtlar Vergisine tabidir.
BİRİNCİ BÖLÜM
Mevzu, Tarifler, Mükellef ve İstisnalar
Madde 0002: Tanımlar
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 21 inci maddesiyle başlığı ile değişen ve 01.01.2004 tarihinden geçerli olarak yürürlüğe giren şekli.) Bu Kanunda kullanılan terimlerin taşıdığı anlamlar aşağıda gösterilmiştir:
Motorlu taşıt: Karada, havada, deniz, göl ve nehirlerde insan, hayvan ve eşya taşımaya yarayan ve makine kuvvetiyle hareket eden taşıtlardır.
Otomobil: Yapısı itibarıyla, sürücüsü dahil en çok sekiz oturma yeri olan ve insan taşımak için imal edilmiş bulunan motorlu araçtır.
Motosiklet: İki veya üç tekerlekli sepetli veya sepetsiz motorlu araçlardır. Bunlardan karoserisi yük taşıyabilecek şekilde sandıklı veya özel biçimde yapılmış olan ve yolcu taşımalarında kullanılmayan üç tekerlekli motosikletlere yük motosikleti (triportör) denir.
Minibüs: Yapısı itibarıyla sürücüsü dahil dokuz ile onyedi (1) oturma yeri olan ve insan taşımak için imal edilmiş bulunan motorlu araçtır.
Otobüs: Yapısı itibarıyla sürücüsü dahil en az onsekiz (1) oturma yeri olan ve insan taşımak için imal edilmiş bulunan motorlu araçtır. Troleybüsler de bu sınıfa dahildir.
Kaptıkaçtı: Şoföründen başka, oturmaları şartıyla en çok yedi yolcu alabilen, insan taşımak için imal edilmiş olan ve bu maksatla kullanılan, yerle temas halinde dört tekerleği bulunan, şekil ve yapılışı itibarıyla otomobilden farklı olan motorlu taşıtlardır (Carry-all, Travel-all, Jeep-station ve benzerleri bu sınıfa dahildir.).
Arazi taşıtı: Karayollarında yolcu veya yük taşıyabilecek şekilde imal edilmiş olmakla beraber bütün tekerlekleri motordan güç alan veya alabilen motorlu araçtır.
Panel van: Azami toplam ağırlığı 3500 kilogramı geçmeyen, kapalı kasalı (yandan camlı olanlar dahil), sürücü kısmından başka tek veya daha fazla sıralı oturma yeri bulunan, insan ve yük taşımak için imal edilmiş olan taşıtlardır.
Motorlu karavan (kamp taşıtı): Yük taşımasında kullanılmayan, iç tasarımı tatil yapmaya uygun teçhizatlarla donatılmış, hizmet edebileceği kadar yolcu taşıyabilen motorlu taşıttır.
Kamyonet: İzin verilebilen azami yüklü ağırlığı 3,5 tonu geçmeyen ve yük taşımak için imal edilmiş motorlu araçtır.
Kamyon: İzin verilebilen azami yüklü ağırlığı 3,5 tondan fazla olan ve yük taşımak için imal edilmiş motorlu araçtır.
Çekici: Römork ve yarı römorkları çekmek için imal edilmiş olan ve yük taşımayan motorlu araçtır.
(Bent 16.05.2009 tarih ve 27230 sayılı Resmi Gazetede yayımlanan Kanun ile Yürürlükten Kaldırılmıştır.)
(Bent 16.05.2009 tarih ve 27230 sayılı Resmi Gazetede yayımlanan Kanun ile Yürürlükten Kaldırılmıştır.)
Motor silindir hacmi: Taşıtların motorlarını imal eden fabrikalarca uluslararası normlara göre tespit olunarak teknik belgelerinde gösterilen ve ilgili mevzuatları gereğince cm³ cinsinden ifade olunan motor hacmidir.
Azami toplam ağırlık: Taşıtların karayollarında güvenle ve yapıya zarar vermeden geçebilmeleri için saptanan toplam ağırlıktır.
Azami kalkış ağırlığı: Bir uçak veya helikopterin; azami yakıt, yük, yolcu ve teçhizatı dahil kalkışı için özel teknik emirlerinde izin verilen ve yazılı olan kilogram cinsinden ağırlığıdır.
Yaş: Motorlu taşıtlarda model yılına göre geçen süredir. Bu süre takvim yılı itibarıyla tespit edilir.
Kayıt ve tescil: Motorlu taşıtların ilgili mevzuat gereğince trafik sicili, belediye veya liman ile Ulaştırma Bakanlığı Sivil Havacılık Genel Müdürlüğünce tutulan sivil hava vasıtaları siciline yapılan kayıt ve tescilini ifade eder.
Taşıt değeri: (Bent 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 22. Maddesi ile Eklenmiştir) Taşıtların teslimi, ilk iktisabı ve ithalinde, katma değer vergisi matrahını oluşturan unsurlardan (vade farkı ile hesaplanan özel tüketim vergisi hariç) teşekkül eden değeri ifade eder.
Motor gücü: (Bent 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 17. Maddesi ile Eklenmiştir) Taşıtların elektrik motorlarını imal eden fabrikalarca uluslararası normlara göre tespit edilen ve kilovat (kW) olarak ifade olunan azami güçtür.
Bu verginin uygulanmasıyla ilgili diğer terimler Karayolları Trafik Kanunu, Türk Ticaret Kanunu, Karayolları Trafik Yönetmeliği ve Türk Gümrük Tarife Cetveline göre tespit olunur.
(1) onbeş İbaresi 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 17. Maddesi ile onyedi şeklinde ve onaltı İbaresi onsekiz şeklinde değişmiştir.
BİRİNCİ BÖLÜM
Mevzu, Tarifler, Mükellef ve İstisnalar
Madde 0003: Mükellef
(2348 sayılı Kanunun 3 üncü maddesiyle değişen şekli.) Motorlu Taşıtlar Vergisinin mükellefi; trafik, 1 sicili ile Ulaştırma Bakanlığınca tutulan sivil hava vasıtaları sicilinde adlarına motorlu taşıt kayıt ve tescil edilmiş olan gerçek ve tüzelkişilerdir.
1. ( belediye veya liman ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
BİRİNCİ BÖLÜM
Mevzu, Tarifler, Mükellef ve İstisnalar
Madde 0004: İstisnalar
(2348 sayılı Kanunun 4 üncü maddesiyle değişen şekli.) Aşağıda yazılı motorlu taşıtlar vergiden müstesnadır.
(Bent 06.06.2008 tarih ve 26898 sayılı Resmi Gazetede yayımlanan Kanun ile Değişmiştir.) Genel ve özel bütçeli idareler, sosyal güvenlik kurumları ile il özel idareleri, belediyeler, köy tüzel kişilikleri ile bunların üyesi oldukları mahalli idare birlikleri (1) ve Türkiye Kızılay Derneği adına kayıt ve tescil edilen taşıtlar (bu idarelere bağlı olup, ayrı tüzel kişiliği olan işletmeler ile özel kanunlarında malları Devlet malı sayılmış olan kuruluşların taşıtları hariç),
Karşılıklı olmak şartiyle, yabancı devletlerin Türkiye de bulunan elçilik ve konsolosluklarıyla, elçi, maslahatgüzar ve konsoloslarına (Fahri konsoloslar hariç) ve o devletin uyruğunda bulunan elçilik ve konsolosluk memurlarına ve merkezi Türkiye de bulunan uluslararası kurullar ile bu kurulların yabancı uyruklu memurlarına ve resmi bir görev için yurda gelen delege ve heyetlere ve bu heyetlere mensup yabancı uyruklu kişilere ait taşıtlar.
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 22 nci maddesiyle değişen ve 01.01.2004 tarihinden geçerli olarak yürürlüğe giren şekli.) Engellilik oranı (2) % 90 ve daha fazla olan malûl ve engellilerin adlarına kayıtlı taşıtlar ile diğer malûl ve engellilerin, bu durumlarına uygun hale getirilmiş özel tertibatlı taşıtlar.
(26.12.2003 tarih ve 25328 sayılı Resmi Gazete de yayımlanan 5020 sayılı Kanunun 7 nci maddesiyle eklenmiştir.) 18.06.1999 tarihli ve 4389 sayılı Bankalar Kanunu hükümlerine göre temettü hariç ortaklık hakları ile yönetim ve denetimleri veya hisseleri kısmen veya tamamen Tasarruf Mevduatı Sigorta Fonuna intikal eden bankalara, tasfiyeleri Tasarruf Mevduatı Sigorta Fonu eliyle yürütülen müflis bankaların iflas idarelerine ait taşıtlar.
(3418 sayılı kanunun 12 nci maddesiyle eklenmiştir.) Motorlu taşıtlar vergisi ile ilgili muaflık ve istisna hükümleri, bu Kanuna hüküm eklenmek veya bu Kanunda değişiklik yapılmak suretiyle düzenlenir. Bu Kanunda yer almayan istisna ve muaflıklar hükümsüzdür. Ancak, uluslararası anlaşma hükümleri saklıdır.
(1) 06.12.2012 Tarih ve 28489 Sayılı Resmi Gazetede Yayınlanan 6360 Sayılı Kanun ile birinci fıkrasının (a) bendinde yer alan köy tüzel kişilikleri ibaresinden sonra gelmek üzere ile bunların üyesi oldukları mahalli idare birlikleri ibaresi eklenmiştir.
(2) Sakatlık dereceleri İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle Engellilik oranı olarak değişmiştir.
İKİNCİ BÖLÜM
Vergileme Ölçü ve Hadleri
Madde 0005: Vergileme ölçü ve hadleri
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 23 üncü maddesiyle değişen ve 01.01.2004 tarihinden geçerli olarak yürürlüğe giren şekli.) Otomobil, kaptıkaçtı, arazi taşıtları ve benzerleri ile motosikletler aşağıdaki (I) sayılı tarifeye göre vergilendirilir.
(Tarife 30.12.2024 tarih ve 32768 sayılı Resmi Gazetede yayımlanan 0057 Sayılı Tebliğ ile Değişmiştir.)
A. (I) Sayılı Motorlu Taşıtlar Vergisi Tarifesi
1/1/2018 tarihinden (bu tarih dahil) sonra kayıt ve tescil edilen otomobil, kaptıkaçtı, arazi taşıtları ve benzeri taşıtlar ile motosikletler aşağıdaki (I) sayılı tarifeye göre vergilendiri­lir.
Motor Silindir Hacmi (cm³)  	  Taşıt Değeri (TL)  	  Satır Numarası  	  Taşıtların Yaşları ile Ödenecek Yıllık Vergi Tutarı (TL)
1 - 3 yaş  	  4 - 6 yaş  	  7 - 11 yaş  	  12 - 15 yaş  	  16 ve yukarı yaş
1- Otomobil, kaptıkaçtı, arazi taşıtları ve benzerleri
1300 cm³ ve aşağısı  	  259.900 ü aşmayanlar  	  1  	  4.834  	  3.372  	  1.882  	  1.420  	  499
259.900 ü aşıp 455.300 ü aşmayanlar  	  2  	  5.313  	  3.707  	  2.068  	  1.565  	  551
455.300 ü aşanlar  	  3  	  5.803  	  4.042  	  2.264  	  1.709  	  594
1301 - 1600 cm³ e kadar  	  259.900 ü aşmayanlar  	  4  	  8.421  	  6.314  	  3.661  	  2.587  	  993
259.900 ü aşıp 455.300 ü aşmayanlar  	  5  	  9.267  	  6.948  	  4.031  	  2.838  	  1.085
455.300 ü aşanlar  	  6  	  10.112  	  7.577  	  4.389  	  3.098  	  1.184
1601 - 1800 cm³ e kadar  	  651.700 ü aşmayanlar  	  7  	  16.370  	  12.801  	  7.523  	  4.589  	  1.777
651.700 ü aşanlar  	  8  	  17.866  	  13.956  	  8.218  	  5.014  	  1.940
1801 - 2000 cm³ e kadar  	  651.700 ü aşmayanlar  	  9  	  25.792  	  19.862  	  11.674  	  6.948  	  2.731
651.700 ü aşanlar  	  10  	  28.142  	  21.677  	  12.734  	  7.577  	  2.982
2001 - 2500 cm³ e kadar  	  813.900 ü aşmayanlar  	  11  	  38.695  	  28.090  	  17.549  	  10.480  	  4.145
813.900 ü aşanlar  	  12  	  42.217  	  30.642  	  19.141  	  11.439  	  4.522
2501 - 3000 cm³ e kadar  	  1.628.900 ü aşmayanlar  	  13  	  53.952  	  46.942  	  29.322  	  15.770  	  5.780
1.628.900 ü aşanlar  	  14  	  58.864  	  51.203  	  31.991  	  17.206  	  6.308
3001 - 3500 cm³ e kadar  	  1.628.900 ü aşmayanlar  	  15  	  82.173  	  73.942  	  44.537  	  22.231  	  8.142
1.628.900 ü aşanlar  	  16  	  89.652  	  80.656  	  48.585  	  24.245  	  8.893
3501 - 4000 cm³ e kadar  	  2.607.700 ü aşmayanlar  	  17  	  129.201  	  111.570  	  65.702  	  29.322  	  11.674
2.607.700 ü aşanlar  	  18  	  140.960  	  121.707  	  71.687  	  31.991  	  12.734
4001 cm³ ve yukarısı  	  3.096.500 ü aşmayanlar  	  19  	  211.479  	  158.577  	  93.917  	  42.208  	  16.370
3.096.500 ü aşanlar  	  20  	  230.698  	  172.998  	  102.458  	  46.044  	  17.866
Taşıtların Yaşları ile Ödenecek Yıllık Vergi Tutarı (TL)
1 - 3 yaş  	  4 - 6 yaş  	  7 - 11 yaş  	  12 - 15 yaş  	  16 ve yukarı yaş
2- Motosikletler
100 - 250 cm3 e kadar  	  899  	  672  	  496  	  305  	  115
251 - 650 cm3 e kadar  	  1.862  	  1.409  	  899  	  496  	  305
651 - 1200 cm3 e kadar  	  4.808  	  2.857  	  1.409  	  899  	  496
1201 cm3 ve yukarısı  	  11.666  	  7.707  	  4.808  	  3.817  	  1.862
(Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 18. Maddesi ile Eklenmiştir) (I) sayılı tarifenin 1- Otomobil, kaptıkaçtı, arazi taşıtları ve benzerleri başlıklı bölümünde yer alan ve sadece elektrik motoru olan taşıtlardan, motor gücü;
a) 70 kW'ı geçmeyenler 1, 2, 3 satır numaralarında,
b) 70 kW'ı geçen fakat 85 kW'ı geçmeyenler 4, 5, 6 satır numaralarında,
c) 85 kW'ı geçen fakat 105 kW'ı geçmeyenler 7, 8 satır numaralarında,
d) 105 kW'ı geçen fakat 120 kW'ı geçmeyenler 9, 10 satır numaralarında,
e) 120 kW'ı geçen fakat 150 kW'ı geçmeyenler 11, 12 satır numaralarında,
f) 150 kW'ı geçen fakat 180 kW'ı geçmeyenler 13, 14 satır numaralarında,
g) 180 kW'ı geçen fakat 210 kW'ı geçmeyenler 15, 16 satır numaralarında,
h) 210 kW'ı geçen fakat 240 kW'ı geçmeyenler 17, 18 satır numaralarında,
ı) 240 kW'ı geçenler 19, 20 satır numaralarında,
yer alan taşıt değerlerine ve yaşına isabet eden vergi tutarlarının %25'i oranında vergilendirilir.
(Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 18. Maddesi ile Eklenmiştir) (I) sayılı tarifenin 2- Motosikletler başlıklı bölümünde yer alan ve sadece elektrik motoru olan taşıtlardan, motor gücü;
a) 6 kW'ı geçen fakat 15 kW'ı geçmeyenler bu bölümün birinci satırında,
b) 15 kW'ı geçen fakat 40 kW'ı geçmeyenler bu bölümün ikinci satırında,
c) 40 kW'ı geçen fakat 60 kW'ı geçmeyenler bu bölümün üçüncü satırında,
d) 60 kW'ı geçenler bu bölümün dördüncü satırında,
yaşları itibarıyla yer alan vergi tutarlarının %25'i oranında vergilendirilir.
(Fıkra 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 23. Maddesi ile Eklenmiştir) (I) sayılı tarifede yer alan otomobil, kaptıkaçtı, arazi taşıtları ve benzerlerinde, ilk kayıt ve tescil edildiği tarih itibarıyla taşıt değerine isabet eden satır, sonraki yıllarda da bu taşıtın vergi tutarlarının belirlenmesinde esas alınır.
(Fıkra 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 23. Maddesi ile Değişmiştir.) (I) sayılı tarifede yer alan otomobil, kaptıkaçtı, arazi taşıtları ve benzerlerine ait vergi tutarlarının Türkiye Sigorta, Reasürans ve Emeklilik Şirketleri Birliği tarafından her yılın ocak ayında ilan edilen kasko sigortası değerlerinin %10'unu aşması halinde, taşıtlara ait vergi tutarlarını, bir önceki satırdaki aynı yaş grubunda bulunan taşıtlara isabet eden vergi tutarı olarak belirlemeye, bu oranı %4'e kadar indirmeye ve kanuni oranına kadar artırmaya Cumhurbaşkanı (1) yetkilidir.
(Fıkra 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 23. Maddesi ile Eklenmiştir) Bu maddenin uygulamasına ilişkin usul ve esasları belirlemeye Maliye Bakanlığı yetkilidir.
(1) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 48. Maddesi ile Cumhurbaşkanı şeklinde değişmiştir.
İKİNCİ BÖLÜM
Vergileme Ölçü ve Hadleri
Madde 0006: Vergileme ölçü ve hadleri
(3088 sayılı Kanunun 2 nci maddesiyle değişen şekli.) (I) sayılı tarifede yazılı taşıtlar dışında kalan, motorlu kara taşıtları (II) sayılı tarifeye göre; (2) uçak ve helikopterler (Türkkuşu, Türk Hava Kurumuna ait olanlar hariç) aşağıdaki (IV) sayılı tarifeye göre vergilendirilir. Zirai ilaçlama amacıyla kullanılmak üzere kayıt ve tescil edilmiş uçaklar için (IV) sayılı tarifede yer alan vergi tutarları yüzde 25 oranında uygulanır.(1)
(Tarife 30.12.2024 tarih ve 32768 sayılı Resmi Gazetede yayımlanan 0057 Sayılı Tebliğ ile Değişmiştir.)
B. (II) Sayılı Motorlu Taşıtlar Vergisi Tarifesi
(1) ve (I/A) sayılı tarifelerde yazılı otomobil, arazi taşıtı, kaptıkaçtı ve benzerleri ile motosikletler dışında kalan motorlu kara taşıtları, aşağıdaki (II) sayılı tarifeye göre vergilen­dirilir.
(II) Sayılı Tarife
Taşıt Cinsi ve Oturma Yeri /Azami Toplam Ağırlık  	  Taşıtların Yaşları ile Ödenecek Yıllık Vergi Tutarı (TL)
1 - 6 yaş  	  7 - 15 yaş  	  16 ve yukarı yaş
1) Minibüs  	  5.780  	  3.817  	  1.862
2) Panel van ve motorlu karavanlar (Motor Silindir Hacmi)
1900 cm3 ve aşağısı  	  7.707  	  4.808  	  2.857
1901 cm3 ve yukarısı  	  11.666  	  7.707  	  4.808
3) Otobüs ve benzerleri (Oturma Yeri)
25 kişiye kadar  	  14.603  	  8.720  	  3.817
26-35 kişiye kadar  	  17.513  	  14.603  	  5.780
36-45 kişiye kadar  	  19.489  	  16.530  	  7.707
46 kişi ve yukarısı   	  23.381  	  19.489  	  11.666
4) Kamyonet, kamyon, çekici ve benzerleri (Azami Toplam Ağırlık)
1.500 kg a kadar  	  5.182  	  3.442  	  1.685
1.501-3.500 kg a kadar  	  10.499  	  6.082  	  3.442
3.501-5.000 kg a kadar  	  15.774  	  13.129  	  5.182
5.001-10.000 kg a kadar  	  17.513  	  14.872  	  6.971
10.001-20.000 kg a kadar  	  21.048  	  17.513  	  10.499
20.001 kg ve yukarısı  	  26.327  	  21.048  	  12.231
(I) sayılı tarifede yazılı otomobil, arazi taşıtı, kaptıkaçtı ve benzerleri ile motosikletler dışında kalan motorlu kara taşıtları, aşağıdaki (II) sayılı tarifeye göre vergilendirilir.
(Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 19. Maddesi ile Eklenmiştir) (II) sayılı tarifenin 2) Panel van ve motorlu karavanlar (Motor Silindir hacmi) başlıklı bölümünde yer alan ve sadece elektrik motoru olan taşıtlardan, motor gücü;
a) 115 kW'ı geçmeyenler bu bölümün birinci satırında,
b) 115 kW'ı geçenler bu bölümün ikinci satırında,
yaşları itibarıyla yer alan vergi tutarlarının %25'i oranında vergilendirilir.
(Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 19. Maddesi ile Eklenmiştir) (II) sayılı tarifedeki minibüs, otobüs, kamyonet, kamyon, çekici ve benzeri taşıtlardan sadece elektrik motoru olanlar, bu taşıtlara ilişkin tarifede yaşları itibarıyla yer alan vergi tutarlarının %25'i oranında vergilendirilir.
C. (IV) Sayılı Motorlu Taşıtlar Vergisi Tarifesi
Uçak ve helikopterler (Türkkuşu, Türk Hava Kurumuna ait olanlar hariç) aşağıdaki (IV) sayılı tarifeye göre vergilendirilir.
(Tarife 30.12.2024 tarih ve 32768 sayılı Resmi Gazetede yayımlanan 0057 Sayılı Tebliğ ile Değişmiştir.)
(IV) Sayılı Tarife
Taşıt Cinsi ve Azami Kalkış Ağırlığı  	  Taşıtların Yaşları İle Ödenecek Yıllık Vergi Tutarı (TL)
1 - 3 yaş  	  4 - 5 yaş  	  6 - 10 yaş  	  11 ve yukarı yaş
Uçak ve helikopterler
1.150 kg a kadar  	  97.773  	  78.177  	  58.622  	  46.886
1.151 - 1.800 kg. a kadar  	  146.687  	  117.317  	  87.982  	  70.380
1.801 - 3.000 kg. a kadar  	  195.613  	  156.479  	  117.317  	  93.858
3.001 - 5.000 kg. a kadar  	  244.539  	  195.613  	  146.687  	  117.317
5.001 - 10.000 kg. a kadar  	  293.470  	  234.759  	  176.043  	  140.812
10.001 - 20.000 kg. a kadar  	  342.392  	  273.893  	  205.389  	  164.265
20.001 kg. ve yukarısı  	  391.303  	  313.008  	  234.759  	  187.798
(1) (06.06.2008 Tarih ve 26898 Sayılı Resmi Gazetede Yayımlanan 5766 sayılı Kanun ile eklenmiştir.)
(2) (Cümle 16.05.2009 Tarih ve 27230 Sayılı Resmi Gazetede Yayımlanan 5897 sayılı Kanun ile ; özel amaçla kullanılan yat, kotra ve her türlü motorlu tekneler (III) sayılı tarifeye ibaresi madde metninden çıkarılmıştır.)
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0007: Mükellefiyetin başlaması
(3088 sayılı Kanunun 3 üncü maddesiyle değişen şekli.) Motorlu taşıtlar vergisi mükellefiyeti motorlu taşıtların trafik, 1 sicili ile Ulaştırma Bakanlığı tarafından tutulan sivil hava vasıtaları siciline kayıt ve tescili ile başlar.
Şu kadarki mükellefiyet;
Takvim yılının ilk altı ayı içinde yeni kayıt ve tescil edilen taşıtlarda kayıt ve tescilin yapıldığı takvim yılı başından, son altı ayı içinde yeni kayıt ve tescil edilen taşıtlarda ise, son altı aylık döneminin başından itibaren,
Kayıt ve tescilli olup da devir ve temlik sebebiyle kayıt ve tescil yapılan taşıtlarda değişiklik, takvim yılının ilk altı ayında yapılmış ise takip eden son altı aylık dönemin başından; son altı ayında yapılmış ise takip eden takvim yılı başından itibaren,
Nazara alınır.
1. ( belediye veya liman ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0008: Mükellefiyetin sona ermesi
(3088 sayılı Kanunun 4 üncü maddesiyle değişen şekli.) Motorlu taşıtların trafik, 1 sicili ile Ulaştırma Bakanlığı tarafından tutulan sivil hava vasıtaları siciline ait kayıtlarının silinmesi halinde, silinme takvim yılının ilk altı ayı içinde yapılmış ise ikinci altı aylık dönemin başından, ikinci altı aylık dönem içinde yapılmışsa takip eden takvim yılı başından itibaren mükellefiyet sona erer.
1. ( belediye veya liman ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0009: Verginin tarh, tebliğ ve ödenmesi
(3505 sayılı Kanunun 26 ncı maddesiyle değişen şekli.) Motorlu taşıtlar vergisi, taşıtların kayıt ve tescilinin yapıldığı yerin vergi dairesi tarafından her yıl Ocak ayının başında yıllık olarak tahakkuk ettirilmiş sayılır. Şu kadar ki, yıl içinde bu Kanunun 10 uncu ve 11 inci maddeleri gereğince, vergi miktarlarında bir değişiklik olması halinde, bu değişikliğe göre ödenecek vergi; değişiklik, takvim yılının ilk altı ayında yapılmış ise takip eden son altı aylık dönemin başında, son altı ayında yapılmış ise takip eden takvim yılı başında tahakkuk ettirilmiş sayılır.
Tahakkuk ettirilen vergi, ayrıca mükellefe tebliğ olunmaz ve vergi tahakkuk ettirilen günde tebliğ edilmiş sayılır. Şu kadar ki, tahakkuk ettirilmesi gereken motorlu taşıtlar vergisinin eksik tahakkuk ettirilmesi veya hiç tahakkuk ettirilmemesi halinde, bu vergi ilgili vergi dairesi tarafından ikmalen tarh edilir.(4)
Maliye Bakanlığı (1) taşıtların kayıt ve tescilinin yapıldığı yerle sınırlı olmaksızın, motorlu taşıtlar vergisinin tarh tahakkuk ve tahsil işlemlerini yürütecek vergi dairesini tespit etmeye yetkilidir.
Motorlu taşıtlar vergisi her yıl Ocak ve Temmuz aylarında iki eşit taksitte ödenir. Takvim yılının ilk altı ayında, taşıtın bünyesinde bir değişiklik olması veya verginin artırılması veya azaltılması halinde ikinci taksit, yeni duruma göre ödenir.
(4369 sayılı Kanunun 76 ncı maddesiyle değişen ve 01.01.1999 tarihinden geçerli olarak yürürlüğe giren şekli.) (I), (I/A), (6), (II), 5 ve (IV) sayılı tarifelerde yazılı taşıtlar için vergi taşıtların kayıt ve tescilinin yapıldığı yerin vergi dairesine veya Maliye Bakanlığı tarafından motorlu taşıtlar vergisi tahsiline yetki verilen banka veya özel finans kurumu şubelerine (2) ödenir.
(I), (I/A), (6) (II), 5 ve (IV) sayılı tarifelerde yazılı taşıtların, yıl içinde ilk defa kayıt ve tescillerinin yapılması halinde vergi, yıllık olarak tahakkuk eder. Tahakkuk eden verginin taksit süresi geçmiş olan kısmı kayıt ve tescilin yapıldığı tarihten itibaren bir ay içinde ödenir. Şu kadar ki, ilk altı aylık dönem geçtikten sonra yapılacak kayıt ve tescil işlemlerinde, sadece ikinci altı aylık döneme ilişkin vergi tahakkuk eder ve ödenir.
Devir ve temlik sebebiyle Ocak ve Temmuz ayları içinde yapılacak kayıt ve tescil veya satış nedeniyle malik (3) değişikliğinde vergi, bu değişikliğin yapılmasından önce ödenir.
(1) (Bu kısımda yer alan Maliye ve Gümrük Bakanlığı ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-a maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan yapıldığı yerin vergi dairesine ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-a maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(3) (Bu kısımda yer alan kayıt ve tescil ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-a maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(4) Bu Bölümde Geçen Şu kadar ki, tahakkuk ettirilmesi gereken motorlu taşıtlar vergisinin eksik tahakkuk ettirilmesi veya hiç tahakkuk ettirilmemesi halinde, bu vergi ilgili vergi dairesi tarafından ikmalen tarh edilir. cümlesi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile Eklenmiştir.
(5) (III ibareleri 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
(6) (I) İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 24. Maddesi ile (I), (I/A), şeklinde değişmiştir.
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0010: Yetki
(1. Fıkra: 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 49/8 maddesiyle 02.01.2004 tarihinden geçerli olarak yürürlükten kaldırılmıştır.)
Her takvim yılı başından geçerli olmak üzere önceki yılda uygulanan taşıt değerleri ve (6) vergi miktarları o yıl için Vergi Usul Kanunu hükümleri uyarınca tespit ve ilan olunan yeniden değerleme oranında artırılır.
(4605 sayılı Kanunun 1 inci maddesiyle değişen ve 30.11.2000 tarihinden geçerli olarak yürürlüğe giren şekli.) Bakanlar Kurulu;
Yeniden değerleme oranının % 50 fazlasını geçmemek, % 20 sinden az olmamak üzere yeni oranlar tespit etmeye, taşıt değerlerini ayrı ayrı veya birlikte yeniden belirlemeye, (6)
(Anayasa Mahkemesinin: 21.11.2003 tarih ve 25296 sayılı Resmi Gazete de yayımlanan E: 2001/36 - K: 2003/3 sayılı Kararıyla iptal edilmiştir.)
EURO normlarını sağlayan katalitik konvertör sistemi ile teçhiz edilmiş taşıtlarda tespit edilen bu oranı veya vergi miktarlarını % 50 nispetine kadar indirmeye,
Yetkilidir.
(4. Fıkra 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 25. Maddesi ile Değişmiştir.) Taşıt değerlerinin hesabında yüz Türk lirasına, ödenmesi gereken vergi miktarlarında ise bir Türk lirasına kadar olan kesirler dikkate alınmaz.
(6) Altı Çizili İbare 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 25. Maddesi ile eklenmiştir.
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0011: Vergiye etki eden değişiklikler (*)
(3505 sayılı Kanunun 28 inci maddesiyle değişen şekli.) Yıl içinde taşıtın vergilendirilmesine esas olan model yılı, cinsi, motor silindir hacmi (1), motor gücü, (4) azami toplam ağırlığı (2), (3) ve azamî kalkış ağırlığı gibi unsurlarından herhangi birisinde, verginin artırılması veya azaltılmasını gerektiren bir değişiklik olduğu takdirde, bu değişiklik, takvim yılının ilk altı ayında yapılmış ise takip eden son altı aylık dönemin başından, son altı ayında yapılmış ise takip eden takvim yılı başından itibaren dikkate alınır ve vergi, yeni duruma göre ödenir.
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 25 inci maddesiyle değişen ve 01.01.2004 tarihinden geçerli olarak yürürlüğe giren şekli.) Taşıtların tescil belgesinde yazılı olan model yılında bir yaşında olduğu kabul edilir.
(*) (Vergiye müessir değişiklikler olan madde başlığı; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 25 inci maddesiyle, 01.01.2004 tarihinden geçerli olarak metinde görüldüğü şekilde değiştirilmiştir.)
(1) (Bu kısımda yer alan net ağırlığı ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-c maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan istiap haddi ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-d maddesiyle 01.01.2005 tarihinden geçerli olarak metinde görüldüğü şekilde değiştirilmiştir.)
(3) ( motor gücü birimi (BG) ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
(4) Altı Çizili İbare 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 20. Maddesi ile eklenmiştir.
ÜÇÜNCÜ BÖLÜM
Mükellefiyetin Başlaması, Sona Ermesi, Tarh, Tebliğ ve Ödeme
Madde 0012: Vergiye müessir değişiklikler
(3088 sayılı Kanunun 10 uncu maddesiyle kaldırılmıştır.)
DÖRDÜNCÜ BÖLÜM
Çeşili Hükümler
Madde 0013: Bildirme ve sorumluluk
(2348 sayılı Kanunun 10 uncu maddesiyle değişen madde.)
Trafik, (5) sicil memurları ile Ulaştırma Bakanlığı sivil hava vasıtaları sicil memurları kayıt ve tescil ettikleri motorlu taşıtları, bu taşıtların cins, nevi, nitelikleri ve kullanış maksatları ile verginin alınmasına esas olabilecek diğer bilgileri ve bunlarda meydana gelen (1) değişiklikleri, kayıt ve tescilin yapıldığı ve değişikliğin tespit olunduğu tarihten itibaren bir ay içinde ilgili vergi dairesine bildirmeye mecburdurlar.
Bu mecburiyetleri yerine getirmeyen trafik, belediye veya liman sicil memurları ile Ulaştırma Bakanlığı sivil hava vasıtaları sicil memurları hakkında 213 sayılı Vergi Usul Kanununun 150 nci maddesinin 1-3 bendinde yazılı olanlar için uygulanan ceza hükmolunur.
Motorlu Taşıtlar Vergisi mükellefleri, adlarına kayıt ve tescil edilmiş bulunan taşıtları, bu taşıtların cins, nevi, niteliklerini ve kullanış maksatları ile verginin alınmasına esas olabilecek diğer bilgileri ve bunlarda meydana gelen (1) değişiklikleri, kayıt ve tescilin yapıldığı veya değişikliğin meydana geldiği (2) tarihten itibaren bir ay içinde ilgili vergi dairesine bildirmeye mecburdurlar.
Bu mecburiyetlere riayet etmeyenler hakkında 213 sayılı Vergi Usul Kanununun 352 nci maddesine bağlı usulsüzlük cezalarına ait cetvelin (İhtar 2) sırasına göre ceza kesilir.
(4369 sayılı Kanunun 81 inci maddesiyle değişen ve 01.01.1999 tarihinden geçerli olarak yürürlüğe giren şekli.) Noterler, trafik, (5) sicil memurları ile Ulaştırma Bakanlığı sivil hava vasıtaları sicil memurları gibi taşıtların her türlü satış ve devir işlemlerini yapanlar, motorlu taşıtların her türlü satış veya devir işlemlerini yapmadan önce, bu taşıtlara ait o güne kadar ödenmemiş motorlu taşıtlar vergileri ile gecikme zamları, gecikme faizleri ve vergi cezalarının ödendiğini gösterir belgeyi istemeye mecburdurlar.
Taşıtlarla ilgili fenni muayene komisyonları, fenni muayene yapma yetkisi verilen gerçek ve tüzel kişiler (3) (6) ile Ulaştırma Bakanlığı sivil havacılık genel müdürlüğü taşıtların fenni muayeneleri yapmadan, (7) uçuşa elverişli belgelerini vermeden önce, verginin ödenip ödenmediğini araştırmak zorundadırlar.
(4369 sayılı Kanunun 82 nci maddesiyle değişen ve 01.01.1999 tarihinden geçerli olarak yürürlüğe giren paragraf.) Vergisi ödenmemiş veya 6183 sayılı Amme Alacaklarının Tahsil Usulü Hakkında Kanunun 48 inci madde hükmüne göre taksitlendirilmemiş(4) taşıtlara ait fenni muayene yapılamaz, (6) uçuşa elverişli belgesi verilemez.
(4369 sayılı Kanunun 82 nci maddesiyle 01.01.1999 tarihinden geçerli olarak yürürlükten kaldırılmıştır.)
(3418 sayılı Kanunun 16 ncı maddesiyle değişen şekli.) Yukarıda (c) ve (d) bentlerinde belirtilen zorunluluklara uymadan işlem yapanlar, ödenmeyen veya noksan ödenen vergiler ile gecikme zamları, gecikme faizleri ve vergi cezalarından, mükelleflerle birlikte müteselsilen sorumludurlar. Ancak, bunlar sorumlu sıfatı ile ödemek mecburiyetinde kaldıkları vergiler dolayısıyla mükelleflere rücu hakkına sahiptirler.
(4369 sayılı Kanunun 81 inci maddesiyle 01.01.1999 tarihinden geçerli olarak yürürlükten kaldırılmıştır.)
(1) (Bu kısımlarda yer alan vukua gelen ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-e maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan vuku bulduğu ibaresi; 02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 48/7-e maddesiyle 01.01.2004 tarihinden geçerli olarak metinde görüldüğü şekilde değiştirilmiştir.)
(3) (Bu kısımda yer alan Taşıtlarla ilgili fenni muayene komisyonları, ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/7 maddesiyle metinde görüldüğü şekilde değiştirilmiştir.)
(4) Bu Bölümde Geçen veya 6183 sayılı Amme Alacaklarının Tahsil Usulü Hakkında Kanunun 48 inci madde hükmüne göre taksitlendirilmemiş ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile Eklenmiştir.
(5) ( belediye veya liman ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
(6) ( liman ve deniz işletme bölge müdürlükleri, belediyeler veya liman başkanlıkları ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
(7) ( denize veya ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
DÖRDÜNCÜ BÖLÜM
Çeşili Hükümler
Madde 0014: Gider kaydedilmeme hali
(3088 sayılı Kanunun 9 uncu maddesiyle değişen şekli.) Bu Kanuna bağlı (I), (I/A), (1) (2), ve (IV) sayılı tarifelerde yer alan taşıtlardan (Ticari maksatla kullanılan uçak ve helikopterler ile taşıt kiralama faaliyeti ile uğraşan işletmelerin bu amaçla kiraya verdikleri taşıtlar hariç) alınan vergi ve cezalar ile gecikme zamları gelir ve kurumlar vergilerinin matrahlarının tespitinde gider olarak kabul edilmez.
(1) (III ibaresi 16.05.2009 tarih ve 27230 sayılı Resmi Gazetede yayınlanan 5897 sayılı Kanun ile metinden Çıkarılmıştır.)
(2) (I) İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 24. Maddesi ile (I), (I/A), şeklinde değişmiştir.
DÖRDÜNCÜ BÖLÜM
Çeşili Hükümler
Madde 0015: Şekle riayet mecburiyeti
Kapsam (3088 sayılı Kanunun 10 uncu maddesiyle yürürlükten kaldırılmıştır.)
DÖRDÜNCÜ BÖLÜM
Çeşili Hükümler
Madde 0016: Kaçakçılık cezası uygulanan haller
Kapsam (3088 sayılı Kanunun 10 uncu maddesiyle yürürlükten kaldırılmıştır.)
DÖRDÜNCÜ BÖLÜM
Çeşili Hükümler
Madde 0017: Paylar
(21.02.2001 tarih ve 4629 sayılı Kanunun 1 inci maddesinin (c) bendi uyarınca 01.01.2002 tarihinden geçerli olmak üzere 03.03.2001 tarihinde yürürlükten kaldırılmadan önceki şekli.)
DÖRDÜNCÜ BÖLÜM
Çeşili Hükümler
Madde 0018: Kaldırılan hükümler
6936 sayılı Hususi Otomobil Vergisi Kanunu ile 232 sayılı Kanunla değişik 6085 sayılı Karayolları Trafik Kanununun 9 uncu maddesi kaldırılmıştır
DÖRDÜNCÜ BÖLÜM
Çeşili Hükümler
Geçici Madde 0001: Geçmiş yıllara ait vergi ve resimler
1962 ve daha önceki bütçe yıllarına ait Hususi Otomobil Vergisi, Trafik Resmi ve bunlara ait cezaların eski hükümlere göre alınmasına devam olunur.
DÖRDÜNCÜ BÖLÜM
Çeşili Hükümler
Geçici Madde 0002: Geçmiş yıllara ait vergi ve resimler
Bu kanun gereğince tahsil olunacak Motorlu Kara Taşıtları Vergisi 1963 Mali yılı bütçesi (B) cetvelinde Hususi Otomobil Vergisi adlı 16 ıncı bölüme gelir kaydedilir.
DÖRDÜNCÜ BÖLÜM
Çeşili Hükümler
Geçici Madde 0003: Geçmiş yıllara ait vergi ve resimler
(3418 sayılı Kanunun 17 nci maddesiyle eklenmiştir.) Halen spor veya lüks otomobil olarak kabul edilen taşıtlarla ilgili uygulamaya 01.07.1988 tarihine kadar aynı şekilde devam olunur.
DÖRDÜNCÜ BÖLÜM
Çeşili Hükümler
Geçici Madde 0004:
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 26 ncı maddesiyle eklenen ve 01.01.2004 tarihinden geçerli olarak yürürlüğe giren şekli.) 03.04.2003 tarihli ve 4837 sayılı Ekonomik İstikrarı Sağlamak İçin Ek Vergiler Alınması Hakkında Kanunun 1 inci maddesi hükümlerine göre ek motorlu taşıtlar vergisinin taksitlerini kısmen veya tamamen ödeyen mükelleflerden bu ödemeleri mahsup veya iade edilmemiş bulunanlar ile 30.7.2003 tarihli ve 4962 sayılı Bazı Kanunlarda Değişiklik Yapılması ve Vakıflara Vergi Muafiyeti Tanınması Hakkında Kanunun 21 inci maddesi hükümlerine göre taşıt vergisini ödeyen mükelleflerin ödediği tutarlar, 2004 yılı için tahakkuk edecek olan motorlu taşıtlar vergisinden mahsup edilir. Mahsuptan sonra ödenmesi gereken motorlu taşıtlar vergisi olması halinde 2004 yılı taksit aylarında ödenir. Mahsup edilemeyen tutar ise mükellefin talebi üzerine iade olunur. Ödeme zamanlarında ödenmemiş olan ek motorlu taşıtlar vergisi ile taşıt vergisi terkin edilir.
Bu maddenin uygulanmasına ilişkin usul ve esaslar Maliye Bakanlığınca belirlenir.
DÖRDÜNCÜ BÖLÜM
Çeşili Hükümler
Geçici Madde 0005:
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 26 ncı maddesiyle eklenen ve 01.01.2004 tarihinden geçerli olarak yürürlüğe giren şekli.) 5 inci maddenin (I) sayılı tarifesinde yer alan taşıtlara ait motor silindir hacmi ve 6 ncı maddenin (II) sayılı tarifesinde yer alan kamyonet, kamyon, çekici ve benzeri taşıtlara ait azami toplam ağırlık bilgilerinin trafik tescil belgesinde bulunmaması nedeniyle mükellefler tarafından talep edilmesi halinde; trafik tescil kuruluşları ile yetkili bayiler veya ilgili vergi daireleri bu bilgileri ihtiva eden bir belgeyi mükellefe vermek zorundadırlar.
Bu maddenin uygulanmasına ilişkin usul ve esaslar Maliye Bakanlığınca belirlenir.
DÖRDÜNCÜ BÖLÜM
Çeşili Hükümler
Geçici Madde 0006:
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 26 ncı maddesiyle eklenen ve 01.01.2004 tarihinden geçerli olarak yürürlüğe giren şekli.) 6 ncı maddenin (II) sayılı tarifesinde yer alan (4) numaralı bent 31.12.2004 tarihine kadar aşağıdaki şekilde uygulanır.
4) Kamyonet, kamyon, çekici ve benzerleri (İstiap Haddi)
1.500 kg'a kadar	300.000.000	200.000.000	100.000.000
1.501-3.500 kg'a kadar	750.000.000	450.000.000	200.000.000
3.501-5.000 kg'a kadar	900.000.000	750.000.000	300.000.000
5.001-10.000 kg'a kadar	1.000.000.000	850.000.000	400.000.000
10.001-20.000 kg'a kadar	1.200.000.000	1.000.000.000	600.000.000
20.001 kg ve yukarısı	1.500.000.000	1.200.000.000	700.000.000
DÖRDÜNCÜ BÖLÜM
Çeşili Hükümler
Geçici Madde 0007:
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 26 ncı maddesiyle eklenen ve 01.01.2004 tarihinden geçerli olarak yürürlüğe giren şekli.) 5 inci maddenin (I) sayılı tarifesinin (2) numaralı bendinde yer alan motosikletlerin 2004 yılına ait motorlu taşıtlar vergisi, Nisan ayının ilk gününde tahakkuk etmiş sayılır. Tahakkuk ettirilen vergi birinci taksiti Nisan, ikinci taksiti Temmuz ayında olmak üzere iki eşit taksitte ödenir.
DÖRDÜNCÜ BÖLÜM
Çeşili Hükümler
Geçici Madde 0008:
(Madde 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 26. Maddesi ile eklenmiştir.)
31/12/2017 tarihinden (bu tarih dahil) önce kayıt ve tescil edilen otomobil, kaptıkaçtı, arazi taşıtları ve benzerleri aşağıdaki (I/A) sayılı tarifeye göre vergilendirilir.
(Tarife 30.12.2024 tarih ve 32768 sayılı Resmi Gazetede yayımlanan 0057 Sayılı Tebliğ ile Değişmiştir.)
D. (I/A) Sayılı Motorlu Taşıtlar Vergisi Tarifesi
31/12/2017 tarihinden (bu tarih dahil) önce kayıt ve tescil edilen otomobil, kaptıkaçtı, arazi taşıtları ve benzeri taşıtlar, 197 sayılı Kanunun geçici 8 inci maddesinde düzenlenen (I/A) sayılı tarifeye göre vergilendirilir.
Motor Silindir Hacmi (cm³)  	  Taşıtların Yaşları ile Ödenecek Yıllık Vergi Tutarı (TL)
1-3 yaş  	  4-6 yaş  	  7-11 yaş  	  12-15 yaş  	  16 ve yukarı yaş
Otomobil, kaptıkaçtı, arazi taşıtları ve benzerleri
1300 cm³ ve aşağısı  	  4.834  	  3.372  	  1.882  	  1.420  	  499
1301-1600 cm³ e kadar  	  8.421  	  6.314  	  3.661  	  2.587  	  993
1601-1800 cm³ e kadar  	  14.885  	  11.626  	  6.848  	  4.168  	  1.612
1801-2000 cm³ e kadar  	  23.454  	  18.057  	  10.613  	  6.314  	  2.487
2001-2500 cm³ e kadar  	  35.175  	  25.534  	  15.954  	  9.528  	  3.766
2501-3000 cm³ e kadar  	  49.052  	  42.669  	  26.654  	  14.329  	  5.259
3001-3500 cm³ e kadar  	  74.703  	  67.218  	  40.486  	  20.203  	  7.409
3501-4000 cm³ e kadar  	  117.462  	  101.427  	  59.730  	  26.654  	  10.613
4001 cm³ ve yukarısı  	  192.250  	  144.166  	  85.377  	  38.363  	  14.885
(Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 21. Maddesi ile Eklenmiştir) (I/A) sayılı tarifede yer alan ve sadece elektrik motoru olan taşıtlardan, motor gücü;
a) 70 kW'ı geçmeyenler birinci satırında,
b) 70 kW'ı geçen fakat 85 kW'ı geçmeyenler ikinci satırında,
c) 85 kW'ı geçen fakat 105 kW'ı geçmeyenler üçüncü satırında,
d) 105 kW'ı geçen fakat 120 kW'ı geçmeyenler dördüncü satırında,
e) 120 kW'ı geçen fakat 150 kW'ı geçmeyenler beşinci satırında,
f) 150 kW'ı geçen fakat 180 kW'ı geçmeyenler altıncı satırında,
g) 180 kW'ı geçen fakat 210 kW'ı geçmeyenler yedinci satırında,
h) 210 kW'ı geçen fakat 240 kW'ı geçmeyenler sekizinci satırında,
ı) 240 kW'ı geçenler dokuzuncu satırında,
yaşları itibarıyla yer alan vergi tutarlarının %25'i oranında vergilendirilir.
Yukarıdaki tarifede yer alan taşıtlara ait vergi tutarlarının Türkiye Sigorta, Reasürans ve Emeklilik Şirketleri Birliği tarafından her yılın ocak ayında ilan edilen kasko sigortası değerlerinin %5'ini aşması halinde taşıtlara ait vergi tutarları, bir önceki satırdaki aynı yaş grubunda bulunan taşıtlara isabet eden vergi tutarı olarak esas alınır.
Bu maddenin yürürlüğe girdiği tarihten önce iktisap edilmiş ancak çeşitli nedenlerle kayıt ve tescil edilmemiş otomobil, kaptıkaçtı, arazi taşıtları ve benzeri taşıtlar 1/1/2018 tarihinden sonra ilk defa kayıt ve tescil edildiği takdirde bu maddede yer alan tarifeye göre vergilendirilir.
DÖRDÜNCÜ BÖLÜM
Çeşili Hükümler
Madde 0019: Yürürlük tarihi
Bu kanun 1 Mart 1963 tarihinde yürürlüğe girer.
DÖRDÜNCÜ BÖLÜM
Çeşili Hükümler
Madde 0020: Yürütme yetkisi
Bu kanunu Bakanlar Kurulu yürütür.
Yükleyen: yasinuzunoglu
