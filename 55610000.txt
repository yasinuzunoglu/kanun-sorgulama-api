5561 sayılı Sosyal Sigortalar Kanunu ile Tarım İşçileri Sosyal Sigortalar Kanununda Değişiklik Yapılmasına Dair Kanun
Yayımlandığı Resmî Gazete Tarihi: 16.12.2006
Yayımlandığı Resmî Gazete Sayısı: 26378
Kabul Tarihi	15.12.2006
Madde 0001 :
17/7/1964 tarihli ve 506 sayılı Sosyal Sigortalar Kanununun 66 ncı maddesinin (c) bendi aşağıdaki şekilde değiştirilmiştir.
c) 5 yıldan beri sigortalı bulunup, sigortalılık süresinde en az 900 gün malullük, yaşlılık ve ölüm sigortaları primi ödemiş durumda,
Madde 0002 :
17/10/1983 tarihli ve 2925 sayılı Tarım İşçileri Sosyal Sigortalar Kanununun 26 ncı maddesinin (a) bendi aşağıdaki şekilde değiştirilmiştir.
a) 5 yıldan beri sigortalı bulunup, sigortalılık süresinde en az 900 gün prim ödemiş olan,
Madde 0003 :
506 sayılı Kanuna aşağıdaki geçici madde eklenmiştir.
GEÇİCİ MADDE 93- Bu Kanunun 66 ncı maddesinin (c) bendi ile 17/10/1983 tarihli ve 2925 sayılı Tarım İşçileri Sosyal Sigortalar Kanununun 26 ncı maddesinin (a) bendinde yapılan değişikliğin yürürlüğe girdiği tarihten önce bu değişiklikle öngörülen şartları yerine getiren sigortalının hak sahiplerinin aylıkları bu Kanunun yürürlüğe girdiği tarihi takip eden ödeme dönemi başından geçerli olmak üzere başlatılır.
Madde 0004 :
Bu Kanun hükümleri 18/10/2006 tarihinden geçerli olmak üzere yayımı tarihinde yürürlüğe girer.
Madde 0005 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
