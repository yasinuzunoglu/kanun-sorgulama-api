4633 sayılı Yükseköğretim Kurumları Teşkilatı Kanununda Değişiklik Yapılmasına Dair Kanun Hükmünde Kararnamenin Değiştirilerek Kabulüne Dair Kanun
Yayımlandığı Resmî Gazete Tarihi: 14/04/2001
Yayımlandığı Resmî Gazete Sayısı: 24373
Kabul Tarihi	29/03/2001
Madde 0001:
28.3.1983 tarihli ve 2809 sayılı Yükseköğretim Kurumları Teşkilatı Kanununun 10 uncu maddesinin (c) ve (d) bentleri aşağıdaki şekilde değiştirilmiştir.
c) Rektörlüğe bağlı Teknik Eğitim Fakültesi, Endüstriyel Sanatlar Eğitim Fakültesi, Ticaret ve Turizm Eğitim Fakültesi ve Mesleki Eğitim Fakültesi ile Mesleki Yaygın Eğitim Fakültesinin birleştirilmesiyle oluşturulan Mesleki Eğitim Fakültesinden;
d) Rektörlüğe bağlı Tıp Fakültesi, Diş Hekimliği Fakültesi, Eczacılık Fakültesi, Hukuk Fakültesi, Çorum İlahiyat Fakültesi, Çorum Veteriner Fakültesi, Kastamonu Orman Fakültesi, Kırşehir Ziraat Fakültesi, Çorum İktisadi ve İdari Bilimler Fakültesi, İnebolu Su Ürünleri Fakültesi, Çorum Mühendislik Fakültesi ile İletişim Fakültesinden;
Madde 0002:
2809 sayılı Kanunun 33 üncü maddesinin (b) bendi aşağıdaki şekilde değiştirilmiştir.
b) Rektörlüğe bağlı Veteriner Fakültesi, Ziraat Fakültesi, Tıp Fakültesi, İlahiyat Fakültesi ve Hakkari Eğitim Fakültesinden;
Madde 0003:
2809 sayılı Kanunun ek 30 uncu maddesi aşağıdaki şekilde değiştirilmiştir.
Ek Madde 30.- Bakanlar Kurulu, Yükseköğretim Kurulu ve Milli Eğitim Bakanlığının önerisi ile üniversitelere bağlı olarak fakülte, enstitü ve yüksekokul kurmaya; bu birimlerle ilgili olarak birleştirmeye, kapatmaya, bağlantı ve isim değişikliği yapmaya yetkilidir. Bağlantı değişikliği yapılan birimlere ait kadrolar, taşınmazlar ve demirbaşlar, bir başka işleme gerek kalmadan bağlanılan üniversiteye aktarılmış sayılır.
Madde 0004:
2809 sayılı Kanunun ek 47 nci maddesinin (f) bendi aşağıdaki şekilde değiştirilmiştir.
f) Sosyal Bilimler Enstitüsü ve Fen Bilimleri Enstitüsünden;
Madde 0005:
2809 sayılı Kanuna aşağıdaki ek maddeler eklenmiştir.
Yaşar Üniversitesi
EK MADDE 52.- İzmir de Selçuk Yaşar Spor ve Eğitim Vakfı tarafından 2547 sayılı Kanunun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Yaşar Üniversitesi adıyla bir vakıf üniversitesi kurulmuştur.
Bu üniversite, Rektörlüğe bağlı olarak;
a) Fen-Edebiyat Fakültesi,
b) İktisadi ve İdari Bilimler Fakültesi,
c) Mühendislik-Mimarlık Fakültesi,
d) İletişim Fakültesi,
e) Hukuk Fakültesi,
f) Meslek Yüksekokulu,
g) Yabancı Diller Yüksekokulu,
h) Fen Bilimleri Enstitüsü,
i) Sosyal Bilimler Enstitüsünden,
Oluşur.
İstanbul Ticaret Üniversitesi
EK MADDE 53.- İstanbul da İstanbul Ticaret Odası Eğitim ve Sosyal Hizmetler Vakfı tarafından 2547 sayılı Kanunun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip İstanbul Ticaret Üniversitesi adıyla bir vakıf üniversitesi kurulmuştur.
Bu üniversite, Rektörlüğe bağlı olarak;
a) Fen-Edebiyat Fakültesi,
b) Ticari Bilimler Fakültesi,
c) Hukuk Fakültesi,
d) İletişim Fakültesi,
e) Mühendislik ve Tasarım Fakültesi,
f) Meslek Yüksekokulu,
g) Sosyal Bilimler Enstitüsü,
h) Fen Bilimleri Enstitüsü,
i) Dış Ticaret Enstitüsünden,
Oluşur.
İzmir Ekonomi Üniversitesi
EK MADDE 54.- İzmir de İzmir Ticaret Odası Eğitim ve Sağlık Vakfı tarafından 2547 sayılı Kanunun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip İzmir Ekonomi Üniversitesi adıyla bir vakıf üniversitesi kurulmuştur.
Bu üniversite, Rektörlüğe bağlı olarak;
a) Fen-Edebiyat Fakültesi,
b) İktisadi ve İdari Bilimler Fakültesi,
c) İletişim Fakültesi,
d) Yabancı Diller Yüksekokulu,
e) Turizm İşletmeciliği Yüksekokulu,
f) Banka ve Sigortacılık Yüksekokulu,
g) Moda ve Desinatörlük Yüksekokulu,
h) Meslek Yüksekokulu,
i) Sosyal Bilimler Enstitüsü,
j) Fen Bilimleri Enstitüsünden, Oluşur.
Madde 0006:
12.9.2000 tarihli ve 612 sayılı Kanun Hükmünde Kararnamenin 2, 4 ve 5 inci maddeleri yürürlükten kaldırılmıştır.
Madde 0007:
Bu Kanunun 1 ve 2 nci maddeleri 12.9.2000 tarihinde, diğer hükümleri ise yayımı tarihinde yürürlüğe girer.
Madde 0008:
Bu Kanun hükümlerini Bakanlar Kurulu yürütür.
Yükleyen: yasinuzunoglu
