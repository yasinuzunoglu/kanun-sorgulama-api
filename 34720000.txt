3472 sayılı Devlet Memurları ile Diğer Kamu Görevlilerinin Aylıklarının Ödeme Zamanının Değiştirilmesine Dair 09.09.1987 Tarih ve 289 Sayılı Kanun Hükmünde Kararnamenin Kabulune Dair Kanun
Yayımlandığı Resmî Gazete Tarihi: 04.10.1988
Yayımlandığı Resmî Gazete Sayısı: 19949
Kabul Tarihi	28.09.1988
Madde 0001:
Aylıklarını 657 sayılı Devlet Memurları Kanunu, 926 sayılı Türk Silahlı Kuvvetleri Personel Kanunu, 2802 sayılı Hakimler ve Savcılar Kanunu ile 2914 sayılı Yükseköğretim personel Kanunu hükümlerine göre almakta bulunan Devlet memurları ile diğer kamu görevlilerinin (sözleşmeli statüdeki personel dahil) aylık veya sözleşme ücretleri, ilki 15 Ekim 1987 tarihinde olmak üzere her ayın 15 inde ödenir.
Aylıklarla birlikte ödenen zam ve tazminatlar, ödenekler, tayın bedeli, yakacak yardımı ile aylıklara ilişkin hükümler dairesinde ödenmesi öngörülen sair hakedişler hakkında da yukarıdaki şekilde işlem yapılır.
Devlet memurları ile diğer kamu görevlilerine ilişkin kanunlarda yer alan aybaşı ibareleri ayın 15 i olarak uygulanır.
Madde 0002:
Sürekli görevle yurt dışına gönderilenlerle aylıkları yurt dışına transfer edilenler hakkında mevcut uygulamaya devam olunur.
Madde 0003:
İlgililere 15 Aralık/l4 Ocak dönemleri için bu Kanun hükümleri dairesinde yapılacak ödemelerin yarısı ödemenin yapıldığı yıl bütçesine gider kaydolunur, kalanı ise avans hesaplarına alınarak müteakip mali yıl başında bütçeye gider yazılır.
Madde 0004:
Kamu kurum ve kuruluşlarında işçi statüsünde çalışanların aylık ücretlerinin ödenmesinde de yukarıdaki hükümler dairesinde işlem yapılır.
Geçici Madde 0001:
Bu Kanun uyarınca birinci maddede belirtilenlere Ekim 1987 ayı başında ve ortasında iki defa ödemede bulunulur ve Ekim 1987 ayı başında yapılan ödemeler dolayısıyla kendilerinden herhangi bir geri ödeme talebinde bulunulmaz.
4 üncü maddede belirtilenlere Ekim 1987 ayı ortasında yapılacak aylık ücret ödemeleri dolayısıyla kendilerinden kıstelyevm veya herhangi bir sebeple geri ödeme talebinde bulunulmaz.
Geçici Madde 0002:
12.03.1986 tarihli ve 3268 sayılı Kanun ile bu Kanunu değiştiren 09.04.1987 tarih ve 3347 sayılı Kanunla verilen Kanun Hükmünde Kararname çıkarma yetkisi ve kanunlarla verilen süre bitimine kadar geçerlidir.
Madde 0005:
Bu Kanun yayımı tarihinde yürürlüğe girer.
Madde 0006:
Bu Kanun hükümlerini Bakanlar Kurulu yürütür.
Yükleyen: yasinuzunoglu
