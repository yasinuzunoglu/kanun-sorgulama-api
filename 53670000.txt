5367 sayılı Doğal Gaz Piyasası Kanununda Değişiklik Yapılmasına Dair Kanun
Yayımlandığı Resmî Gazete Tarihi: 25.06.2005
Yayımlandığı Resmî Gazete Sayısı: 25856
Kabul Tarihi	16.06.2005
TÜRKİYE BÜYÜK MİLLET MECLİSİ BAŞKANLIĞINA
Doğal Gaz Piyasası Kanununda Değişiklik Yapılmasına Dair Kanun Teklifimiz Gerekçesi ile birlikte ilişikte sunulmuştur.
Gereğini arz ederiz.
GENEL GEREKÇE
Teklifimiz ile aynı il sınırları içerisinde bulunmalarına rağmen tek başına ihale edilmeleri ekonomik olmayan ilçe, belde veya bölgelere de doğal gaz arzının sağlanması amaçlanmaktadır.
Ayrıca, yapılmakta olan doğal gaz kontrat ihalesinin, ihale sonrası piyasada rekabet şartlarında doğal gaz teminini daha verimli hale getirecek şekilde yapılması öngörülmektedir.
KÜTAHYA MİLLETVEKİLİ SONER AKSOY İLE GAZİANTEP MİLLETVEKİLİ FATMA ŞAHİN İN TEKLİFİ
DOĞAL GAZ PİYASASI KANUNUNDA DEĞİ-ŞİKLİK YAPILMASINA DAİR KANUN TEKLİFİ
Madde - 1.
18.04.2001 tarihli ve 4646 sayılı Doğal Gaz Piyasası Kanununun 4 üncü maddesinin 4 üncü fıkrasının (g) bendinin (5) numaralı alt bendi aşağıdaki şekilde değiştirilmiştir.
5) Dağıtım şirketleri, yurt çapında sadece iki şehirde lisans sahibi olabilir. Ancak, bu sayı şehirlerin gelişmişlik durumu, tüketim kapasitesi ve kullanıcı sayısı gibi hususlar dikkate alınarak Kurul kararıyla artırılabilir. Dağıtım şirketlerinin belirlenmiş dağıtım bölgesi kapsamı, teknik ve ekonomik gerekler dikkate alınarak il sınırlarını aşmayacak şekilde Kurul tarafından yeniden belirlenebilir. Kurul, nüfus yoğunluğuna göre bir şehri sınırları belirlenmiş birden fazla dağıtım bölgesine ayırabilir ve her bölgeyi ayrı ayrı ihale edebilir.
Madde - 2.
4646 sayılı Kanunun geçici 2 nci maddesinin birinci fıkrası aşağıdaki şekilde değiştirilmiştir.
BOTAŞ, ithalatı ulusal tüketimin yüzde yirmisi oranına düşünceye kadar yeni doğal gaz alım sözleşmesi yapamaz. 2009 yılına kadar toplam yıllık ithalat miktarını yıllık ulusal tüketimin yüzde yirmisine düşürünceye kadar, mevcut doğal gaz alım veya satım sözleşmelerinin kısmi veya bütün olarak tüm hak ve yükümlülükleri ile devredilmesi için istekli olan diğer ithalat lisans yeterlilik sahibi ve satıcı şirketten sözleşme devri hususunda ön onay alan şirketlerin katılacağı devir için BOTAŞ tarafından ihale yapılır.İhalede birinci olan şirketten başlamak üzere satıcı tarafla görüşmek ve yeni sözleşmeyi imzalamaya yönelik satıcı onayını temin etmek üzere BOTAŞ tarafından tüzel kişilere sırayla muvafakat verilir. İlgili tüzel kişi sözleşmenin satıcı tarafı ile devredilecek miktar için, yeni sözleşme yapmasından sonra devir yürürlüğe girer.Ancak ilgili ihalede tüzel kişilerin satıcı tarafla sözleşme yapamaması halinde, ithalat lisans yeterlilik sahibi şirketlerin katılacağı ve kazanan ithalatçı şirketin BOTAŞ ın, tüm yurt dışı mükellefiyetlerini yerine getirmeyi kabul etmesi ve ikili anlaşmalarla belirlenen doğal gaz alım fiyatının altında olmaması şartıyla miktar devrine imkan tanıyan ayrı ihale yapılır. Hazine garantili sözleşmesi bulunan Yap-İşlet ve Yap-İşlet-Devret Santralları, Hazine Müsteşarlığına başvurarak ilgili hazine garantilerinden feragat etmek koşuluyla, doğal gaz alımlarını piyasa koşulları içinde basiretli bir işletmeci gibi davranarak en ekonomik kaynaktan yaptıklarını kurula ispat etmek ve doğal gaz satın alma maliyetindeki düşüşü elektriğin satış fiyatında bir azalma sağlayacak şekilde yansıtmak zorundadır.
Madde - 3.
Bu Kanun yayımı tarihinde yürürlüğe girer.
Madde - 4.
Bu Kanun hükümlerini Bakanlar Kurulu yürütür.
Sanayi, Ticaret, Enerji, Tabiî Kaynaklar, Bilgi ve Teknoloji Komisyonu Raporu
T.C.
Sanayi, Ticaret, Enerji, Tabiî Kaynaklar, Bilgi ve Teknoloji Komisyonu
Esas No	2/484
Karar No	52
08.06.2005
TÜRKİYE BÜYÜK MİLLET MECLİSİ BAŞKANLIĞINA
13.05.2005 tarihinde Başkanlığınıza sunulan; Kütahya Milletvekili Soner Aksoy ile Gaziantep Milletvekili Fatma Şahin in, Doğal Gaz Piyasası Kanununda Değişiklik Yapılmasına Dair Kanun Teklifi, Başkanlığınızca 17.05.2005 tarihinde tali komisyon olarak Plan ve Bütçe, esas komisyon olarak da Komisyonumuza havale edilmiştir.
Komisyonumuz 07.06.2005 tarihli toplantısında Maliye Bakanlığı, Enerji ve Tabiî Kaynaklar Bakanlığı ile ilgili sivil toplum örgütleri temsilcilerinin katılımıyla, Kanun Teklifi üzerindeki çalışmalarını tamamlamıştır.
Kanun Teklifi ile aynı il sınırları içerisinde bulunmalarına rağmen tek başına ihale edilmeleri ekonomik olmayan ilçe, belde veya bölgelere de doğal gaz arzının sağlanması amaçlanmaktadır.
Ayrıca, yapılmakta olan doğal gaz kontrat ihalesinin, ihale sonrası piyasada rekabet şartlarında doğal gaz teminini daha verimli hale getirecek şekilde yapılması öngörülmektedir.
Kanun Teklifinin geneli üzerindeki görüşmeler tamamlanmış ve maddelerine geçilmesi oybirliği ile kabul edilmiştir.
Kanun Teklifinin 1 inci maddesi Komisyonumuzca aynen kabul edilmiştir.
Kanun Teklifinin 2 nci maddesinin birinci fıkrasına açıklık kazandırmak amacıyla ithalatı ulusal tüketimin ibaresinden önce, hazırlık döneminden sonra başlamak üzere ibaresi eklenerek madde kabul edilmiştir.
Kanun Teklifinin 3 ve 4 üncü maddeleri Komisyonumuzca aynen kabul edilmiştir.
Raporumuz, gereği yapılmak üzere Yüksek Başkanlığa saygı ile sunulur.
Madde 0001:
18.04.2001 tarihli ve 4646 sayılı Doğal Gaz Piyasası Kanununun 4 üncü maddesinin 4 üncü fıkrasının (g) bendinin (5) numaralı alt bendi aşağıdaki şekilde değiştirilmiştir.
5) Dağıtım şirketleri, yurt çapında sadece iki şehirde lisans sahibi olabilir. Ancak, bu sayı şehirlerin gelişmişlik durumu, tüketim kapasitesi ve kullanıcı sayısı gibi hususlar dikkate alınarak Kurul kararıyla artırılabilir. Dağıtım şirketlerinin belirlenmiş dağıtım bölgesi kapsamı, teknik ve ekonomik gerekler dikkate alınarak il sınırlarını aşmayacak şekilde Kurul tarafından yeniden belirlenebilir. Kurul, nüfus yoğunluğuna göre bir şehri sınırları belirlenmiş birden fazla dağıtım bölgesine ayırabilir ve her bölgeyi ayrı ayrı ihale edebilir.
Madde 0002:
4646 sayılı Kanunun geçici 2 nci maddesinin birinci fıkrası aşağıdaki şekilde değiştirilmiştir.
BOTAŞ, hazırlık döneminden sonra başlamak üzere ithalatı ulusal tüketimin yüzde yirmisi oranına düşünceye kadar yeni doğal gaz alım sözleşmesi yapamaz. 2009 yılına kadar toplam yıllık ithalat miktarını yıllık ulusal tüketimin yüzde yirmisine düşürünceye kadar, mevcut doğal gaz alım veya satım sözleşmelerinin kısmi veya bütün olarak tüm hak ve yükümlülükleri ile devredilmesi için istekli olan diğer ithalat lisans yeterlilik sahibi ve satıcı şirketten sözleşme devri hususunda ön onay alan şirketlerin katılacağı devir için BOTAŞ tarafından ihale yapılır. İhalede birinci olan şirketten başlamak üzere satıcı tarafla görüşmek ve yeni sözleşmeyi imzalamaya yönelik satıcı onayını temin etmek üzere BOTAŞ tarafından tüzel kişilere sırayla muvafakat verilir. İlgili tüzel kişi sözleşmenin satıcı tarafı ile devredilecek miktar için, yeni sözleşme yapmasından sonra devir yürürlüğe girer. Ancak ilgili ihalede tüzel kişilerin satıcı tarafla sözleşme yapamaması halinde, ithalat lisans yeterlilik sahibi şirketlerin katılacağı ve kazanan ithalatçı şirketin BOTAŞ'ın, tüm yurt dışı mükellefiyetlerini yerine getirmeyi kabul etmesi ve ikili anlaşmalarla belirlenen doğal gaz alım fiyatının altında olmaması şartıyla miktar devrine imkan tanıyan ayrı ihale yapılır. Hazine garantili sözleşmesi bulunan Yap-İşlet ve Yap-İşlet-Devret Santralleri, Hazine Müsteşarlığına başvurarak ilgili Hazine garantilerinden feragat etmek koşuluyla, doğal gaz alımlarını piyasa koşulları içinde basiretli bir işletmeci gibi davranarak en ekonomik kaynaktan yaptıklarını Kurula ispat etmek ve doğal gaz satın alma maliyetindeki düşüşü elektriğin satış fiyatında bir azalma sağlayacak şekilde yansıtmak zorundadır.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
