3393 sayılı 7338 Sayılı Veraset ve İntikal Vergisi Kanunu, 3065 Sayılı Katma Değer Vergisi Kanunu, 488 Sayılı Damga Vergisi Kanunu, 2982 Sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanun ile 193 Sayılı Gelir Vergisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 30.06.1987
Yayımlandığı Resmî Gazete Sayısı: 19503
Kabul Tarihi	19.06.19877
Madde 0001:
7338 sayılı Veraset ve İntikal Vergisi Kanununun 4 üncü maddesinin birinci fıkrasına (k) bendinden sonra gelmek üzere aşağıdaki (l) bendi eklenmiştir.
l) Plaka tahdidi uygulanan illerde Bakanlar Kurulu Kararı ile yetkili kılınan trafik komisyonlarınca ticari plaka satışından elde edilen paralardan, ticari plakalı taşıt sahiplerine dağıtılan miktarlar,
Madde 0002:
7338 sayılı Veraset ve intikal Vergisi Kanununun 7 nci maddesine, birinci fıkrasından sonra gelmek üzere aşağıdaki fıkra eklenmiştir.
Bu Kanunun 4 üncü maddesinin birinci fıkrasının (l) bendinde yazılı şahıslar, bu bentte yazılı iktisapları için beyanname vermezler.
Madde 0003:
3065 sayılı Katma Değer Vergisi Kanununa aşağıdaki geçici madde eklenmiştir.
GEÇİCİ MADDE 7.- Plaka tahdidi uygulanan illerde Bakanlar Kurulu Kararı ile yetkili kılınan trafik komisyonlarınca yapılan ticari plaka satışları, 31.12.1987 tarihine kadar katma değer vergisinden müstesnadır.
Madde 0004:
3065 sayılı Katma Değer Vergisi Kanununa aşağıdaki geçici madde eklenmiştir.
GEÇİCİ MADDE 8.- Net alanı 150 m2 ye kadar konutların teslimi ile konut yapı kooperatiflerine yapılan inşaat taahhüt işleri, 31.12.1992 tarihine kadar katma değer vergisinden müstesnadır.
Madde 0005:
488 sayılı Damga Vergisi Kanununun mükerrer 30 uncu maddesine aşağıdaki fıkralar eklenmiştir.
Bakanlar Kurulu, uluslararası kurumlardan, yabancı ülkelerin kredi kuruluşlarından ve diğer her türlü dış kaynaklardan doğrudan doğruya veya Türkiye de faaliyet gösteren bankalar vasıtasıyla verilecek krediler ve bu kredilerin geri ödenmesi nedeniyle düzenlenen kağıtların tabi olduğu damga vergisi nispetini 0 sıfıra kadar indirmeye, indirilen nispeti kanuni seviyesine kadar çıkarmaya ve bu nispetler dahilinde kredi nevileri, itibariyle farklı nispetler tespit etmeye ve bu konu ile ilgili usul ve esasları tayin etmeye yetkilidir.
Bakanlar Kurulu, 31.12.1993 tarihine kadar menkul kıymetlerin halka satışında, bunları ihraç eden anonim ortaklıklar ile aracı kurum ve bankalar arasında düzenlenen aracılık sözleşmelerinin tabi olduğu damga vergisi nispetini 0 sıfıra kadar indirmeye indirilen nispeti kanuni seviyesine kadar çıkarmaya yetkilidir.
Madde 0006:
2982 sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanunun 3 üncü maddesi aşağıdaki şekilde değiştirilmiştir.
Madde 3.- Konut inşaatı veya kalkınmada öncelikli yörelerde yapılacak yatırımlar için arazi veya arsa tedariki ile ilgili olarak ivazlı veya ivazsız devir, temlik, kamulaştırma, satış vaadi sözleşmesi, intifa hakkı, iştira hakkı, alım, satım, kira, geri alma, geri verme, ifraz, tevhit, tescil, cins değişikliği, rehin tesis ve terkini, ipotek tesis ve terkini, ıslah, değişiklik işlemleri ve bu işlemler dolayısıyla düzenlenen kağıtlar, ikinci maddede yazılı vergi, resim ve harçlardan müstesnadır.
Madde 0007:
2982 sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanonun 4 üncü maddesinin birinci fıkrasının (b) bendinden sonra gelmek üzere, aşağıdaki (c) bendi eklenmiştir.
c) Konut yapı kooperatifleri üyelerinin üyelik aidatı ile ek ödemeleri dolayısıyla konut yapı kooperatifleri lehine düzenledikleri kağıtlar,
Madde 0008:
2982 sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanunun 8 inci maddesinin birinci fıkrasının sonuna aşağıdaki hüküm eklenmiştir.
Ancak konut yapı kooperatifleri üyelerinin konut yapı kooperatifleri lehine düzenledikleri kağıtlar için alınmayan vergi, resim ve harçlar ile cezaları konut yapı kooperatiflerinden tahsil edilir.
Madde 0009:
2982 sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanunun 9 uncu maddesindeki 1988 takvim yılı ibaresi 1992 takvim yılı olarak değiştirilmiştir.
Madde 0010:
193 sayılı Gelir Vergisi Kanununun 2454 sayılı Kanunla değişik 12 nci maddesinin ikinci fıkrasında yer alan % 25 oranını ibaresi, on katını şeklinde değiştirilmiştir.
Madde 0011:
193 sayılı Gelir Vergisi Kanununa aşağıdaki geçici madde eklenmiştir.
GEÇİCİ MADDE 27.- Menkul kıymet sahiplerinin, menkul kıymet alım satımına yetkili olan bankalar ve aracı kurumlar (borsa komisyoncuları dahil) vasıtasıyla menkul kıymetlerini elden çıkarmak suretiyle sağladıkları kazançlar, 31.12.1993 tarihine kadar gelir vergisinden müstesnadır. Kendi nam ve hesaplarına menkul kıymet alım satımıyla devamlı olarak uğraşanların bu faaliyetlerinden elde ettikleri kazançlar, istisna kapsamında değildir.
Madde 0012:
193 sayılı Gelir Vergisi Kanununa aşağıdaki geçici madde eklenmiştir.
GEÇİCİ MADDE 28.-
Gelir Vergisi Kanununun bu Kanunla değişik 12 nci maddesinde yer alan, işletme büyüklüğü ölçülerini on katına kadar artırma konusundaki yetki, Bakanlar Kurulunca 1987 yılı için, 1.1.1987 tarihinde yürürlüğe girecek şekilde de kullanılabilir.
Toplu Konut ve Kamu Ortaklığı İdaresi Başkanlığınca çıkarılan ve Gelir Vergisi Kanununun 75 inci maddesinin 5 numaralı bendinde yer alan menkul kıymetlerden sağlanan gelirler (dövize, altına veya bir başka değere endeksli menkul kıymetlerin iftası sırasında oluşan değer artışı gelirleri dahil) 31.12.1993 tarihine kadar Gelir Vergisi Kanununun 3239 sayılı Kanunla değişik 94 üncü maddesinin (A) fıkrasının 9 numaralı bendinin (b) alt bendi uyarınca tevkifata tabi tutulur. Bu gelirler 31.12.1993 tarihine kadar Gelir Vergisi Kanununun mükerrer 39 uncu maddesine göre, ilgili yıl ticari kazancından indirilir.
Madde 0013: Kaldırılan hükümler
3065 sayılı Katma Değer Vergisi Kanununun 17 nci maddesinin 4 üncü fıkrasına 3099 sayılı Kanunla eklenen (ı) bendi yürürlükten kaldırılmıştır.
Geçici Madde 0001:
Bu Kanunun yürürlüğe girdiği tarihten önce plaka tahdidi uygulanan illerde Bakanlar Kurulu Kararı ile yetkili kılınan trafik komisyonları tarafından yapılan ticari plaka satışları ile bu satışlardan elde edilen paralardan ticari plakalı taşıt sahiplerine dağıtılan miktarlar hakkında da bu Kanun hükümleri uygulanır.
Geçici Madde 0002:
Bu Kanunun 6 ve 7 nci maddeleri 31.12.1992 tarihinde yürürlükten kalkar.
Madde 0014: Yürürlük
Bu Kanunun 11 ve 12 nci maddeleri 01.01.1987 tarihinden itibaren geçerli olmak üzere, diğer maddeleri yayımı tarihinde yürürlüğe girer.
Madde 0015: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
