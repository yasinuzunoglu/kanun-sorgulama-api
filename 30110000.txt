3011 sayılı Resmi Gazete'de Yayımlanacak Olan Yönetmelikler Hakkında Kanun
Yayımlandığı Resmî Gazete Tarihi: 01.06.1984
Yayımlandığı Resmî Gazete Sayısı: 18418
Kabul Tarihi	24.05.1984
Madde 0001:
Başbakanlık, bakanlıklar ve kamu tüzelkişilerinin;
İşbirliğine, yetki ve görev alanlarına ait hükümleri düzenleyen,
Kamu personeline ait genel hükümleri kapsayan,
Kamuyu ilgilendiren,
Yönetmelikler Resmi Gazete de yayımlanır.
Ancak, milli emniyet ve milli güvenlikle ilgili olan ve gizlilik derecesi taşıyan yönetmelikler yayımlanmaz.
Madde 0002:
Mahalli idarelerce düzenlenen ve bu idarelerin yetki ve görev alanlarına giren yönetmelikler, mahallinde çıkan gazete veya internet haber sitesi ya da (1) diğer yayın yolları ile ilan olunur.
(1) Altı Çizili İbareler 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 28. Maddesi ile 1/4/2023 tarihinden geçerli olacak şekilde eklenmiştir.
Madde 0003:
23 Mayıs 1928 tarihli ve 1322 sayılı Kanunun 1 inci maddesinin (Z) fıkrası yürürlükten kaldırılmıştır.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
