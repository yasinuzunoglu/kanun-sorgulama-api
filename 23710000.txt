2371 sayılı 1402 Sayılı Sıkıyönetim Kanununa 08.12.1980 Tarih ve 2354 Sayılı Kanunla Eklenen Ek 5 inci Maddenin Değiştirilmesi Hakkında Kanun
Yayımlandığı Resmî Gazete Tarihi: 13.01.1981
Yayımlandığı Resmî Gazete Sayısı: 17219
Kabul Tarihi	12.01.1981
Madde 0001:
1402 sayılı Sıkıyönetim Kanununa 08.12.1980 tarih ve 2354 sayılı Kanunla eklenen Ek 5 inci maddenin 3, 4 ve 5 inci fıkraları aşağıdaki şekilde değiştirilmiştir.
Sıkıyönetim askeri mahkemelerinde görevlendirilen hakimler, bu mahkemelerdeki askeri hakimlerin görev ve yetkilerini haizdirler. Mahkeme heyetine askeri hakimle birlikte üye olarak katılabilirler. Bu halde duruşmanın yönetimi; hakimlik, savcılık veya bu hizmetlerden sayılan görevlerde geçirdikleri hizmet süresi fazla olan hakim tarafından, bunda eşitlik halinde ise, askeri hakim tarafından yapılır.
Hakimlerin yükselmeleri, 1 inci sınıfa ayrılmaları ile diğer özlük işleri bu kanun hükümleri saklı kalmak üzere özel kanunlarına göre yapılır ve sıkıyönetim hizmetinde geçirdikleri süreler asıl mesleklerinde geçmiş sayılır. Hakimlerin, çalışma ve genel davranışları gözönüne alınarak haklarında kıdemli askeri hakim tarafından düzenlenecek notlar ile Askeri Yargıtay tarafından verilecek notlar, yükselmelerinde değerlendirilmek üzere Yüksek Hakimler Kuruluna gönderilir. Ancak, mesleki hizmet süresi kıdemli askeri hakimden fazla olanlar ile bu mahkemelerdeki çalışma süresi üç aydan az olanlar hakkında not düzenlenmez.
Notların düzenlenme şekil ve esasları yönetmelikle gösterilir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
