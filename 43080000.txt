4308 sayılı Seferberlikte veya Fevkalade Hallerde Askeri Şahıslara Ait Hukuk Davalariyle İcra Takiplerinde Yapılacak Muameleler Hakkında Kanun
Yayımlandığı Resmî Gazete Tarihi: 05.12.1942
Yayımlandığı Resmî Gazete Sayısı: 5275
Kabul Tarihi	30.11.1942
Madde 0001:
Seferberlikte veya fevkalade hallerde askeri hizmet sebebiyle ikametgahlarından devamlı olarak ayrılmış olan muvazzaf veya ihtiyat askeri şahıslar hakkında açılmış veya açılacak hukuk davalarında ve yapılan icra takiplerinde mahkeme veya icra hakimi, alakalının veya mümessilinin talebi üzerine veya re sen ve Hukuk Usulü Muhakemeleri Kanununun 465 inci maddesinin birinci fıkrasında yazılı şartları aramaksızın adli müzaherete mütaallik hükümleri tatbik edebilir.
Şu kadar ki mensup olduğu kıta komutanlığından müzaherete müstahak olduğuna dair vesika ibraz edenler hakkında birinci fıkra hükümlerinin tatbikı mecburidir.
Madde 0002:
Seferberlikte veya fevkalade hallerde askeri hizmet sebebiyle ikametgahlarından devamlı olarak ayrılmış olan muvazzaf veya ihtiyat askeri şahıslar hakkında açılmış veya açılacak hukuk davalarında bunların muhakemede bizzat hazır bulunmalarında kati zaruret görülen hallerde, davaları, mahkeme karariyle seferberliğin veya fevkalade halin sona erdiği tarihten itibaren iki ay sonraya kadar tehir edilebilir. Ancak bu müddetten önce terhis edilenlerin veya ikametgahlarına avdet edenlerin davalarına taraflardan birinin talebi üzerine devam olunur.
Birinci fıkra hükmü icra tetkik merciinde görülen davalarda da tatbik olunur.
Tehir müddeti zarfında müruruzaman işlemez.
Tehir hakkındaki kararlar kabili temyiz olup diğer davalara tercihan ve müstacelen tetkik olunur.
Temyiz mahkemesinin bu hususta vereceği kararlara karşı ısrar ve tashihi karar caiz değildir.
Madde 0003:
Seferberlikte veya fevkalade hallerde askeri hizmette bulunan askeri şahıslar hakkında yapılan icra takiplerinde borçlunun askeri hizmet sebebiyle işinden ayrılmış olmasının mali vaziyetini bozduğu ve bu sebeple tediye bakımından kendisine kolaylıklar gösterilmesini istilzam ettiği hallerde icra hakimi, İcra ve İflas Kanununun 111 inci maddesi hükümleri dahilinde borcun bir seneyi geçmemek üzere taksitle ödenmesine karar verebilir. Bu maddeye tevfikan verilen kararlar kabili temyiz olup diğer davalara tercihan ve müstacelen tetkik olunur.
Nafaka borçlarında bu madde hükmü tatbik olunmaz.
Madde 0004:
(Madde 07.07.2018 tarih ve 30471 sayılı Resmi Gazetede yayımlanan 0700 Sayılı KHK ın 18. Maddesi ile Yürürlükten Kaldırılmıştır.)
Madde 0005:
Seferberlikte veya fevkalade hallerde askerlik vazifesi icabı olarak ikamet etmekte bulunduğu şehir, kasaba veya köyden ayrılmak mecburiyetinde olan askeri şahıslar mukavele ile kiraladıkları meskenlerin mukavelelerini feshedebilirler. Mukavelenamelerde hilafına konmuş olan şartlar muteber değildir.
Madde 0006:
Bu kanun hükümleri vergiden mütevellit amme alacaklarına tatbik olunmaz.
Madde 0007:
Bu kanun neşri tarihinden mer idir.
Madde 0008:
Bu kanun hükümlerini icraya İcra Vekilleri Heyeti memurdur.
Yükleyen: yasinuzunoglu
