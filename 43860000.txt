4386 sayılı Tarımda Kendi Adına ve Hesabına Çalışanlar Sosyal Sigortalar Kanununda Değişiklik Yapılması Hakkında Kanun
Yayımlandığı Resmî Gazete Tarihi: 08.11.1998
Yayımlandığı Resmî Gazete Sayısı: 23517
Kabul Tarihi	04.11.1998
Madde 0001:
17.10.1983 tarihli ve 2926 sayılı Tarımda Kendi Adına ve Hesabına Çalışanlar Sosyal Sigortalar Kanununa aşağıdaki ek madde eklenmiştir.
Sağlık sigortası kapsamı
EK MADDE 1.- Sağlık sigortası yardımlarından bu Kanuna tabi;
a) Sigortalılar ile eş ve bakmakla yükümlü oldukları çocukları, anne ve babaları,
b) Yaşlılık ve malüllük aylığı alanlar ile eş ve bakmakla yükümlü oldukları çocukları, anne ve babaları,
c) Ölüm aylığı almakta olanlar,
Yararlanırlar.
Bu Kanuna tabi olarak sağlık sigortası yardımlarından yararlanacaklar hakkında; 2.9.1971 tarihli ve 1479 sayılı Kanunun; ek 11 inci maddesinin ikinci, üçüncü, dördüncü fıkraları, ek 12 nci, ek 13 üncü, ek 14 üncü, ek 15 inci, ek 16 ncı, ek 17 nci, ek 18 inci ve geçici 7 nci maddelerinin bu Kanuna aykırı olmayan hükümleri uygulanır.
Madde 0002:
Bu Kanun 1.1.1999 tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
