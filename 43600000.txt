4360 sayılı Yabancıların Türkiye'de İkamet ve Seyahatleri Hakkında Kanunun İki Maddesinde Değişiklik Yapılmasına ve Bu Kanuna Bir Ek Madde Eklenmesine Dair Kanun
Yayımlandığı Resmî Gazete Tarihi: 16.05.1998
Yayımlandığı Resmî Gazete Sayısı: 23344
Kabul Tarihi	14.05.1998
Madde 0001:
15.7.1950 tarihli ve 5683 sayılı Yabancıların Türkiye de İkamet ve Seyahatleri Hakkında Kanunun 9 uncu maddesi aşağıdaki şekilde değiştirilmiştir.
İkamet tezkerelerinin süresi
Madde 9.- İkamet tezkerelerinin süresi beş seneliktir. Karşılıklılık ilkesi uyarınca bu süre, Dışişleri Bakanlığının görüşü alınmak suretiyle İçişleri Bakanlığı tarafından, daha uzun veya daha kısa olarak tespit edilebilir.
Süresi biten ikamet tezkeresi üzerinde en fazla dört defa uzatma işlemi yapılabilir.
İkamet tezkereleri şahsi olmakla beraber karı, koca ve bunların onsekiz yaşını doldurmamış çocuklarına ya hepsi için, yahut çocukların baba ve analarının refakat hanesine kaydı suretiyle müşterek ikamet tezkeresi verilebilir; iş sahibi olanların şahsi ikamet tezkeresi almaları zorunludur.
Madde 0002:
5683 sayılı Kanunun 10 uncu maddesi aşağıdaki şekilde değiştirilmiştir.
İkamet tezkerelerinin yenilenmesi veya sürelerinin uzatılması
Madde 10.- Türkiye de İkamet tezkerelerini yenilemek veya süresini uzatmak isteyen yabancılar bu tezkerelerde yazılı sürenin sona ermesinden itibaren onbeş gün içinde 3 üncü maddede yazılı makamlara bizzat veya bilvasıta müracaat ederek 9 uncu madde hükümleri çerçevesinde yenisini almaya veya süresini uzattırmaya yükümlüdürler.
Tezkerelerde yazılı sürenin sona ermesinden önce de müracaat yapılabilir.
Medeni hallerinde ve Türkiye de ikamet sebeplerinde değişiklik olmayan yabancılar yenileme veya süre uzatma muamelesi için 3 üncü maddede yazılı beyannameyi vermezler.
Madde 0003:
15.7.1950 tarihli ve 5683 sayılı Yabancıların Türkiye de İkamet ve Seyahatleri Hakkında Kanuna aşağıdaki ek madde eklenmiştir.
Ek Madde 1.- Türkiye nin sınır komşusu ülkelerde yaşamakta iken yurdumuza göç etmiş olan soydaşlarımızın, ailelerinin parçalanması suretiyle dış ülkelerde kalan usul veya füruunun Türkiye de ikamet ve seyahatlerine ilişkin gerekli düzenlemeleri yapmaya Bakanlar Kurulu yetkilidir.
Geçici Madde 0001:
Bu Kanunun yürürlüğe girmesinden önce vize alarak Türkiye ye girmiş olan ve halen Türkiye de bulunan yabancılardan vize ve ikamet tezkeresi alma süresi geçmiş bulunanlar, bu Kanunun yürürlüğe girişinden itibaren otuz gün içinde 5683 sayılı Kanunun 3 üncü maddesinde yazılı makamlara bizzat müracaat edip beyanname vererek ikamet tezkeresi talebinde bulunabilirler. Bu talepler üç ay içinde idarece değerlendirilir ve karara bağlanır.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
