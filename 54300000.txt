5430 sayılı Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BM Konferansıyla İlgili Düzenlemeler Hakkında Birleşmiş Milletler ve Türk Hükümeti Arasındaki Anlaşmanın Onaylanmasının Uygun Bulunduğuna Dair Kanun
Yayımlandığı Resmî Gazete Tarihi: 12.11.2005
Yayımlandığı Resmî Gazete Sayısı: 25991
Kabul Tarihi	10.11.2005
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-1193/4832
02.11.2005
TÜRKİYE BÜYÜK MİLLET MECLİSİ BAŞKANLIĞINA
Dışişleri Bakanlığınca hazırlanan ve Başkanlığınıza arzı Bakanlar Kurulunca 17.10.2005 tarihinde kararlaştırılan Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BM Konferansıyla İlgili Düzenlemeler Hakkında Birleşmiş Milletler ve Türk Hükümeti Arasındaki Anlaşmanın Onaylanmasının Uygun Bulunduğuna Dair Kanun Tasarısı ile gerekçesi ilişikte gönderilmiştir.
Gereğini arz ederim.
GENEL GEREKÇE
BM Genel Kurulu 5 Aralık 1980 tarih ve 35/63 sayılı oturumunda bir Kısıtlayıcı Ticari Uygulamaların Kontrolü İçin Çok Taraflı Adil Prensipler ve Kurallar Seti kabul etmiştir. Bu kararın ardından Birleşmiş Milletler Ticaret ve Kalkınma Konferansı (UNCTAD) koordinatörlüğünde her beş yılda bir söz konusu setin bütün yönleriyle gözden geçirilmesi amacıyla tüm BM üyelerinin katılımına açık bir Konferans düzenlenmektedir.
Söz konusu Konferans BM platformunda rekabet hukuku ve politikası alanındaki en önemli faaliyettir. Bu Konferans gelişmişlik düzeylerine göre her türlü ülkeyi bir araya getirmekte ve ülkeler bu platformda bilgi ve tecrübe paylaşımı imkânına kavuşmaktadır. Bu Konferans sonucunda ulaşılan ve üzerinde mutabık kalınan ilkeler BM bünyesinde rekabet hukuku alanında yürütülecek çalışmalara rehberlik etmektedir. Ayrıca genel olarak rekabet hukuku ve politikası ile ilgili uluslararası camia bakımından bu Konferans son derece büyük bir prestije sahiptir. Özellikle son dönemde rekabet hukuku ve politikası alanında Dünya Ticaret Örgütü nezdinde yürütülen çalışmalardan beklenen yararların elde edilememesi, bu Konferansın önemini daha da artırmaktadır.
Söz konusu Konferansın beşincisinin 2005 yılı içinde yapılması planlanmıştır. İlk dört Konferans Cenevre de yapılmıştır. UNCTAD nezdinde yürütülen temaslar sonucunda, söz konusu Konferansın 5 incisi 14 - 18 Kasım 2005 tarihlerinde Antalya da düzenlenmesi konusunda mutabık kalınmıştır.
5 inci Konferansın ilk defa Cenevre dışında Türkiye de yapılabileceği konusunda UNCTAD ın gösterdiği yaklaşım ülkemiz için anlamlıdır. Bu yaklaşım bir yandan ülkemizin rekabet hukuku alanındaki kaydettiği mesafeyi ve diğer ülkelere örnek olma konumuna geldiğini teyit ederken diğer yandan ülkemize duyulan güveni ortaya koymaktadır.
Söz konusu Konferansa BM üyesi ülkelerin yanı sıra konu ile ilgili çok sayıda uluslararası örgüt de davet edilmiştir. Konferansın tüm BM üyesi ülkelerin ve ilgili uluslararası örgütlerin katılımına açık olması nedeniyle, bu organizasyon ülkemizin tanıtımına önemli katkılar sağlayacaktır. Ayrıca, bu organizasyon ile ülkemiz, rekabet hukuku ve politikaları alanında kaydettiği mesafeyi üyesi bulunduğu BM platformunda gösterme imkanına sahip olacaktır. 5 inci Konferansın Türkiye de düzenlenmesi, Türkiye nin BM Güvenlik Konseyi geçici üyelik için adaylık hedefine de uygun bir faaliyettir.
İşbu Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BM Konferansıyla ilgili düzenlemeler hakkında Birleşmiş Milletler ve Türk Hükümeti arasındaki Anlaşma ile söz konusu Konferansın Türkiye de yapılmasına ilişkin olarak BM tarafının ve Türk Hükümetinin yetki ve sorumlulukları belirlenmektedir.
HÜKÜMETİN TEKLİF ETTİĞİ METİN
KISITLAYICI TİCARİ UYGULAMALARIN KONTROLÜ İÇİN ÇOK TARAFLI OLA-RAK KARARLAŞTIRILAN ADİL İLKELER VE KURALLAR BÜTÜNÜNÜN TÜM YÖNLERİNİ GÖZDEN GEÇİRME KONUSUNDAKİ 5. BM KONFERANSIYLA İLGİLİ DÜZENLEMELER HAKKINDA BİRLEŞMİŞ MİLLETLER VE TÜRK HÜKÜMETİ ARASINDAKİ ANLAŞMANIN ONAYLANMASININ UYGUN BULUNDUĞUNA DAİR KANUN TASARISI
Madde - 1.
26 Eylül 2005 tarihinde Cenevre'de imzalanan Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BMKonferansı'yla İlgili Düzenlemler Hakkında Birleşmiş Milletler ve Türk Hükümeti Arasındaki Anlaşmanın onaylanması uygun bulunmuştur.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
Dışişleri Komisyonu Raporu
T.C.
Dışişleri Komisyonu
Esas No	1/1125
Karar No	103
09.11.2005
TÜRKİYE BÜYÜK MİLLET MECLİSİ BAŞKANLIĞINA
Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BM Konferansıyla İlgili Düzenlemeler Hakkında Birleşmiş Milletler ve Türk Hükümeti Arasındaki Anlaşmanın Onaylanmasının Uygun Bulunduğuna Dair Kanun Tasarısı, Komisyonumuzun 9 Kasım 2005 tarihli 24 üncü toplantısında Dışişleri Bakanlığı ve Sanayi ve Ticaret Bakanlığı temsilcileri ile Rekabet Kurumu Başkanlığı yetkililerinin katılmalarıyla görüşülmüştür.
BM Genel Kurulu 5 Aralık 1980 tarih ve 35/63 sayılı oturumunda bir Kısıtlayıcı Ticari Uygulamaların Kontrolü İçin Çok Taraflı Adil Prensipler ve Kurallar Seti kabul etmiştir. Bu kararın ardından Birleşmiş Milletler Ticaret ve Kalkınma Konferansı (UNCTAD) koordinatörlüğünde her beş yılda bir söz konusu setin bütün yönleriyle gözden geçirilmesi amacıyla tüm Birleşmiş Milletler üyelerinin katılımına açık bir konferans düzenlenmektedir.
Söz konusu Anlaşma ile, Cenevre dışında 14 - 18 Kasım 2005 tarihleri arasında ülkemizde yapılacak olan 5 inci Konferansta, Birleşmiş Milletler tarafının ve Türk Hükümetinin yetki ve sorumlulukları belirlenmektedir.
Bu Konferans ile katılımcı ülkelerin üst düzeyde bilgi ve deneyim paylaşımı imkânına kavuşacağı ve Konferans sonucunda mutabık kalınan ilkelerin Birleşmiş Milletler bünyesindeki rekabet hukuku alanında yürütülecek çalışmalara ışık tutacağı düşüncesiyle hazırlanan Tasarı Komisyonumuzca benimsenmiş ve maddelerine geçilmesine karar verilmiştir. Tasarının 1 inci, 2 nci, 3 üncü maddeleri ile tümü aynen kabul edilmiştir.
Konferansın 14 - 18 Kasım tarihleri arasında Türkiye'de yapılacak olması nedeniyle Tasarının İçtüzüğün 52 nci maddesine göre öncelikle görüşülmesine karar verilmiştir.
Raporumuz, Genel Kurulun onayına sunulmak üzere Başkanlığa saygı ile arz olunur.
KISITLAYICI TİCARİ UYGULAMALARIN KONTROLÜ İÇİN ÇOK TARAFLI OLARAK KARARLAŞTIRILAN ADİL İLKELER VE KURALLAR BÜTÜNÜNÜN TÜM YÖNLERİNİ GÖZDEN GEÇİRME KONUSUNDAKİ 5. BM KONFERANSIYLA İLGİLİ DÜZENLEMELER HAKKINDA BİRLEŞMİŞ MİLLETLER VE TÜRK HÜKÜMETİ ARASINDAKİ ANLAŞMA
Birleşmiş Milletler Genel Kurulunun, 20 Aralık 2000 tarihli ve 55/182 sayılı kararıyla, Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki Beşinci BM Konferansını 2005 yılında, Birleşmiş Milletler Ticaret ve Kalkınma Konferansının (UNCTAD) himayelerinde toplamaya karar verdiği GÖZÖNÜNE ALINARAK;
UNCTAD Rekabet Hukuku ve Politikası Hükümetlerarası Uzmanlar Grubunun, 8-10 Kasım 2004 tarihleri arasında Cenevre'de yapılan altıncı oturumunda, konferansa Antalya-Belek te evsahipliği yapmak için Türk Hükümetinin teklifini memnuniyetle karşıladığı GÖZÖNÜNE ALINARAK;
Birleşmiş Milletler Genel Kurulunun, 22 Aralık 1992 tarihli ve 47/202 sayılı kararının A Kısmındaki 17. paragrafla, oturumun kendi ülkesi dahilinde yapılması için davet yapan Hükümet, niteliklerine ve olası ölçülerine ilişkin olarak Birleşmiş Milletler Genel Sekreteri ile istişareler sonrasında, doğrudan veya dolaylı olarak yer alan fiili ek masraflar için ödeme yapmak konusunda mutabık kaldığında, Birleşmiş Milletler organları oturumlarının yerleşik merkezlerinden uzakta yapılabileceğini yeniden net olarak bildirdiği GÖZÖNÜNE ALINARAK;
ŞİMDİ BUNDAN DOLAYI, Birleşmiş Milletler ve Hükümet bu vesileyle aşağıdaki şekilde mutabıktır:
I. Madde: Konferansın tarihi ve yeri
Konferans, 14 - 18 Kasım 2005 tarihleri arasında Türkiye, Antalya, Belek te, Antalya, Belek teki Gloria Golf Resort ta yapılacaktır.
II. Madde: Konferansta Hazır Bulunma
Konferansa katılım aşağıdakilere açık olacaktır:
Tüm Devletlerin temsilcileri;
Konferanslara gözlemci kapasitesinde katılmak üzere Genel Kuruldan daimi davet almış olan kuruluşlardan gözlemciler;
Birleşmiş Milletlerin uzmanlaşmış ve ilgili kurumlarından gözlemciler;
Birleşmiş Milletlerin diğer hükümetlerarası organlarından gözlemciler;
Birleşmiş Milletlerin ilgisi olan hükümetlerarası organlarından gözlemciler;
UNCTAD ta statüsü olan hükümetdışı kuruluşlardan gözlemciler;
Birleşmiş Milletler Sekretaryasının yetkilileri;
Birleşmiş Milletler tarafından davet edilen diğer şahıslar.
Konferans Genel Sekreteri, Konferansa hizmet vermek amacıyla burada hazır bulunmak üzere görevlendirilen Birleşmiş Milletler yetkililerini belirtecektir.
Konferansın kamuya açık toplantıları, Hükümetle istişare sonrasında kendi takdirinde Birleşmiş Milletler tarafından akredite edilen enformasyon medyasının temsilcilerine açık olacaktır.
III. Madde: Bina ve müştemilatı, ekipman, kamusal hizmetler ve gereçler
Hükümet, işbu Anlaşmanın ek 1 inde açıkça belirtilen şekilde, konferans ofis mekanı, çalışma alanları ve diğer ilgili imkanlar dahil olmak üzere, gerekli bina ve müştemilatı temin edecektir. Hükümet, giderleri kendisine ait olmak üzere, tüm bu bina ve müştemilat ile imkanları, Birleşmiş Milletlerin, Konferansın etkin şekilde yürütülmesi için yeterli olduğunu düşündüğü tarzda döşeyecek, teçhizatlandıracak ve iyi bir onarımla bakımını yapacaktır. Bina ve müştemilatı ile ilgili hizmetler, işbu Anlaşmanın ek 1 inde şerhedilen şekilde Hükümet tarafından temin edilecektir. Bina ve müştemilatı, Konferans öncesinde üç çalışma gününden, kapanışından sonra en fazla 24 saate kadar günde 24 saat Birleşmiş Milletlerin hizmetinde olacaktır.
Hükümet, ek I de açıkça belirtilen şekliyle bir dizi yardımcı hizmetin (9. paragraf Konferans yerindeki yardımcı hizmetler), Konferansın ilk gününden itibaren münhasıran katılımcıların kullanımı için ticari bazda Konferans Merkezinde mevcut olmasını sağlayacaktır.
Hükümet. yerel telefon haberleşmesi dahil, Konferans sekretaryasının gerekli tüm kamusal hizmetlerinin maliyetini, ayrıca Konferans yeri ile Birleşmiş Milletler Merkezi ve çeşitli Birleşmiş Milletler Enformasyon Merkezleri arasında Birleşmiş Milletler resmi enformasyon kabloları dahil, Konferans Sekretaryası ve Birleşmiş Milletler ofisleri arasında teleks veya telefon ve elektronik haberleşme sistemiyle haberleşmeye Konferans Genel Sekreteri tarafından veya adına izin verildiğinde, bu haberleşmesinin maliyetini üstlenecektir.
Hükümet, Konferansın yeterli şekilde işleyişi için gereken tüm Birleşmiş Milletler ekipmanı ve gereçlerinin yerleşik herhangi bir Birleşmiş Milletler ofisinden Konferans yerine gidiş-dönüşünden kaynaklanan ulaşım ve sigorta ücretlerinin maliyetini üstlenecektir. Birleşmiş Milletler, bu ekipman ve gereçlerin nakliye yolunu belirleyecektir.
IV. Madde: Konaklama
Hükümet, Konferansa katılan veya Konferansta hazır bulunan şahıslar için makul ticari fiyatlarla otellerde veya rezidanslarda yeterli şekilde konaklamanın mevcut olmasını sağlayacaktır.
V. Madde: Tıbbi imkanlar
Acil durumlarda ilk yardım için yeterli tıbbi imkanlar, giderleri kendisine ait olmak üzere, konferans alanı dahilinde Hükümet tarafından temin edilecektir.
Ciddi acil durumlar için, Hükümet hastaneye anında ulaşım ve kabulü sağlayacaktır.
VI. Madde: Ulaşım
Hükümet, Konferans süresi boyunca, tüm Konferans katılımcıları ve Birleşmiş Milletler personeli için havaalanından/havaalanına yeterli şekilde ulaşımın mevcudiyetini olduğu kadar, başlıca otellerden/otellere ve Konferans binası ve müştemilatından/Konferans binası ve müştemilatına ulaşımı sağlayacaktır.
VII. Madde: Polis koruması
Hükümet, Konferansın her tür engellemeden uzakta güvenli ve sakin bir atmosferde etkili şekilde işleyişini sağlamak için gerekebilecek polis korumasını tedarik edecektir. Bu polis hizmetleri, Hükümet tarafından temin edilen üst düzey bir görevlinin doğrudan denetimi ve kontrolü altında olacak iken, bu görevli, Birleşmiş Milletlerin belirtilen üst düzey yetkilisiyle yakın işbirliği içinde çalışacaktır.
VIII. Madde: Yerel Personel
Hükümet, masrafları kendisine ait olmak üzere, bağlantı görevlisi olarak hareket edecek bir yetkiliyi hazır bulunduracaktır. Bağlantı görevlisi, Birleşmiş Milletler ile istişare içinde, işbu Anlaşma çerçevesinde gereken şekilde Konferansa yönelik idari düzenlemeleri ve personel düzenlemelerini yapmaya ve yerine getirmeye ilişkin sorumlu ve gerekli yetkiye sahip olacaktır.
Hükümet, giderleri kendisine ait olmak üzere, Konferans Genel Sekreteri ile istişare içinde, Konferans için gereken yerel personeli hizmetine alacak ve temin edecektir. Her kategorideki yerel personel ve işlevleri, işbu Anlaşmanın ek I inde açıkça belirtilmektedir.
Yerel personel, Konferans süresi boyunca, Konferans Genel Sekreterinin denetimi altında olacak ve kendisinin tesis ettiği takvim ve zaman çizelgesi uyarınca çalışması gerekecektir. Belli sayıda yerel personelin, Konferansın açılışından önce ve kapanışından sonra çalışması gerekli olacaktır.
IX. Madde: Mali düzenlemeler
Hükümet, işbu Anlaşmanın diğer yerlerinde öngörülen mali yükümlülüklere ek olarak, 47/202 sayılı Genel Kurul kararının A Kısmı, 17. paragrafı uyarınca, Konferans'ı, Cenevre yerine Türkiye de gerçekleştirmede doğrudan veya dolaylı olarak yer alan fiili ek masrafları üstlenecektir. Geçici olarak yaklaşık 82,210 ABD Doları olarak tahmin edilen bu masraflar, Anlaşmanın ek II sinde belirtilen şekliyle, Konferansı planlamak veya Konferansta hazır bulunmak üzere görevlendirilen Birleşmiş Milletler yetkililerinin seyahat ve personel ödeneklerine ilişkin fiili ek masrafları olduğu kadar, gerekli herhangi bir ekipman ve gerecin nakliye masraflarını içerecek, ancak bunlarla kısıtlı olmayacaktır. Konferansı planlamak veya Konferansta hizmet vermek için gereken Birleşmiş Milletler yetkililerinin seyahati ve gerekli herhangi bir ekipman ve gerecin nakliyesiyle ilgili düzenlemeler, seyahat standardı, bagaj izinleri, zorunlu gider ödemeleri ve döneme ait masraflar konusundaki Birleşmiş Milletler Personel Yönetmeliği ve Kuralları ile ilgili idari uygulamaları uyarınca olacaktır. Hükümet, Birleşmiş Milletlerin Konferansı planlamak veya Konferansta hizmet vermek üzere görevlendirilen yetkililerine ödediği günlük zorunlu giderler harcırahının masrafını üstlenecektir. Birleşmiş Milletler, zorunlu giderler harcırahının oranını, Kuralları ve Yönetmeliği ile idari uygulamaları uyarınca, ayrıca, konaklama masrafı ve geçim masrafı ışığında tespit edecektir. Hükümet, Konferans için görevlendirilecek Birleşmiş Milletler personeli için uygun şekilde otelde konaklamanın masrafını (vergileri içerecek olan) üstleneceğinden, uygulanabilir olan zorunlu giderler harcırahının yüzde 50 si (% 50) ödenecektir. Hükümet, ayrıca, giderleri kendisine ait olmak üzere, Birleşmiş Milletler personeli için havaalanından otele ve otelden havaalanına ulaşımı temin edecektir.
Hükümet, 1. paragrafta değinilen toplam tahmini maliyetleri temsil eder şekilde, işbu Anlaşmanın imzalanmasından sonra en geç 15 gün içerisinde, 8,912 ABD Doları tutarındaki meblağı ve sonrasında en geç 31 Ekim 2005 tarihine kadar, 73,298 ABD Doları tutarındaki meblağı Birleşmiş Milletler hesabına yatıracaktır. Gerekli olduğu takdirde, Hükümet, Birleşmiş Milletlerin herhangi bir zamanda, Hükümetin sorumluluğu olan ekstra masraflar için kendi nakit kaynaklarından geçici olarak finansman sağlamak zorunda kalmaması amacıyla, Birleşmiş Milletler tarafından talep edilen şekilde başka avanslar da verecektir.
2. paragrafın gerektirdiği yatırılan meblağ ve avanslar, sadece Konferansa ilişkin olarak Birleşmiş Milletlerin mali yükümlülüklerini ödemek amacıyla kullanılacaktır.
Konferans sonrasında, Birleşmiş Milletler Hükümete, 1. paragrafa göre Birleşmiş Milletlerin girdiği ve Hükümetin üstlenmesi gereken fiili ek masrafları gösteren detaylı bir hesaplar bütünü verecektir. Bu masraflar, ödemeler yapıldığı zamandaki Birleşmiş Milletler resmi kurundan yararlanarak, ABD Doları cinsinden ifade edilecektir. Birleşmiş Milletler, bu detaylı hesaplar bütünü bazında, 2. paragrafın gerektirdiği yatırılan meblağ veya avanslardan harcanmayan herhangi bir parasal kaynağı Hükümete geri ödeyecektir. Fiili ek masraflar yatırılan meblağı geçtiği taktirde, Hükümet, detaylı hesapların ulaşmasından sonraki bir ay içerisinde ödenmemiş bakiyeyi havale edecektir. Nihai hesaplar, Birleşmiş Milletler Mali Yönetmeliği ve Kurallarında düzenlenen şekliyle teftişe tabi olacak ve hesapların nihai şekilde ayarlanması, yaptığı tespit hem Birleşmiş Milletler hem de Hükümet tarafından nihai nitelikte kabul edilecek Birleşmiş Milletler Murakıplar Kurulu tarafından yerine getirilen teftişten kaynaklanabilecek herhangi bir mütalaaya tabi olacaktır.
X. Madde: Mükellefiyet
Hükümet, Birleşmiş Milletlere veya yetkililerine karşı ve aşağıdakilerden kaynaklanan herhangi bir hareketle, iddiayla veya başka bir taleple ilgilenmekten sorumlu olacaktır:
Hükümet tarafından temin edilen veya Hükümetin kontrolü altında olan, III. Maddede değinilen bina ve müştemilatında şahıslara yönelik zarar veya mala yönelik hasar veya kayıp;
Hükümet tarafından temin edilen veya Hükümetin kontrolü altında olan, VI. Maddede değinilen ulaşım hizmetlerinin neden olduğu veya bunları kullanırken uğranılan, şahıslara yönelik zarar veya mala yönelik hasar veya kayıp;
VIII. Madde çerçevesinde Konferans için Hükümet tarafından temin edilen personelin istihdamı.
Buradaki Taraflarca, bu tür bir hasara, kayba veya zarara, Birleşmiş Milletler personelinin bütünüyle ihmalinin ya da kasıtlı bir kötü davranışının neden olduğu konusunda mutabık kalınan durumlar haricinde, Hükümet bu tür herhangi bir harekete, iddiaya veya başka bir talebe ilişkin olarak Birleşmiş Milletleri ve yetkililerini mali koruma altına alacak ve zarar görmemelerini sağlayacaktır.
XI. Madde: Ayrıcalıklar ve Bağışıklıklar
Genel Kurulun 13 Şubat 1946 tarihinde kabul ettiği ve Türkiye nin 22 Ağustos 1950 tarihinde katıldığı Birleşmiş Milletlerin Ayrıcalıkları ve Bağışıklıkları Hakkında Sözleşme, Konferansa ilişkin olarak geçerli olacaktır. Özellikle, yukarıda II. madde 1 (a) ve (b) paragrafında değinilen Devletlerin ve hükümetlerarası organların temsilcileri, Sözleşmenin IV. maddesi kapsamında düzenlenen ayrıcalıklar ve bağışıklıklardan yararlanacaktır, yukarıda II. madde 1. (f) paragrafı ve 2. paragrafta değinilen, Konferansla bağlantılı işlevler gerçekleştiren Birleşmiş Milletler yetkilileri, Sözleşmenin V. ve VII. maddeleri kapsamında düzenlenen ayrıcalıklar ve bağışıklıklardan yararlanacaktır ve Konferansla bağlantılı olarak Birleşmiş Milletler için misyonda olan herhangi bir uzman, Sözleşmenin VI. ve VII. maddeleri kapsamında düzenlenen ayrıcalıklar ve bağışıklıklardan yararlanacaktır.
Yukarıda II. madde 1 (c), (d), (e) ve (g) paragrafında değinilen temsilciler veya gözlemciler, Konferansa katılımlarıyla bağlantılı olarak kendilerince dile getirilen veya yazılan sözlere ve gerçekleştirilen herhangi bir eyleme ilişkin olarak hukuki işlemden muafiyetten yararlanacaktır.
Yukarıda VIII. Madde çerçevesinde Hükümet tarafından temin edilen personel, Konferansla bağlantılı olarak resmi kapasiteleri dahilinde kendilerince dile getirilen veya yazılan sözlere ve gerçekleştirilen herhangi bir eyleme ilişkin olarak hukuki işlemden muafiyetten yararlanacaktır.
Yukarıda II. madde 1 (c) paragrafında değinilen uzmanlaşmış veya ilgili kurumların temsilcileri, Birleşmiş Milletlerin Ayrıcalıkları ve Bağışıklıkları Hakkında Sözleşmenin temin ettiği ayrıcalıklar ve bağışıklıklardan yararlanacaktır. 1 Temmuz 1959 tarihli, Uluslararası Atom Enerjisi Kurumu Ayrıcalıklar ve Dokunulmazlıklar Anlaşması, Uluslararası Atom Enerjisi Kurumundan temsilciler için geçerli olacaktır.
Basın ve diğer enformasyon medyasının temsilcileri, Konferansla bağlantılı işlevlerinin bağımsız şekilde yerine getirilmesi için gerekli olan imkanlardan yararlanacaktır.
Mevcut maddenin önceki paragraflarına halel getirmeksizin, Konferansla bağlantılı işlevler gerçekleştiren tüm şahıslar veya Konferansa davetli ya da akredite olanların tümü, uygun olan şekilde, Birleşmiş Milletler Anayasası 105. Maddesi ve Birleşmiş Milletlerin Ayrıcalıkları ve Bağışıklıkları Hakkında Sözleşme hükümleri kapsamına girecektir.
II. maddede değinilen tüm şahıslar, engelle karşılaşmaksızın Türkiye ye Türkiye den giriş ve çıkış yapma hakkına sahip olacak ve konferans alanına/alanından geçişlerinde engel getirilmeyecektir. Kendilerine hızlı seyahat için imkanlar sağlanacaktır. Gerekli olduğu durumlarda, vize ve giriş izinleri mümkün olduğunca hızlı bir şekilde, ücretsiz olarak verilecektir. Varışlarından önce Konferans boyunca sürecek vizeleri alamamış olanlar için, bunların varıştaki havaalanında teslim edilmesini sağlamak üzere düzenlemeler de yapılacaktır.
Birleşmiş Milletlerin Ayrıcalıkları ve Bağışıklıkları Hakkında Sözleşmenin amacı doğrultusunda, yukarıda I. maddede açıkça belirtilen konferans binası ve müştemilatının, Sözleşmenin 3. kısmı anlamında Birleşmiş Milletler binası ve müştemilatını teşkil ettiği düşünülecek ve buraya erişim, Birleşmiş Milletlerin yetkisi ve kontrolüne tabi olacaktır. O yetkinin ve kontrolün icrasında, Birleşmiş Milletler, VII. Maddeye göre Hükümet tarafından belirtilen üst düzey görevliyle işbirliği yapacaktır. Bina ve müştemilatı, hazırlık aşaması ve sonlandırma dahil olmak üzere, Konferans süresince dışarıdan müdahalelere karşı korunaklı olacaktır.
Yukarıda II. maddede değinilen tüm şahıslar, ayrılışlarında, herhangi bir kısıtlama olmaksızın, Konferansla bağlantılı olarak Türkiye ye getirmiş oldukları parasal kaynaklardan harcanmayan bölümleri Türkiye den çıkarma ve bu tür herhangi bir parasal kaynağı, geçerli olan piyasa kurundan yeniden çevirme hakkına sahip olacaktır.
Hükümet, enformasyon medyasının beraberindeki teknik ekipman dahil olmak üzere, bütün ekipmanın vergiden ve gümrükten muaf şekilde geçici olarak dışarıdan getirtilmesine izin verecek ve Konferans için gerekli olan gereçler üzerindeki ithalat resimleri ve vergilerinden feragat edecektir. Bu amaçla gerekli olan herhangi bir ithalat ve ihracat izin belgesini gecikmeksizin çıkaracaktır.
XII. Madde: Uyuşmazlıkların çözümü
Birleşmiş Milletlerin Ayrıcalıkları ve Bağışıklıkları Hakkında Sözleşmenin veya uygulanabilir başka herhangi bir Anlaşmanın uygun hükümlerine tabi bir ihtilaf dışında, Birleşmiş Milletler ve Hükümet arasında işbu Anlaşmanın yorumlanması veya uygulanması hakkında olup, müzakere veya üzerinde mutabık kalınan başka bir hal yolu ile çözülmeyen herhangi bir ihtilaf, Taraflar başka şekilde kararlaştırmadıkça, biri Birleşmiş Milletler Genel Sekreteri, biri Hükümet ve başkan olacak üçüncüsü de diğer iki hakem tarafından tayin edilecek üç hakemden oluşan bir heyete sunulacaktır. Taraflardan biri, diğer Taraf, hakemin ismini bildirdikten sonraki üç ay içerisinde bir hakem tayin etmediği veya ilk iki hakem, kendilerinden ikincisinin tayin edilmesi veya aday gösterilmesinden sonraki üç ay içerisinde başkanı tayin etmediği taktirde, bu hakem, ihtilafın Taraflarından birinin talebi üzerine, Uluslararası Adalet Divanı Başkanı tarafından aday gösterilecektir. Taraflarca başka biçimde kararlaştırılan şeklin dışında, heyet kendi usul kurallarını kabul edecek, üyelerinin giderlerinin karşılanmasını ve masrafların Taraflar arasında dağılımını temin edecek, ayrıca, bütün kararları üçte iki çoğunlukla alacaktır. Usul ve esasla ilgili tüm meselelere ilişkin kararı nihai olacak ve Taraflardan birinin gıyabında verilse dahi, her ikisi üzerinde de bağlayıcı olacaktır.
XIII. Madde: Nihai hükümler
İşbu Anlaşma, Birleşmiş Milletler ve Hükümet arasında yazılı mutabakatla değiştirilebilecektir.
İşbu Anlaşma, Birleşmiş Milletler, Hükümetten , dahili gereksinimlerinin yerine getirilmiş olduğunu teyit eden bir bildirim alacağı gün yürürlüğe girecek ve Konferans süresince, ayrıca, sonrasında, hükümlerinden herhangi biriyle ilgili tüm konuların halledilmesi için gereken süre boyunca yürürlükte kalacaktır.
2005 yılı Eylül ayının bu 26. gününde İngilizce olarak iki nüsha halinde İMZALANMIŞTIR. Hükümet, Anlaşmanın Türkçe ye resmi çevirisinin yapılmasına ilişkin planlamayı gerçekleştirecektir.
Madde 0001:
26 Eylül 2005 tarihinde Cenevre'de imzalanan Kısıtlayıcı Ticari Uygulamaların Kontrolü İçin Çok Taraflı Olarak Kararlaştırılan Adil İlkeler ve Kurallar Bütününün Tüm Yönlerini Gözden Geçirme Konusundaki 5. BM Konferansıyla İlgili Düzenlemeler Hakkında Birleşmiş Milletler ve Türk Hükümeti Arasındaki Anlaşmanın onaylanması uygun bulunmuştur.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
