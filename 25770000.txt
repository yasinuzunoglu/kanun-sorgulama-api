2577 sayılı İdari Yargılama Usulü Kanunu 20.01.1982
Yayımlandığı Resmî Gazete Tarihi: 20.01.1982
Yayımlandığı Resmî Gazete Sayısı: 17580
Kabul Tarihi	06.01.1982
Kanunun Genel gerekçesi ve madde gerekçelerini içeren MİLLİ GÜVENLİK KONSEYİ -- 1. Dönem MGK 312 no lu Komisyon Raporu için tıklayınız.
Kanunun Genel gerekçesi ve madde gerekçelerini içeren MİLLİ GÜVENLİK KONSEYİ -- 1. Dönem MGK 312ek01no lu Komisyon Raporu için tıklayınız.
BİRİNCİ BÖLÜM
Genel Esaslar
Madde 0001: Kapsam ve niteik
Danıştay, bölge idare mahkemeleri, idare mahkemeleri ve vergi mahkemelerinin görevine giren uyuşmazlıkların çözümü, bu kanunda gösterilen usullere tabidir.
Danıştay, bölge idare mahkemeleri, idare mahkemeleri ve vergi mahkemelerinde yazılı yargılama usulü uygulanır ve inceleme evrak üzerinde yapılır.
(*) (09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle bu Kanunda geçen İdari Dava Daireleri Genel Kurulu ibareleri; İdari Dava Daireleri Kurulu, Vergi Dava Daireleri Genel Kurulu ibareleri; Vergi Dava Daireleri Kurulu olarak değiştirilmiş ve metne işlenmiştir.)
BİRİNCİ BÖLÜM
Genel Esaslar
Madde 0002: İdari dava türleri ve idari yargı yetkisinin sınırı
(4001 Sayılı Kanunun 1 inci maddesi ile değişen ve 18.6.1994 tarihinden geçerli olarak yürürlüğe girmeden önceki şekli) İdari dava türleri şunlardır:
(08.06.2000 tarih ve 4577 sayılı Kanunun 5 inci maddesiyle yeniden düzenlenen ve 15.06.2000 tarihinden geçerli olarak yürürlüğe giren şekli.) İdari işlemler hakkında yetki, şekil, sebep, konu ve maksat yönlerinden biri ile hukuka aykırı olduklarından dolayı iptalleri için menfaatleri ihlal edilenler tarafından açılan iptal davaları,
İdari eylem ve işlemlerden dolayı kişisel hakları doğrudan muhlel olanlar tarafından açılan tam yargı davaları,
(Bent 21.12.1999 tarih ve 23913 sayılı Resmi Gazetede yayımlanan Kanun ile Değişmiştir.) Tahkim yolu öngörülen imtiyaz şartlaşma ve sözleşmelerinden doğan uyuşmazlıklar hariç, kamu hizmetlerinden birinin yürütülmesi için yapılan her türlü idari sözleşmelerden dolayı taraflar arasında çıkan uyuşmazlıklara ilişkin davalar.
İdari yargı yetkisi, idari eylem ve işlemlerin hukuka uygunluğunun denetimi ile sınırlıdır. İdari mahkemeler; yerindelik denetimi yapamazlar, yürütme görevinin kanunlarda gösterilen şekil ve esaslara uygun olarak yerine getirilmesini kısıtlayacak, idari eylem ve işlem niteliğinde veya idarenin takdir yetkisini kaldıracak biçimde yargı kararı veremezler.
Cumhurbaşkanının(1) doğrudan doğruya yaptığı işlemler idari yargı denetimi dışındadır.
(1) ( Bu kanunda geçen Devlet Başkanı deyimi, 11/1/1983 tarih ve 2779 sayılı Kanunun 1. maddesi gereğince Cumhurbaşkanı olarak düzeltilmiştir. )
BİRİNCİ BÖLÜM
Genel Esaslar
Madde 0003: İdari davaların açılması
(4001 Sayılı Kanunun 2 nci maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) İdarî davalar, Danıştay, idare mahkemesi ve vergi mahkemesi başkanlıklarına hitaben yazılmış imzalı dilekçelerle açılır.
Dilekçelerde;
Tarafların ve varsa vekillerinin veya temsilcilerinin ad ve soyadları veya unvanları ve adresleri, ile gerçek kişilere ait Türkiye Cumhuriyeti kimlik numarası,(1)
Davanın konusu ve sebepleri ile dayandığı deliller,
Davaya konu olan idari işlemin yazılı bildirim tarihi,
Vergi, resim, harç, benzeri mali yükümler ve bunların zam ve cezalarına ilişkin davalarla tam yargı davalarında uyuşmazlık konusu miktar,
Vergi davalarında davanın ilgili bulunduğu verginin veya vergi cezasının nevi ve yılı, tebliğ edilen ihbarnamenin tarihi ve numarası ve varsa mükellef hesap numarası,
Gösterilir.
Dava konusu kararın ve belgelerin asılları veya örnekleri dava dilekçesine eklenir. Dilekçeler ile bunlara ekli evrakın örnekleri karşı taraf sayısından bir fazla olur.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile (2) numaralı fıkrasının (a) bendinin sonuna ile gerçek kişilere ait Türkiye Cumhuriyeti kimlik numarası, ibaresi eklenmiştir.
BİRİNCİ BÖLÜM
Genel Esaslar
Madde 0004: Dilekçelerin verileceği yerler
Dilekçeler ve savunmalar ile davalara ilişkin her türlü evrak, Danıştay veya ait olduğu mahkeme başkanlıklarına veya bunlara gönderilmek üzere idare veya vergi mahkemesi başkanlıklarına idare veya vergi mahkemesi bulunmayan yerlerde büyükşehir belediyesi sınırları içerisinde kalıp kalmadığına bakılmaksızın(1) asliye hukuk hakimliklerine veya yabancı memleketlerde Türk konsolosluklarına verilebilir.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile (1) numaralı fıkrasında yer alan bulunmayan yerlerde ibaresinden sonra gelmek üzere büyükşehir belediyesi sınırları içerisinde kalıp kalmadığına bakılmaksızın ibaresi eklenmiştir.
BİRİNCİ BÖLÜM
Genel Esaslar
Madde 0005: Aynı dilekçe ile dava açılabilecek haller
(4001 Sayılı Kanunun 3 üncü maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) Her idarî işlem aleyhine ayrı ayrı dava açılır. Ancak, aralarında maddî veya hukukî yönden bağlılık yada sebep-sonuç ilişkisi bulunan birden fazla işleme karşı bir dilekçe ile de dava açılabilir.
Birden fazla şahsın müşterek dilekçe ile dava açabilmesi için davacıların hak veya menfaatlerinde iştirak bulunması ve davaya yol açan maddî olay veya hukukî sebeplerin aynı olması gerekir.
BİRİNCİ BÖLÜM
Genel Esaslar
Madde 0006: Dilekçeler üzerinde uygulanacak işlem
Danıştay, idare mahkemesi ve vergi mahkemesi başkanlıklarına veya 4 üncü maddede yazılı yerlere verilen dilekçelerin harç ve posta ücretleri alındıktan sonra deftere derhal kayıtları yapılarak kayıt tarih ve sayısı dilekçenin üzerine yazılır. Dava bu kaydın yapıldığı tarihte açılmış sayılır.
Davacılara, kayıt tarih ve sayısını gösteren imzalı ve mühürlü, pulsuz bir alındı kağıdı verilir.
4 üncü maddede yazılı diğer yerlere verilen dilekçeler, en geç üç gün içinde Danıştay veya ait olduğu mahkeme başkanlığına taahhütlü olarak gönderilir. Bu yerlerde harç pulları bulunmadığı takdirde bunlara karşılık alınan paraların miktarı ve alındı kağıdının tarih ve sayısı dilekçelere yazılır.
(4001 sayılı Kanunun 4 üncü maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Herhangi bir sebeple harcı veya posta ücreti verilmeden veya eksik harç veya posta ücreti ile dava açılmış olması halinde, otuz gün içinde harcın ve posta ücretinin verilmesi ve tamamlanması hususu daire başkanı veya görevlendireceği tetkik hâkimi, mahkeme başkanı veya hâkim tarafından ilgiliye tebliğ olunur. Tebligata rağmen gereği yerine getirilmediği takdirde bildirim aynı şekilde bir daha tekrarlanır. Harç veya posta ücreti süresi içinde verilmez veya tamamlanmazsa davanın açılmamış sayılmasına karar verilir ve davacıya tebliğ olunur.
(4001 sayılı Kanunun 4 üncü maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Dava açıldıktan sonra posta ücretinde tebliğ işlemlerinin yapılmasını engelleyecek şekilde azalma olması halinde, otuz gün içinde posta ücretinin tamamlanması daire başkanı veya görevlendireceği tetkik hâkimi, mahkeme başkanı veya hâkim tarafından ilgiliye tebliğ olunur. Tebliğata rağmen gereği yerine getirilmediği takdirde bildirim aynı şekilde bir daha tekrarlanır. Posta ücreti süresi içinde tamamlanmazsa dosyanın işlemden kaldırılmasına karar verilir. Bu kararın tebliği tarahinden başlayarak üç ay içinde, noksanı tamamlanmak süretiyle yeniden işleme konulması istenmediği takdirde davanın açılmamış sayılmasına karar verilir ve davacıya tebliğ olunur.
(4001 sayılı Kanunun 4 üncü maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) 4 ve 5 inci fıkralardaki tebligat re sen genel bütçeden yapılır.
BİRİNCİ BÖLÜM
Genel Esaslar
Madde 0007: Dava açma süresi
Dava açma süresi, özel kanunlarında ayrı süre gösterilmeyen hallerde Danıştayda ve idare mahkemelerinde altmış ve vergi mahkemelerinde otuz gündür.
Bu süreler;
İdari uyuşmazlıklarda; yazılı bildirimin yapıldığı,
Vergi, resim ve harçlar ve benzeri mali yükümler ve bunların zam ve cezalarından doğan uyuşmazlıklarda; Tahakkuku tahsile bağlı olan vergilerde tahsilatın; tebliğ yapılan hallerde veya tebliğ yerine geçen işlemlerde tebliğin; tevkif yoluyla alınan vergilerde istihkak sahiplerine ödemenin: tescile bağlı vergilerde tescilin yapıldığı ve idarenin dava açması gereken konularda ise ilgili merci veya komisyon kararının idareye geldiği;
Tarihi izleyen günden başlar.
Adresleri belli olmayanlara özel kanunlarındaki hükümlere göre ilan yoluyla bildirim yapılan hallerde, özel kanununda aksine bir hüküm bulunmadıkça süre son ilan tarihini izleyen günden itibaren onbeş gün sonra işlemeye başlar.
İlanı gereken düzenleyici işlemlerde dava süresi, ilan tarihini izleyen günden itibaren başlar. Ancak bu işlemlerin uygulanması üzerine ilgililer, düzenleyici işlem veya uygulanan işlem yahut her ikisi aleyhine birden dava açabilirler. Düzenleyici işlemin iptal edilmemiş olması bu düzenlemeye dayalı işlemin iptaline engel olmaz.
BİRİNCİ BÖLÜM
Genel Esaslar
Madde 0008: Sürelrle ilgili genel esaslar
Süreler, tebliğ, yayın veya ilan tarihini izleyen günden itibaren işlemeye başlar.
Tatil günleri sürelere dahildir. Şu kadar ki, sürenin son günü tatil gününe rastlarsa, süre tatil gününü izleyen çalışma gününün bitimine kadar uzar.
Bu kanunda yazılı sürelerin bitmesi çalışmaya ara verme zamanına rastlarsa bu süreler, ara vermenin sona erdiği günü izleyen tarihten itibaren yedi gün uzamış sayılır.
BİRİNCİ BÖLÜM
Genel Esaslar
Madde 0009: Görevli olmayan yerlere başvurma
(3622 sayılı Kanunun 2 nci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Çözümlenmesi Danıştayın, idare ve vergi mahkemelerinin görevlerine girdiği halde adlî ve askeri (1) yargı yerlerine açılmış bulunan davaların görev noktasından reddi halinde, bu husustaki kararların kesinleşmesini izleyen günden itibaren otuz gün içinde görevli mahkemede dava açılabilir. Görevsiz yargı merciine başvurma tarihi, Danıştaya, idare ve vergi mahkemelerine başvurma tarihi olarak kabul edilir.
Adli veya askeri (1) yargı yerlerine açılan ve görevsizlik sebebiyle reddedilen davalarda, görevsizlik kararının kesinleşmesinden sonra birinci fıkrada yazılı otuz günlük süre geçirilmiş olsa dahi, idari dava açılması için öngörülen süre henüz dolmamış ise bu süre içinde idari dava açılabilir.
(1) Üstü Çizili İbareler 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 185. Maddesi ile madde metninden çıkarılmıştır.
BİRİNCİ BÖLÜM
Genel Esaslar
Madde 0010: İdari makamların sükutu
İlgililer, haklarında idari davaya konu olabilecek bir işlem veya eylemin yapılması için idari makamlara başvurabilirler.
(4001 sayılı Kanunun 5 inci maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Otuz (1) gün içinde bir cevap verilmezse istek reddedilmiş sayılır. İlgililer otuz (1) günün bittiği tarihten itibaren dava açma süresi içinde, konusuna göre Danıştaya, idare ve vergi mahkemelerine dava açabilirler. Otuz (1) günlük süre içinde idarece verilen cevap kesin değilse ilgili bu cevabı, isteminin reddi sayarak dava açabileceği gibi, kesin cevabı da bekleyebilir. Bu takdirde dava açma süresi işlemez. Ancak, bekleme süresi başvuru tarihinden itibaren dört (1) ayı geçemez. Dava açılmaması veya davanın süreden reddi hallerinde, otuz günlük (1) sürenin bitmesinden sonra yetkili idarî makamlarca cevap verilirse, cevabın tebliğinden itibaren altmış gün içinde dava açabilirler.
(4001 sayılı Kanunun 5 inci maddesi ile 18.6.1994 tarihinden geçerli olarak yürürlükten kaldırılmadan önceki şekli.)
(1) Altmış İbareleri 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 1. Maddesi ile Otuz şeklinde ve altmış İbaresi otuz şeklinde ve altı İbaresi dört şeklinde ve altmış günlük İbaresi otuz günlük şeklinde değişmiştir.
BİRİNCİ BÖLÜM
Genel Esaslar
Madde 0011: Üst makamlara başvurma
İlgililer tarafından idari dava açılmadan önce, idari işlemin kaldırılması, geri alınması, değiştirilmesi veya yeni bir işlem yapılması üst makamdan, üst makam yoksa işlemi yapmış olan makamdan, idari dava açma süresi içinde istenebilir. Bu başvurma, işlemeye başlamış olan idari dava açma süresini durdurur.
Otuz (1) gün içinde bir cevap verilmezse istek reddedilmiş sayılır.
İsteğin reddedilmesi veya reddedilmiş sayılması halinde dava açma süresi yeniden işlemeye başlar ve başvurma tarihine kadar geçmiş süre de hesaba katılır.
(4001 sayılı Kanunun 6 ncı maddesi ile 18.6.1994 tarihinden geçerli olarak yürürlükten kaldırılmadan önceki şekli.)
(1) Altmış İbaresi 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 2. Maddesi ile Otuz şeklinde değişmiştir.
BİRİNCİ BÖLÜM
Genel Esaslar
Madde 0012: İptal ve tam yargı kararları
İlgililer haklarını ihlal eden bir idari işlem dolayısıyla Danıştaya ve idare ve vergi mahkemelerine doğrudan doğruya tam yargı davası veya iptal ve tam yargı davalarını birlikte açabilecekleri gibi, ilk önce iptal davası açarak bu davanın karara bağlanması üzerine, bu husustaki kararın veya kanun yollarına başvurulması halinde verilecek kararın tebliği veya bir işlemin icrası sebebiyle doğan zararlardan dolayı icra tarihinden itibaren dava süresi içinde tam yargı davası açabilirler. Bu halde de ilgililerin 11 inci madde uyarınca idareye başvurma hakları saklıdır.
BİRİNCİ BÖLÜM
Genel Esaslar
Madde 0013: Doğrudan doğruya tam yargı davası açılması
İdari eylemlerden hakları ihlal edilmiş olanların idari dava açmadan önce, bu eylemleri yazılı bildirim üzerine veya başka suretle öğrendikleri tarihten itibaren bir yıl ve her halde eylem tarihinden itibaren beş yıl içinde ilgili idareye başvurarak haklarının yerine getirilmesini istemeleri gereklidir. Bu isteklerin kısmen veya tamamen reddi halinde, bu konudaki işlemin tebliğini izleyen günden itibaren veya istek hakkında otuz (2) gün içinde cevap verilmediği takdirde bu sürenin bittiği tarihten itibaren dava süresi içinde dava açılabilir.
Görevli olmayan adli ve askeri (1) yargı mercilerine açılan tam yargı davasının görev yönünden reddi halinde sonradan idari yargı mercilerine açılacak davalarda, birinci fıkrada öngörülen idareye başvurma şartı aranmaz.
(1) Üstü Çizili İbare 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 185. Maddesi ile madde metninden çıkarılmıştır.
(2) altmış İbaresi 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 3. Maddesi ile otuz şeklinde değişmiştir.
BİRİNCİ BÖLÜM
Genel Esaslar
Madde 0014: Dilekçeler üzerine ilk inceleme
Dilekçeler Danıştayda Evrak Müdürlüğünce kaydedilir ve Genel Sekreterlikçe görevli dairelere havale olunur.
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Bölge idare, idare ve vergi mahkemelerinde dilekçeler, evrak bürosunca kaydedilerek ilgili mahkemelere havale olunur. Dilekçe sahibine evrakın tarih ve sayısını gösterir ücretsiz bir alındı kâğıdı verilir.
(3622 sayılı Kanunun 5 inci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Dilekçeler, Danıştayda daire başkanının görevlendireceği bir tetkik hâkimi, idare ve vergi mahkemelerinde ise mahkeme başkanı veya görevlendireceği bir üye tarafından:
Görev ve yetki,
İdarî merci tecavüzü,
Ehliyet,
İdarî davaya konu olacak kesin ve yürütülmesi gereken bir işlem olup olmadığı,
Süre aşımı,
Husumet,
3 ve 5 inci maddelere uygun olup olmadıkları,
Yönlerinden sırasıyla incelenir.
(3622 sayılı Kanunun 5 inci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.)Dilekçeler bu yönlerden kanuna aykırı görülürse durum; görevli daire veya mahkemeye bir rapor ile bildirilir. Tek hâkimle çözümlenecek dava dilekçeleri için rapor düzenlenmez ve 15 inci madde hükümleri ilgili hâkim tarafından uygulanır. 3 üncü fıkraya göre yapılacak inceleme ve bu fıkra ile 5 inci fıkraya göre yapılacak işlemler dilekçenin alındığı tarihten itibaren en geç onbeş gün içinde sonuçlandırılır.
İlk incelemeyi yapanlar, bu noktalardan kanuna aykırılık görmezler veya daire veya mahkeme tarafından ilk inceleme raporu yerinde görülmezse, tebligat işlemi yapılır.
Yukarıdaki hususların ilk incelemeden sonra tespit edilmesi halinde de davanın her safhasında 15 inci madde hükmü uygulanır.
BİRİNCİ BÖLÜM
Genel Esaslar
Madde 0015: İlk inceleme üzerine verilecek karar
(3622 sayılı Kanunun 6 ncı maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Danıştay veya idare ve vergi mahkemelerince yukarıdaki maddenin 3 üncü fıkrasında yazılı hususlarda kanuna aykırılık görülürse, 14 üncü maddenin;
3/a bendine göre adlî ve askeri (2) yargının görevli olduğu konularda açılan davaların reddine; idarî yargının görevli olduğu konularda ise görevli veya yetkili olmayan mahkemeye açılan davanın görev veya yetki yönünden reddedilerek dava dosyasının görevli veya yetkili mahkemeye gönderilmesine,
3/c, 3/d ve 3/e bentlerinde yazılı hallerde davanın reddine,
3/f bendine göre, davanın hasım gösterilmeden veya yanlış hasım gösterilerek açılması halinde, dava dilekçesinin tespit edilecek gerçek hasma tebliğine,
3/g bendinde yazılı halde otuzgün içinde 3 ve 5 inci maddelere uygun şekilde yeniden düzenlenmek veya noksanları tamamlanmak yahut (c) bendinde yazılı hallerde, ehliyetli olan şahsın avukat olmayan vekili tarafından dava açılmış ise otuzgün içinde bizzat veya bir avukat vasıtasıyla dava açılmak üzere dilekçelerin reddine,
3/b bendinde yazılı halde dilekçelerin görevli idare merciine tevdine, karar verilir.
Dilekçelerin görevli mercie tevdii halinde, Danıştaya veya ilgili mahkemeye başvurma tarihi, merciine başvurma tarihi olarak kabul edilir.
Dilekçelerin 3 üncü maddeye uygun olmamaları dolayısıyla reddi halinde, yeni dilekçeler için ayrıca harç alınmaz.
(4001 Sayılı Kanunun 7 nci maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) İlk inceleme üzerine Danıştay veya mahkemelerce verilen; bu maddenin 1/a bendinde belirtilen idarî yargının görevli olduğu konularda davanın görev ve yetki yönünden reddine ilişkin kararlarla, 1/c bendinde yazılı gerçek hasma tebliğ ve 1/d bendindeki dilekçe red kararları dışında, ilgisine göre istinaf ya da temyiz yoluna (1) başvurulabilir.
(3622 sayılı Kanunun 6 ncı maddesiyle eklenen ve 10.4.1990 tarihinden geçerli olarak yürürlüğe giren fıkra.) 1 inci fıkranın (d) bendine göre dilekçenin reddedilmesi üzerine, yeniden verilen dilekçelerde aynı yanlışlıklar yapıldığı takdirde dava reddedilir.
(1) kararın düzeltilmesi veya temyiz yoluna; tek hâkim kararına karşı ise itiraz yoluna İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle ilgisine göre istinaf ya da temyiz yoluna olarak değişmiştir.
(2) Üstü Çizili İbare 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 185. Maddesi ile madde metninden çıkarılmıştır.
BİRİNCİ BÖLÜM
Genel Esaslar
Madde 0016: Tebligat ve cevap verma
Dava dilekçelerinin ve eklerinin birer örneği davalıya, davalının vereceği savunma davacıya tebliğ olunur.
Davacının ikinci dilekçesi davalıya, davalının vereceği ikinci savunmada davacıya tebliğ edilir. Buna karşı davacı cevap veremez. Ancak, davalının ikinci savunmasında, davacının cevaplandırması gerektiren hususlar bulunduğu, davanın görülmesi sırasında anlaşılırsa, davacıya, cevap vermesi için bir süre verilir.
Taraflar yapılacak tebliğlere karşı, tebliğ tarihinden itibaren otuz gün içinde cevap verebilirler. Bu süre, ancak haklı sebeplerin bulunması halinde, taraflardan birinin isteği üzerine görevli mahkeme kararı ile otuz günü geçmemek ve bir defaya mahsus olmak üzere uzatılabilir. Sürenin geçmesinden sonra yapılan uzatma talepleri kabul edilmez.
Taraflar, sürenin geçmesinden sonra verecekleri savunmalara veya ikinci dilekçelere dayanarak hak iddia edemezler. (Cümle 30.04.2013 tarih ve 28633 sayılı Resmi Gazetede yayımlanan 6459 Sayılı Kanun ile Eklenmiştir) Ancak, tam yargı davalarında dava dilekçesinde belirtilen miktar, süre veya diğer usul kuralları gözetilmeksizin nihai karar verilinceye kadar, harcı ödenmek suretiyle bir defaya mahsus olmak üzere artırılabilir ve miktarın artırılmasına ilişkin dilekçe otuz gün içinde cevap verilmek üzere karşı tarafa tebliğ edilir.
(4001 sayılı Kanunun 8 inci maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Davalara ilişkin işlem dosyalarının aslı veya onaylı örneği idarenin savunması ile birlikte, Danıştay veya ilgili mahkeme başkanlığına gönderilir.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Danıştayda ilk derece mahkemesi sıfatıyla görülen davalarda savcının esas hakkındaki yazılı düşüncesi taraflara tebliğ edilir. Taraflar, tebliğden itibaren on gün içinde görüşlerini yazılı olarak bildirebilirler.
BİRİNCİ BÖLÜM
Genel Esaslar
Madde 0017: Duruşma
(08.06.2000 tarih ve 4577 sayılı Kanunun 6 ncı maddesiyle değişen ve 15.06.2000 tarihinden geçerli olarak yürürlüğe giren şekli.) Danıştay ile idare ve vergi mahkemelerinde açılan iptal ve yirmibeşbin Türk Lirasını(1) aşan tam yargı davaları ile tarh edilen vergi, resim ve harçlarla benzeri malî yükümler ve bunların zam ve cezaları toplamı yirmibeşbin Türk Lirasını(1) aşan vergi davalarında, taraflardan birinin isteği üzerine duruşma yapılır.
Temyiz ve istinaflarda (2) duruşma yapılması tarafların istemine ve Danıştay veya ilgili bölge idare mahkemesi kararına bağlıdır.
Duruşma talebi, dava dilekçesi ile cevap ve savunmalarda yapılabilir.
(3622 sayılı Kanunun 7 nci maddesiyle değişen ve 10.4.1990 tarihinden geçerli olarak yürürlüğe giren şekli.) 1 ve 2 nci fıkralarda yer alan kayıtlara bağlı olmaksızın Danıştay, mahkeme ve hâkim kendiliğinden duruşma yapılmasına karar verebilir.
Duruşma davetiyeleri duruşma gününden en az otuz gün önce taraflara gönderilir.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile (1) numaralı fıkrasında yer alan birmilyar lirayı ibareleri yirmibeşbin Türk Lirasını şeklinde değiştirilmiştir.
(2) itirazlarda İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle istinaflarda olarak değişmiştir.
BİRİNCİ BÖLÜM
Genel Esaslar
Madde 0018: Duruşmalara ilişkin esaslar
Duruşmalar açık olarak yapılır. Genel ahlakın veya kamu güvenliğinin gerekli kıldığı hallerde, görevli daire veya mahkemenin kararı ile, duruşmanın bir kısmı veya tamamı gizli olarak yapılır.
Duruşmaları başkan yönetir.
Duruşmalarda taraflara ikişer defa, söz verilir. Taraflardan yalnız biri gelirse onun açıklamaları dinlenir; hiç biri gelmezse duruşma açılmaz, inceleme evrak üzerinde yapılır.
Danıştayda görülen davaların duruşmalarında savcının bulunması şarttır. Taraflar dinlendikten sonra savcı yazılı düşüncesini açıklar. Bundan sonra taraflara son olarak ne diyecekleri sorulur ve duruşmaya son verilir.
Duruşmalı işlerde savcılar, keşif, bilirkişi incelemesi veya delil tespiti yapılmasını yahut işlem dosyasının getirilmesini istedikleri takdirde, bu istekleri görevli daire veya kurul tarafından kabul edilmezse, işin esası hakkında ayrıca yazılı olarak düşünce bildirirler.
BİRİNCİ BÖLÜM
Genel Esaslar
Madde 0019: Duruşmalı işlerde karar verilmesi
(4001 sayılı Kanunun 9 uncu maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) Duruşma yapıldıktan sonra en geç onbeş gün içinde karar verilir. Ara kararı verilen hallerde, bu kararın yerine getirilmesi üzerine, dosyalar öncelikle incelenir.
BİRİNCİ BÖLÜM
Genel Esaslar
Madde 0020: Dosyaların incelenmesi
(Cümle 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)Danıştay, bölge idare mahkemeleri ile idare ve vergi mahkemeleri, bakmakta oldukları davalara ait her türlü incelemeyi kendiliğinden yapar.Mahkemeler belirlenen süre içinde lüzum gördükleri evrakın gönderilmesini ve her türlü bilgilerin verilmesini taraflardan ve ilgili diğer yerlerden isteyebilirler. Bu husustaki kararların, ilgililerce, süresi içinde yerine getirilmesi mecburidir. Haklı sebeplerin bulunması halinde bu süre, bir defaya mahsus olmak üzere uzatılabilir.
Taraflardan biri ara kararının icaplarını yerine getirmediği takdirde, bu durumun verilecek karar üzerindeki etkisi mahkemece önceden takdir edilir ve ara kararında bu husus ayrıca belirtilir.
Ancak, istenen bilgi ve belgeler Devletin güvenliğine veya yüksek menfaatlerine veya Devletin güvenliği ve yüksek menfaatleriyle birlikte, yabancı devletlere de ilişkin ise, Başbakan veya ilgili bakan, gerekçesini bildirmek suretiyle, söz konusu bilgi ve belgeleri vermeyebilir. (4001 sayılı Kanunun 10 uncu maddesiyle eklenen cümle) Verilmeyen bilgi ve belgelere dayanılarak ileri sürülen savunmaya göre karar verilemez.
(4001 sayılı Kanunun 10 uncu maddesiyle 18.6.1994 tarihinden geçerli olarak yürürlükten kaldırılmadan önceki şekli.)
(3622 sayılı Kanunun 8 inci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Danıştay, bölge idare, idare ve vergi mahkemelerinde dosyalar, bu Kanun ve diğer kanunlarda belirtilen öncelik veya ivedilik durumları ile Danıştay için (4001 sayılı Kanunun 10 uncu maddesiyle değişen ifade) Başkanlar Kurulunca; diğer mahkemeler için Hâkimler ve Savcılar Yüksek Kurulunca konu itibariyle tespit edilip Resmi Gazete de ilan edilecek öncelikli işler gözönünde bulundurulmak suretiyle geliş tarihlerine göre incelenir ve tekemmül ettikleri sıra dahilinde bir karara bağlanır. Bunların dışında kalan dosyalar ise tekemmül ettikleri sıraya göre ve tekemmül tarihinden itibaren en geç altı ay içinde sonuçlandırılır.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Bölge idare mahkemelerindeki istinaf kanun yolu incelemeleri ile idare (1) ve vergi mahkemelerinde heyet halinde görülen davalarda, birinci fıkrada belirtilen bilgi ve belgelerin istenmesine ve ek süre verilmesine ilişkin ara kararları daire başkanı (1), mahkeme başkanı veya dosyanın havale edildiği üye tarafından da verilebilir.
(1) İdare İbaresi 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 5. Maddesi ile Bölge idare mahkemelerindeki istinaf kanun yolu incelemeleri ile idare şeklinde değişmiş ve Altı Çizili İbare eklenmiştir.
BİRİNCİ BÖLÜM
Genel Esaslar
Madde 0020/A: İvedi yargılama usulü
1. İvedi yargılama usulü aşağıda sayılan işlemlerden doğan uyuşmazlıklar hakkında uygulanır:
a) İhaleden yasaklama kararları hariç ihale işlemleri.
b) Acele kamulaştırma işlemleri.
c) Özelleştirme Yüksek Kurulu kararları.
d) 12/3/1982 tarihli ve 2634 sayılı Turizmi Teşvik Kanunu uyarınca yapılan satış, tahsis ve kiralama işlemleri.
e) 9/8/1983 tarihli ve 2872 sayılı Çevre Kanunu uyarınca, idari yaptırım kararları hariç çevresel etki değerlendirmesi sonucu alınan kararlar.
f) 16/5/2012 tarihli ve 6306 sayılı Afet Riski Altındaki Alanların Dönüştürülmesi Hakkında Kanun uyarınca alınan Bakanlar Kurulu kararları.
2. İvedi yargılama usulünde:
a) Dava açma süresi otuz gündür.
b) Bu Kanunun 11 inci maddesi hükümleri uygulanmaz.
c) Yedi gün içinde ilk inceleme yapılır ve dava dilekçesi ile ekleri tebliğe çıkarılır.
d) Savunma süresi dava dilekçesinin tebliğinden itibaren on beş gün olup, bu süre bir defaya mahsus olmak üzere en fazla on beş gün uzatılabilir. Savunmanın verilmesi veya savunma verme süresinin geçmesiyle dosya tekemmül etmiş sayılır.
e) Yürütmenin durdurulması talebine ilişkin olarak verilecek kararlara itiraz edilemez.
f) Bu davalar dosyanın tekemmülünden itibaren en geç bir ay içinde karara bağlanır. Ara kararı verilmesi, keşif, bilirkişi incelemesi ya da duruşma yapılması gibi işlemler ivedilikle sonuçlandırılır.
g) Verilen nihai kararlara karşı tebliğ tarihinden itibaren on beş gün içinde temyiz yoluna başvurulabilir.
h) Temyiz dilekçeleri üç gün içinde incelenir ve tebliğe çıkarılır. Bu Kanunun 48 inci maddesinin bu maddeye aykırı olmayan hükümleri kıyasen uygulanır.
ı) Temyiz dilekçelerine cevap verme süresi on beş gündür.
j) Danıştay evrak üzerinde yaptığı inceleme sonunda, maddi vakıalar hakkında edinilen bilgiyi yeterli görürse veya temyiz sadece hukuki noktalara ilişkin ise yahut temyiz olunan karardaki maddi yanlışlıkların düzeltilmesi mümkün ise işin esası hakkında karar verir. Aksi hâlde gerekli inceleme ve tahkikatı kendisi yaparak esas hakkında yeniden karar verir. Ancak, ilk inceleme üzerine verilen kararlara karşı yapılan temyizi haklı bulduğu hâllerde kararı bozmakla birlikte dosyayı geri gönderir. Temyiz üzerine verilen kararlar kesindir.
k) Temyiz istemi en geç iki ay içinde karara bağlanır. Karar en geç bir ay içinde tebliğe çıkarılır.
Madde 0020/B: Merkezî ve ortak sınavlara ilişkin yargılama usulü
(Madde 11.09.2014 Tarih ve 29116 Sayılı Resmi Gazetede Yayınlanan 6552 Sayılı Kanun ile Eklenmiştir.)
1. Millî Eğitim Bakanlığı ile Ölçme, Seçme ve Yerleştirme Merkezi tarafından yapılan merkezî ve ortak sınavlar, bu sınavlara ilişkin iş ve işlemler ile sınav sonuçları hakkında açılan davalara ilişkin yargılama usulünde:
a) Dava açma süresi on gündür.
b) Bu Kanunun 11 inci maddesi hükümleri uygulanmaz.
c) Yedi gün içinde ilk inceleme yapılır ve dava dilekçesi ile ekleri tebliğe çıkarılır.
ç) Savunma süresi dava dilekçesinin tebliğinden itibaren üç gün olup, bu süre bir defaya mahsus olmak üzere en fazla üç gün uzatılabilir. Savunmanın verilmesi veya savunma verme süresinin geçmesiyle dosya tekemmül etmiş sayılır.
d) Yürütmenin durdurulması talebine ilişkin olarak verilecek kararlara itiraz edilemez.
e) Bu davalar dosyanın tekemmülünden itibaren en geç on beş gün içinde karara bağlanır. Ara kararı verilmesi, keşif, bilirkişi incelemesi ya da duruşma yapılması gibi işlemler ivedilikle sonuçlandırılır.
f) Verilen nihai kararlara karşı tebliğ tarihinden itibaren beş gün içinde temyiz yoluna başvurulabilir.
g) Temyiz dilekçeleri üç gün içinde incelenir ve tebliğe çıkarılır. Bu Kanunun 48 inci maddesinin bu maddeye aykırı olmayan hükümleri kıyasen uygulanır.
ğ) Temyiz dilekçelerine cevap verme süresi beş gündür.
h) Danıştay evrak üzerinde yaptığı inceleme sonunda, maddi vakalar hakkında edinilen bilgiyi yeterli görürse veya temyiz sadece hukuki noktalara ilişkin ise yahut temyiz olunan karardaki maddi yanlışlıkların düzeltilmesi mümkün ise işin esası hakkında karar verir. Aksi hâlde gerekli inceleme ve tahkikatı kendisi yaparak esas hakkında yeniden karar verir. Ancak, ilk inceleme üzerine verilen kararlara karşı yapılan temyizi haklı bulduğu hâllerde kararı bozmakla birlikte dosyayı geri gönderir. Temyiz üzerine verilen kararlar kesindir.
ı) Temyiz istemi en geç on beş gün içinde karara bağlanır. Karar en geç yedi gün içinde tebliğe çıkarılır.
2. Millî Eğitim Bakanlığı ile Ölçme, Seçme ve Yerleştirme Merkezi tarafından yapılan merkezî ve ortak sınavlar, bu sınavlara ilişkin iş ve işlemler ile sınav sonuçları hakkında açılan davalarda verilen yürütmenin durdurulması ve iptal kararları, söz konusu sınava katılan kişilerin lehine sonuç doğuracak şekilde uygulanır.
Madde 0020/C: Askerî hizmete ilişkin idari işlem ve eylemlerden doğan uyuşmazlıklara dair hükümler:
(Madde 30.06.2021 tarih ve 31527 sayılı Resmi Gazetede yayımlanan 7329 Sayılı Kanunun 16. Maddesi ile Eklenmiştir)
1. Bu madde; Millî Savunma Bakanlığı kadrolarında çalışan kamu görevlileri ile 25/6/2019 tarihli ve 7179 sayılı Askeralma Kanunu kapsamında askerlik hizmetini yerine getiren yedek subaylar ve yedek astsubaylar ile erbaş ve erleri ilgilendiren ve askerî hizmete ilişkin idari işlem ve eylemlerden doğan uyuşmazlıklar hakkında uygulanır. (Cümle 13.07.2022 tarih ve 31892 sayılı Resmi Gazetede yayımlanan 7415 Sayılı Kanunun 8. Maddesi ile Eklenmiştir) Bu uyuşmazlıkların çözümünde ilgilinin görev yaptığı yerin idari yargı yetkisi yönünden bağlı olduğu bölge idare mahkemesinin bulunduğu yerdeki idare mahkemesi yetkilidir.
2. Dava dilekçelerinde, 3 üncü maddenin ikinci fıkrasında sayılanlara ilaveten bu madde kapsamındakilerin sicili, varsa sınıfı ve rütbesi de gösterilir.
3. Dilekçeler ile davalara ilişkin her türlü evrak, 4 üncü maddede belirtilen yerlere ilaveten ilgili idari yargı merciine gönderilmek üzere en yakın amirlere verilebilir.
4. Savaş hâlinde yürütmenin durdurulmasına karar verilemez.
5. Olağanüstü hâller sebebiyle alınan tedbirlerin uygulanmasında görevlendirilenlerin naklen atanmalarına ilişkin iptal davalarında, yürütmenin durdurulmasına karar verilemez.
6. Yüksek Askerî Şûranın terfi işlemleri ile kadrosuzluk nedeniyle emekliye ayırma işlemleri hariç her türlü ilişik kesme kararlarına karşı yargı yolu açıktır.
BİRİNCİ BÖLÜM
Genel Esaslar
Madde 0021: Sonradan ibraz olunan belgeler
Dilekçeler ve savunmalarla birlikte verilmeyen belgeler, bunların vaktinde ibraz edilmelerine imkan bulunmadığına mahkemece kanaat getirilirse, kabul ve diğer tarafa tebliğ edilir. Bu belgeler duruşmada ibraz edilir ve diğer taraf cevabını hemen verebileceğini beyan eder veya cevap vermeye lüzum görmezse ayrıca tebliğ edilmez.
BİRİNCİ BÖLÜM
Genel Esaslar
Madde 0022: Davaların karar bağlanması
Konular aydınlandığında meseleler sırasıyla oya konulur ve karara bağlanır.
15 inci maddede sayılan sebeplerden biri ile veya yargılama usullerine ilişkin meselelerden azınlıkta kalanlar işin esası hakkında da oylarını kullanırlar. Azınlıkta kalanların görüşleri, kararların altına yazılır.
BİRİNCİ BÖLÜM
Genel Esaslar
Madde 0023: Tutanaklar
Her dava dosyası için görüşmelere katılan başkan ve üyelerin, Danıştayda düşünce veren savcının, tetkik hâkiminin ve tarafların ad ve soyadlarını , incelenen dosya numarasını, kısaca dava konusunu ve verilen kararın neticesini, çoğunlukta ve azınlıkta bulunanları gösteren bir tutanak düzenlenir. Bu tutanaklar görüşmelere katılanlar tarafından aynı toplantıda imzalanır ve dosyalarında saklanır.
BİRİNCİ BÖLÜM
Genel Esaslar
Madde 0024: Kararlarda bulunacak hususlar
Kararlarda:
Tarafların ve varsa vekillerinin veya temsilcilerinin ad ve soyadları yahut unvanları ve adresleri,
Davacının ileri sürdüğü olayların ve dayandığı hukuki sebeplerin özeti istem sonucu ile davalının savunmasının özeti,
(4001 sayılı Kanunun 11 inci maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Danıştayda görülen davalarda tetkik hâkimi ve savcının ad ve soyadları ile düşünceleri,
Duruşmalı davalarda duruşma yapılıp yapılmadığı, yapılmış ise hazır bulunan taraflar ve vekil veya temsilcilerinin ad ve soyadları,
Kararın dayandığı hukuki sebepler ile gerekçesi ve hüküm; tazminat davalarında hükmedilen tazminatın miktarı,
Yargılama giderleri ve hangi tarafa yükletildiği,
Kararın tarihi ve oybirliği ile mi, oy çokluğu ile mi verildiği,
Kararı veren mahkeme başkan ve üyelerinin veya hâkimin ad ve soyadları ve imzaları ve varsa karşı oyları,
Kararı veren dairenin veya mahkemenin adı ve dosyanın esas ve karar numarası,
Belirtilir. (Cümle 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 4. Maddesi ile Eklenmiştir) Kararlar, verildiği tarihten itibaren otuz gün içinde yazılır ve imzalanır.
BİRİNCİ BÖLÜM
Genel Esaslar
Madde 0025: Kararların saklanması ve tebliği
Kararların mahkeme başkanı ve üyeleri veya hâkimi tarafından imzalı asıllarından biri, karar dosyasına, diğeri de dava dosyasına konur; mahkeme mührü ve başkan yahut hâkim, Danıştayda daire veya kurul başkanı veya görevlendireceği bir üye imzasıyla tasdikli birer örneği de taraflara tebliğ edilir.
BİRİNCİ BÖLÜM
Genel Esaslar
Madde 0026: Tarafların kişilik veya niteliğindeki değişiklik
Dava esnasında ölüm veya herhangi bir sebeple tarafların kişilik veya niteliğinde değişiklik olursa, davayı takip hakkı kendisine geçenin başvurmasına kadar; gerçek kişilerden olan tarafın ölümü halinde, idarenin mirasçılar aleyhine takibi yenilemesine kadar, dosyanın işlemden kaldırılmasına ilgili mahkemece karar verilir. Dört ay içinde yenileme dilekçesi verilmemiş ise, varsa yürütmenin durdurulması kararı kendiliğinden hükümsüz kalır.
Yalnız öleni ilgilendiren davalara ait dilekçeleri iptal edilir.
(3622 sayılı Kanunun 9 uncu maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Davacının gösterdiği adrese tebligat yapılmaması halinde, yeni adresin bildirilmesine kadar dava dosyası işlemden kaldırılır ve varsa yürütmenin durdurulması kararı kendiliğinden hükümsüz kalır. Dosyanın işlemden kaldırıldığı tarihten başlayarak bir yıl içinde yeni adres bildirilmek suretiyle yeniden işleme konulması istenmediği takdirde, davanın açılmamış sayılmasına karar verilir.
(3622 sayılı Kanunun 9 uncu maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Dosyaların işlemden kaldırılmasına ve davanın açılmamış sayılmasına dair kararlar diğer tarafa tebliğ edilir.
BİRİNCİ BÖLÜM
Genel Esaslar
Madde 0027: Yürütmenin durdurulması
(4001 sayılı Kanunun 12 nci maddesiyle değişen ve 18.6.1994 tarihinden geçerli olarak yürürlüğe girmeden önceki şekli.)
Danıştayda veya idari mahkemelerde dava açılması dava edilen idari işlemin yürütülmesini durdurmaz.
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Danıştay veya idari mahkemeler, idari işlemin uygulanması halinde telafisi güç veya imkânsız zararların doğması ve idari işlemin açıkça hukuka aykırı olması şartlarının birlikte gerçekleşmesi durumunda, davalı idarenin savunması alındıktan veya savunma süresi geçtikten sonra gerekçe göstererek yürütmenin durdurulmasına karar verebilirler. Uygulanmakla etkisi tükenecek olan idari işlemlerin yürütülmesi, savunma alındıktan sonra yeniden karar verilmek üzere, idarenin savunması alınmaksızın da durdurulabilir. (Cümle 06.03.2014 tarih ve 28933 sayılı Resmi Gazetede yayımlanan 6526 Sayılı Kanun ile Eklenmiştir) Ancak, kamu görevlileri hakkında tesis edilen atama, naklen atama, görev ve unvan değişikliği, geçici veya sürekli görevlendirmelere ilişkin idari işlemler, uygulanmakla etkisi tükenecek olan idari işlemlerden sayılmaz. Yürütmenin durdurulması kararlarında idari işlemin hangi gerekçelerle hukuka açıkça aykırı olduğu ve işlemin uygulanması halinde doğacak telafisi güç veya imkânsız zararların neler olduğunun belirtilmesi zorunludur. Sadece ilgili kanun veya Cumhurbaşkanlığı kararnamesi (2) hükmünün iptali istemiyle Anayasa Mahkemesine başvurulduğu gerekçesiyle yürütmenin durdurulması kararı verilemez.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiş ve Diğer Fıkralar Buna Göre Teselsül Ettirilmiştir.) Dava dilekçesi ve eklerinden yürütmenin durdurulması isteminin yerinde olmadığı anlaşılırsa, davalı idarenin savunması alınmaksızın istem reddedilebilir.
Vergi mahkemelerinde, vergi uyuşmazlıklarından doğan davaların açılması, tarh edilen vergi, resim ve harçlar ile benzeri malî yükümlerin ve bunların zam ve cezalarının dava konusu edilen bölümünün tahsil işlemlerini durdurur. Ancak, 26 ncı maddenin 3 üncü fıkrasına göre işlemden kaldırılan vergi davası dosyalarında tahsil işlemi devam eder. Bu şekilde işlemden kaldırılan dosyanın yeniden işleme konulması ile ihtirazı kayıtla verilen beyannameler üzerine yapılan işlemlerle tahsilat işlemlerinden dolayı açılan davalar, tahsil işlemini durdurmaz. Bunlar hakkında yürütmenin durdurulması istenebilir. (Cümle 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 2. Maddesi ile Eklenmiştir) Vergi kanunları uyarınca iadesi talep edilen vergilere ilişkin olarak açılan davalarda, dava konusu tutarın yüzde ellisi oranında teminat alınmadan yürütmenin durdurulması kararı verilemez. (*)
Yürütmenin durdurulması istemli davalarda, 16 ncı maddede yazılı süreler kısaltılabileceği gibi, tebliğin memur eliyle yapılmasına da karar verilebilir.
Yürütmenin durdurulması kararları teminat karşılığında verilir; ancak, durumun gereklerine göre teminat aranmayabilir. Taraflar arasında teminata ilişkin olarak çıkan anlaşmazlıklar, yürütmenin durdurulması hakkında karar veren daire, mahkeme veya hakim tarafından çözümlenir. İdareden ve adli yardımdan faydalanan kimselerden teminat alınmaz.
Yürütmenin durdurulması istemleri hakkında verilen kararlar; Danıştay dava dairelerince verilmişse konusuna göre İdari veya Vergi Dava Daireleri Genel Kurullarına, bölge idare mahkemesi kararlarına karşı en yakın bölge idare mahkemesine, idare ve vergi mahkemeleri ile tek hâkim tarafından verilen kararlara karşı bölge idare mahkemesine, çalışmaya ara verme süresi içinde ise idare ve vergi mahkemeleri tarafından verilen kararlara en yakın nöbetçi mahkemeye veya kararı veren hâkimin katılmadığı nöbetçi mahkemeye, (1) kararın tebliğini izleyen günden itibaren yedi gün içinde bir defaya mahsus olmak üzere itiraz edilebilir. İtiraz edilen merciler dosyanın kendisine gelişinden itibaren yedi gün içinde karar vermek zorundadır. İtiraz üzerine verilen kararlar kesindir.
Yürütmenin durdurulması kararı verilen dava dosyaları öncelikle incelenir ve karara bağlanır.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Yürütmenin durdurulmasına dair verilen kararlar onbeş gün içinde yazılır ve imzalanır.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Aynı sebeplere dayanılarak ikinci kez yürütmenin durdurulması isteminde bulunulamaz.
(*) (Üstü Çizili İbare, Anayasa Mahkemesinin 07.07.2022 tarih ve 31889 Sayılı Resmi Gazetede Yayımlanan 01.06.2022 tarihli ve E:2022/14 - K:2022/70 sayılı kararı ile iptal edilmiştir.)
(1) Üstü Çizili İbare 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun ile Yürürlükten Kaldırımıştır.
(2) Altı Çizili İbare 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 185. Maddesi ile eklenmiştir.
BİRİNCİ BÖLÜM
Genel Esaslar
Madde 0028: Kararların sonuçları
(4001 sayılı Kanunun 13 üncü maddesiyle değişen 18.6.1994 tarihinden geçerli olarak yürürlüğe girmeden önceki şekli.) Danıştay, bölge idare mahkemeleri, idare ve vergi mahkemelerinin esasa ve yürütmenin durdurulmasına ilişkin kararlarının icaplarına göre idare, gecikmeksizin işlem tesis etmeye veya eylemde bulunmaya mecburdur. Bu süre hiç bir şekilde kararın idareye tebliğinden başlayarak otuz günü geçemez.  (3. ve 4. Cümleler 11.09.2014 tarih ve 29116 sayılı Resmi Gazetede yayımlanan 6552 Sayılı Kanunla Değişmiştir.)Ancak, 23/4/1981 tarihli ve 2451 sayılı Bakanlıklar ve Bağlı Kuruluşlarda Atama Usulüne İlişkin Kanuna ekli (1) ve (2) sayılı cetvellerde gösterilen unvanları taşıyan görevler ile farklı atama usullerine tabi olsalar dâhi daire başkanı ve üstü görevlere, sivil memurlar hariç kolluk teşkilatlarının kadrolarına; açıktan, naklen veya vekâleten yapılan atama ve bu görevlerden alınma, bu görevlerle ilgili yer değiştirme, görev ve unvan değişikliği işlemleri hakkında verilen mahkeme kararlarının gereği, ilgilinin kazanılmış hak aylık derecesine uygun başka bir kadroya atanması suretiyle iki yıl içinde yerine getirilir. (1) Bu görevliler hakkındaki mezkur işlemlerin uygulanması, telafisi güç veya imkânsız zararları doğuran hâllerden sayılmaz.(Cümle 11.09.2014 tarih ve 29116 sayılı Resmi Gazetede yayımlanan 6552 Sayılı Kanun ile Eklenmiştir)Bu fıkranın üçüncü cümlesinde belirtilen işlemlerle ilgili mahkeme kararlarının yerine getirilmemesi ceza soruşturması ve kovuşturmasına konu edilemez; (1) ancak disiplin hükümleri saklıdır.
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Konusu belli bir miktar paranın ödenmesini gerektiren davalarda hükmedilen miktar ile her türlü davalarda hükmedilen vekalet ücreti ve yargılama giderleri, davacının veya vekilinin davalı idareye yazılı şekilde bildireceği banka hesap numarasına, bu bildirim tarihinden itibaren, birinci fıkrada belirtilen usul ve esaslar çerçevesinde yatırılır. Birinci fıkrada belirtilen süreler içinde ödeme yapılmaması halinde, genel hükümler dairesinde infaz ve icra olunur.
Danıştay, bölge idare mahkemeleri, idare ve vergi mahkemeleri kararlarına göre işlem tesis edilmeyen veya eylemde bulunulmayan hallerde idare aleyhine Danıştay ve ilgili idari mahkemede maddi ve manevi tazminat davası açılabilir.
(Fıkra 06.03.2014 tarih ve 28933 sayılı Resmi Gazetede yayımlanan 6526 Sayılı Kanunla Değişmiştir.) Mahkeme kararlarının süresi içinde kamu görevlilerince yerine getirilmemesi hâlinde tazminat davası ancak ilgili idare aleyhine açılabilir.
Vergi uyuşmazlıklarına ilişkin mahkeme kararlarının idareye tebliğinden sonra bu kararlara göre tespit edilecek vergi, resim, harçlar ve benzeri mali yükümler ile zam ve cezaların miktarı ilgili idarece mükellefe bildirilir.
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Tazminat ve vergi davalarında idarece, mahkeme kararının tebliğ tarihi ile ödeme tarihi arasındaki süreye 21/7/1953 tarihli ve 6183 sayılı Amme Alacaklarının Tahsil Usulü Hakkında Kanunun 48 inci maddesine göre belirlenen tecil faizi oranında hesaplanacak faiz ödenir. Ancak mahkeme kararının davacıya tebliği ile banka hesap numarasının idareye bildirildiği tarih arasında geçecek süre için faiz işlemez.
(1) 6552 sayılı Kanun ile değiştirilen 3. cümle ve eklenen 4. cümlenin üstü çizili bölümleri 01.01.2015 tarih ve 29223 sayılı Resmi Gazetede Yayımlanan 2/10/2014 Tarihli ve E: 2014/149, K: 2014/151 Sayılı Anayasa Mahkemesi Kararı ile İptal Edilmiştir.
BİRİNCİ BÖLÜM
Genel Esaslar
Madde 0029: Açıklama
Danıştay, bölge idare mahkemeleri, idare ve vergi mahkemelerince verilen kararlar yeterince açık değilse, yahut birbirine aykırı hüküm fıkralarını taşıyorsa, taraflardan her biri kararın açıklanmasını veya aykırılığın giderilmesini isteyebilir.
Açıklama dilekçeleri karşı taraf sayısından bir nüsha fazla verilir.
Kararı vermiş olan daire veya mahkeme işi inceler ve gerek görürse dilekçenin bir örneğini, belirleyeceği süre içinde cevap vermek üzere, karşı tarafa tebliğ eder, cevap iki nüsha olarak verilir. Bunlardan biri, açıklama veya aykırılığın kaldırılmasını isteyen tarafa gönderilir.
Görevli daire veya mahkemenin bu husustaki kararı, taraflara tebliğ olunur.
Açıklama veya aykırılığın kaldırılması, kararın yerine getirilmesine kadar istenebilir.
BİRİNCİ BÖLÜM
Genel Esaslar
Madde 0030: Yanlışlıkların düzeltilmesi
İki tarafın adı ve soyadı ile sıfatı ve iddiaları sonucuna ilişkin yanlışlıklar ile hüküm fıkrasındaki hesap yanlışlıklarının düzeltilmesi de istenebilir.
29 uncu maddenin son fıkrası dışında kalan hükümleri, bu istekler hakkında da uygulanır.
Yanlışlıkların düzeltilmesine karar verilirse, düzeltme ilamın altına yazılır.
BİRİNCİ BÖLÜM
Genel Esaslar
Madde 0031: Hukuk Usulü Muhakemeleri Kanunu ile Vergi Usul Kanununun uygulanacağı haller
Bu kanunda hüküm bulunmayan hususlarda; hâkimin davaya bakmaktan memnuiyeti ve reddi, ehliyet, üçüncü şahısların davaya katılması, davanın ihbarı, tarafların vekilleri, dosyanın taraflar ve ilgililerce incelenmesi, (4) feragat ve kabul, teminat, mukabil dava, bilirkişi, keşif, delillerin tespiti, yargılama giderleri, adli yardım hallerinde ve duruşma sırasında tarafların mahkemenin sukûnunu ve inzibatını bozacak hareketlerine karşı yapılacak işlemler, elektronik işlemler ile ses ve görüntü nakledilmesi yoluyla duruşma icrasında (1) (3) Hukuk Usulü Muhakemeleri Kanunu hükümleri uygulanır. (4001 sayılı Kanunun 14 üncü maddesiyle değişen ve 18.6.1994 tarihinden geçerli olarak yürürlüğe giren cümle) Ancak, davanın ihbarı ve bilirkişi seçimi (2) Danıştay, mahkeme veya hakim tarafından re sen yapılır. (Cümle 24.11.2016 Tarih ve 29898 Sayılı Resmi Gazetede Yayımlanan 6754 sayılı Kanun ile Eklenmiştir) Bilirkişiler, bilirkişilik bölge kurulları tarafından hazırlanan listelerden seçilir ve bilirkişiler hakkında Bilirkişilik Kanunu ve 12/1/2011 tarihli ve 6100 sayılı Hukuk Muhakemeleri Kanununun ilgili hükümleri uygulanır.
Bu kanun ve yukarıdaki fıkra uyarınca Hukuk Usulü Muhakemeleri Kanununa atıfta bulunan haller saklı kalmak üzere, vergi uyuşmazlıklarının çözümünde Vergi Usul Kanununun ilgili hükümleri uygulanır.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile (1) numaralı fıkrasının birinci cümlesinde yer alan işlemlerde ibaresi işlemler ile elektronik işlemlerde şeklinde değiştirilmiştir.
(2) Üstü Çizili İbare 24.11.2016 Tarih ve 29898 Sayılı Resmi Gazetede Yayımlanan 6754 sayılı Kanun ile Yürürlükten Kaldırılmıştır.
(3) işlemler ile elektronik işlemlerde İbaresi 24.10.2019 Tarih ve 30928 Sayılı Resmi Gazetede Yayımlanan 7188 Sayılı Kanunun 8. Maddesi ile işlemler, elektronik işlemler ile ses ve görüntü nakledilmesi yoluyla duruşma icrasında şeklinde değişmiştir.
(4) Altı Çizili İbare 28.07.2020 Tarih ve 31199 Sayılı Resmi Gazetede Yayımlanan 7251 Sayılı Kanunun 52. Maddesi ile eklenmiştir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0032: İdari davalarda genel yetki
Göreve ilişkin hükümler saklı kalmak şartıyla bu kanunda veya özel kanunlarda yetkili idare mahkemesinin gösterilmemiş olması halinde, yetkili idare mahkemesi, dava konusu olan idari işlemi veya idari sözleşmeyi yapan idari merciin bulunduğu yerdeki idare mahkemesidir.
Bu kanunun uygulanmasında yetki kamu düzenindendir. (Son cümlenin: 4001 sayılı Kanunun 15 inci maddesi ile 18.6.1994 tarihinden geçerli olarak yürürlükten kaldırılmadan önceki şekli.)
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0033: Kamu görevleri ile ilgili davalarda yetki
(3622 sayılı Kanunun 12 nci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Kamu görevlilerinin atanması ve nakilleri ile ilgili davalarda yetkili mahkeme, kamu görevlilerinin yeni veya eski görev yeri idare mahkemesidir.
Kamu görevlilerinin görevlerine son verilmesi, emekli edilmeleri veya görevden uzaklaştırmaları ile ilgili davalarda yetkili mahkeme, kamu görevlisinin son görev yaptığı yer idare mahkemesidir.
(3622 sayılı Kanunun 12 nci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Kamu görevlilerinin görevle ilişkisinin kesilmesi sonucunu doğurmayan disiplin cezaları ile ilerleme, yükselme, sicil, intibak ve diğer özlük ve parasal hakları ve mahalli idarelerin organları ile bu organların üyelerinin geçici bir tedbir olarak görevden uzaklaştırmalarıyla ilgili davalarda yetkili mahkeme ilgilinin görevli bulunduğu yer idare mahkemesidir.
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Özel kanunlardaki hükümler saklı kalmak kaydıyla, hâkim ve savcıların mali ve sosyal haklarına ve sicillerine ilişkin konularla, müfettiş hal kâğıtlarına karşı açacakları ve idare mahkemelerinin görevine giren davalarda yetkili mahkeme, hâkim veya savcının görev yaptığı yerin idari yargı yetkisi yönünden bağlı olduğu bölge idare mahkemesine en yakın bölge idare mahkemesinin bulunduğu yer idare mahkemesidir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0034: Taşınmaz mallara ve kamu idarelerine ilişkin davalarda yetki
(4001 sayılı Kanunun 16 ncı maddesiyle değişen ve 18.6.1994 tarihinden geçerli olarak yürürlüğe girmeden önceki şekli.)
İmar, kamulaştırma, yıkım, işgal, tahsis, ruhsat ve iskân gibi taşınmaz mallarla ilgili mevzuatın uygulanmasında veya bunlara bağlı her türlü haklara veya kamu mallarına ilişkin idarî davalarda yetkili mahkeme taşınmaz malların bulunduğu yer idare mahkemesidir.
Köy, belediye ve özel idareleri ilgilendiren mevzuatın uygulanmasına ilişkin davalarla sınır uyuşmazlıklarında yetkili mahkeme, mülkî idarî birimin, köy, belediye veya mahallenin bulunduğu yahut yeni bağlandığı yer idare mahkemesidir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0035: Taşınır mallara ilişkin davalarda yetki
(3622 sayılı Kanunun 13 üncü maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Taşınır mallara ilişkin davalarda yetkili mahkeme, taşınır malın bulunduğu yer idare mahkemesidir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0036: Tam yargı davalarında yetki
İdari sözleşmelerden doğanlar dışında kalan tam yargı davalarında yetkili mahkeme, sırasıyla:
Zararı doğuran idari uyuşmazlığı çözümlemeye yetkili,
Zarar, bayındırlık ve ulaştırma gibi bir hizmetten veya idarenin herhangi bir eyleminden doğmuş ise, hizmetin görüldüğü veya eylemin yapıldığı yer,
Diğer hallerde davacının ikametgahının bulunduğu yer,
İdari mahkemesidir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0037: Vergi uyuşmazlıklarında yetki
Bu kanuna göre vergi uyuşmazlıklarında yetkili mahkeme:
Uyuşmazlık konusu vergi, resim, harç ve benzeri mali yükümleri tarh ve tahakkuk ettiren, zam ve cezaları kesen,
(4001 sayılı Kanunun 17 nci maddesiyle eklenen ve 18.6.1994 tarihinden geçerli olara yürürlüğe giren bent) Gümrük Kanununa göre alınması gereken vergilerle Vergi Usul Kanunu gereğince şikâyet yoluyla vergi düzeltme taleplerinin reddine ilişkin işlemlerde; vergi, resim, harç ve benzeri malî yükümleri tarh ve tahakkuk ettiren,
(4001 sayılı Kanunun 17 nci maddesiyle bent numarası b iken c olarak değiştirilmiştir.) Amme Alacaklarının Tahsil Usulü Hakkında Kanunun uygulanmasında, ödeme emrini düzenleyen,
(4001 sayılı Kanunun 17 nci maddesiyle bent numarası c iken d olarak değiştirilmiştir.) Diğer uyuşmazlıklarda dava konusu işlemi yapan,
Dairenin bulunduğu yerdeki vergi mahkemesidir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0038: Bağlantılı davalar
(4001 sayılı Kanunun 18 inci maddesiyle eklenen ve 18.6.1994 tarihinden geçerli olara yürürlüğe giren fıkra) Aynı maddî veya hukukî sebepten doğan ya da biri hakkında verilecek hüküm, diğerini etkileyecek nitelikte olan davalar bağlantılı davalardır.
(4001 sayılı Kanunun 18 inci maddesiyle fıkra numarası 1 iken 2 olarak değiştirilmiştir.) İdare mahkemesi, vergi mahkemesi veya Danıştaya veya birden fazla idare veya vergi mahkemelerine açılmış bulunan davalarda bağlantının varlığına taraflardan birinin isteği üzerine veya doğrudan doğruya mahkemece karar verilir.
(4001 sayılı Kanunun 18 inci maddesiyle fıkra numarası 2 iken 3 olarak değiştirilmiştir.) Bağlantılı davalardan birinin Danıştayda bulunması halinde dava dosyası Danıştaya gönderilir.
(4001 sayılı Kanunun 18 inci maddesiyle fıkra numarası 3 iken 4 olarak değiştirilmiştir.) Bağlantılı davalar, değişik bölge idare mahkemesinin yargı çevrelerindeki mahkemelerde bulunduğu takdirde dosyalar Danıştaya gönderilir.
(4001 sayılı Kanunun 18 inci maddesiyle fıkra numarası 4 iken 5 olarak değiştirilmiştir.) Bağlantılı davalar, aynı bölge idare mahkemesinin yargı çevresindeki mahkemelerde bulunduğu takdirde dosyalar o yer bölge idare mahkemesine gönderilir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0039: Bağlantının Danıştayca incelenmesi
Danıştayın dava konusu uyuşmazlığı incelemeye yetkili dairesi, bağlantılı dava dosyalarını öncelikle ve ivedilikle inceler ve karar verir.
Danıştay bağlantının bulunduğuna karar verdiği takdirde:
(3622 sayılı Kanunun 14 üncü maddesiyle değişen ve 10.4.1990 tarihinden geçerli olarak yrürlüğe girmeden önceki şekli.) Davalardan biri Danıştayda açılmış ve çözümlenmesi Danıştayın görevine dahil bir uyuşmazlıkla ilgili ise, davaların tümü Danıştayda görülür ve durum ilgili mahkemelere ve taraflara bildirilir.
Davaların çözümlenmesi, ayrı bölge idare mahkemesinin yargı çevresindeki idare veya vergi mahkemelerinin görevlerine giren uyuşmazlıklarla ilgili ise, Danıştayın ilgili dairesi yetkili mahkemeyi kararında belirtir ve dosyaları bu mahkemeye göndererek diğer mahkemeye veya mahkemelere durumu bildirir. Yetkili mahkeme de durumu ilgililere duyurur.
(4001 sayılı Kanunun 19 uncu maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) Danıştayca verilen karar bağlantı bulunmadığı yolunda ise, dosyalar ilgili mahkemelere geri gönderilir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0040: Bağlantının bölge idare mahkemesince incelenmesi
Bölge idare mahkemesi bağlantılı dava dosyalarını öncelikle ve ivedilikle inceler ve kararını verir. Bölge idare mahkemesince verilen karar, bağlantının bulunduğu yolunda ise, yetkili mahkeme kararda belirtilmek suretiyle dosyalar yetkili mahkemeye gönderilir. Durum ayrıca diğer mahkemeye de duyurulur. Yetkili kılınan mahkeme durumu ilgililere bildirir.
Bölge idare mahkemesince verilen karar bağlantı olmadığı yolunda ise, dosyalar ilgili mahkemelere geri gönderilir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0041: Bağlantının mahkemelerce kabul edilmemesi
Bağlantı iddiaları mahkemelerce kabul edilmediği takdirde, bu hususta verilen ara kararı taraflara tebliğ edilir. Taraflar, tebliğ tarihini izleyen onbeş gün içerisinde, aynı yargı çevresindeki mahkemeler için o yer bölge idare mahkemesine, 38 inci maddenin 2 ve 3 üncü fıkrasındaki durumlarla ilgili davalar için Danıştaya başvuruda bulunabilirler. Başvuru üzerine bölge idare mahkemesi ve Danıştay görevli dairesince durum, yukarıdaki maddelerde yazılı usullere göre incelenerek karara bağlanır.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0042: Bağlantılı davalarla ilgili diğer esaslar
Bağlantının varlığı yolunda idare ve vergi mahkemelerince veya bu konuda yapılacak itiraz üzerine bölge idare mahkemesi ve Danıştayca bağlantı hakkında karar verilinceye kadar usuli işlemler durur.
Bağlantıya ilişkin işlemler sonuçlandırıldıktan sonra bu davalara bakmakla yetkili kılınan mahkeme veya Danıştay, davalara bırakıldığı yerden devam eder.
Bağlantının bulunup bulunmadığı yolundaki bölge idare mahkemesi ve Danıştay kararları kesindir.
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0043: Görevsizlik ve yetkisizlik hallerinde yapılacak işlem
İdare ve vergi mahkemeleri, idari yargının görev alanına giren bir davada görevsizlik veya yetkisizlik sebebiyle davanın reddine karar verirlerse dosyayı Danıştaya veya görevli ve yetkili idare veya vergi mahkemesine gönderirler.
Görevsizlik sebebiyle gönderilen dosyalarda Danıştay, davayı görevi içinde görmezse dosyanın yetkili ve görevli mahkemeye gönderilmesine karar verir.
Görevsizlik veya yetkisizlik sebebiyle dosyanın gönderildiği mahkeme kendisini görevsiz veya yetkisiz gördüğü takdirde, söz konusu mahkeme ile ilk görevsizlik veya yetkisizlik kararını veren mahkeme aynı bölge idare mahkemesinin yargı çevresinde ise, uyuşmazlık bölge idare mahkemesince, aksi halde Danıştayca çözümlenir.
Görev ve yetki uyuşmazlıklarında Danıştay ve bölge idare mahkemesince verilen kararlar ilgili mahkemelere bildirilir ve bu husus taraflara tebliğ olunur.
Danıştay ve bölge idare mahkemesince görev ve yetki uyuşmazlıkları ile ilgili olarak verilen kararlar kesindir.
Bu madde hükümleri gereğince verilen kararlar ile görevli ve yetkili kılınan mahkemeye yeniden dava açılması halinde harç alınmaz.
(3622 sayılı Kanunun 27 nci maddesiyle 10.4.1990 tarihinden geçerli olarak yürürlükten kaldırılmadan önceki şekli.)
İKİNCİ BÖLÜM
İdari Davalarda Yetki ve Bağlantı İle Görevsizlik ve Yetkisizlik Hallerinde yapılacak İşlemler
Madde 0044: Merci tayini
Yetkili mahkemenin bir davaya bakmasına fiili veya hukuki bir engel çıktığı veya iki mahkemenin yargı çevresi sınırlarında tereddüt edildiği veya iki mahkemenin de aynı davaya bakmaya yetkili olduklarına karar verdikleri hallerde, dava dosyaları, tarafların veya mahkemelerin istemi üzerine merci tayini için:
Uyuşmazlığın aynı yargı çevresindeki mahkeme veya mahkemeler arasında çıkması halinde, o yargı çevresindeki bölge idare mahkemesine,
Sair hallerde Danıştaya,
Gönderilir.
Danıştay ve bölge idare mahkemesi görevli ve yetkili mahkemeyi kararlaştırır.
Danıştay ve bölge idare mahkemesinin bu konuda vereceği kararlar kesindir.
ÜÇÜNCÜ BÖLÜM
Kararlara Karşı Başvuru Yolları
Madde 0045: İstinaf
(Madde Başlığı ve Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
1. İdare ve vergi mahkemelerinin kararlarına karşı, başka kanunlarda farklı bir kanun yolu öngörülmüş olsa (1) dahi, mahkemenin bulunduğu yargı çevresindeki bölge idare mahkemesine, kararın tebliğinden itibaren otuz gün içinde istinaf yoluna başvurulabilir.  (Cümle 02.08.2024 tarih ve 32620 Sayılı Resmi Gazetede Yayımlanan 7524 Sayılı Kanunun 52. Maddesi ile Değişmiştir.) Ancak, konusu otuz bir bin Türk lirasını geçmeyen; vergi davaları, tam yargı davaları ve idari işlemlere karşı açılan iptal davaları hakkında idare ve vergi mahkemelerince verilen kararlar kesin olup, bunlara karşı istinaf yoluna başvurulamaz.
2. İstinaf, temyizin şekil ve usullerine tabidir. (*) İstinaf başvurusuna konu olacak kararlara karşı yapılan kanun yolu başvurularında dilekçelerdeki hitap ve istekle bağlı kalınmaksızın dosyalar bölge idare mahkemesine gönderilir. (Cümle 02.08.2024 tarih ve 32620 sayılı Resmi Gazetede yayımlanan 7524 Sayılı Kanunun 52. Maddesi ile Eklenmiştir) Bölge idare mahkemesinin 48 inci maddenin yedinci fıkrası uyarınca verdiği kararlara karşı tebliğ tarihini izleyen günden itibaren yedi gün içinde temyiz yoluna başvurulabilir.
3. Bölge idare mahkemesi, yaptığı inceleme sonunda ilk derece mahkemesi kararını hukuka uygun bulursa istinaf başvurusunun reddine karar verir. Karardaki maddi yanlışlıkların düzeltilmesi mümkün ise gerekli düzeltmeyi yaparak aynı kararı verir.
4. Bölge idare mahkemesi, ilk derece mahkemesi kararını hukuka uygun bulmadığı takdirde istinaf başvurusunun kabulü ile ilk derece mahkemesi kararının kaldırılmasına karar verir. Bu hâlde bölge idare mahkemesi işin esası hakkında yeniden bir karar verir. İnceleme sırasında ihtiyaç duyulması hâlinde kararı veren mahkeme veya başka bir yer idare ya da vergi mahkemesi istinabe olunabilir. İstinabe olunan mahkeme gerekli işlemleri öncelikle ve ivedilikle yerine getirir.
5. Bölge idare mahkemesi, ilk inceleme üzerine verilen kararlara karşı yapılan istinaf başvurusunu haklı bulduğu, davaya görevsiz veya yetkisiz mahkeme yahut reddedilmiş veya yasaklanmış hâkim tarafından bakılmış olması hâllerinde, istinaf başvurusunun kabulü ile ilk derece mahkemesi kararının kaldırılmasına karar vererek dosyayı ilgili mahkemeye gönderir. Bölge idare mahkemesinin bu fıkra uyarınca verilen kararları kesindir.
6. (*) Bölge idare mahkemelerinin 46 ncı maddeye göre temyize açık olmayan kararları kesindir. (Cümle 05.08.2017 tarih ve 30145 sayılı Resmi Gazetede yayımlanan 7035 Sayılı Kanunun 6. Maddesi ile Eklenmiştir) Bu kararlar, dosyayla birlikte kararı veren ilk derece mahkemesine gönderilir ve bu mahkemelerce yedi gün içinde tebliğe çıkarılır.
7. İstinaf başvurusuna konu edilen kararı veren ya da karara katılan hâkim, aynı davanın istinaf yoluyla bölge idare mahkemesince incelenmesinde bulunamaz.
8. İvedi yargılama usulüne tabi olan davalarda istinaf yoluna başvurulamaz.
(*) Anayasa Mahkemesinin 27/3/2025 tarihli ve E.: 2024/189; K.: 2025/83 sayılı Kararı ile bu fıkranın birinci cümlesi istinaf başvurusunun kısmen veya tümden kabulü hali yönünden iptal edilmiştir.
(*) (Anayasa Mahkemesinin 17.08.2022 tarih ve 31926 Sayılı Resmi Gazetede Yayımlanan 20/7/2022 tarihli ve E.: 2022/48, K.: 2022/93 sayılı Kararı ile ikinci fıkranın birinci cümlesi istinafın kanuni süre geçtikten sonra yapılması hâli yönünden iptal edilmiştir.)
(1) aksine hüküm bulunsa İbaresi 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 6. Maddesi ile farklı bir kanun yolu öngörülmüş olsa şeklinde değişmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0046: Temyiz
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
Danıştay dava dairelerinin nihai kararları ile bölge idare mahkemelerinin aşağıda sayılan davalar hakkında verdikleri kararlar, başka kanunlarda aksine hüküm bulunsa dahi Danıştayda, kararın tebliğinden itibaren otuz gün içinde temyiz edilebilir:
a) Düzenleyici işlemlere karşı açılan iptal davaları.
b)  (Bent, Anayasa Mahkemesinin 13.10.2023 tarih ve 32338 Sayılı Resmi Gazetede Yayımlanan 26.07.2023 tarihli ve E:2023/36; K:2023/142 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [13.07.2024] yürürlüğe girecektir.) (Bent 02.08.2024 tarih ve 32620 sayılı Resmi Gazetede yayımlanan 7524 Sayılı Kanunun 53. Maddesi ile yeniden düzenlenmiştir) Konusu dokuz yüz yirmi bin Türk lirasını aşan; vergi davaları, tam yargı davaları ve idari işlemler hakkında açılan davalar.
c) (Bent 02.08.2024 tarih ve 32620 sayılı Resmi Gazetede yayımlanan 7524 Sayılı Kanunun 53. Maddesi ile eklenmiş ve diğer bentler buna göre teselsül ettirilmiştir.) Konusu iki yüz yetmiş bin Türk lirasını aşıp dokuz yüz yirmi bin Türk lirasını aşmayan; vergi davaları, tam yargı davaları ve idari işlemler hakkında açılan ve istinaf kanun yolu incelemesinde kaldırma kararı üzerine yeniden karar verilen davalar.
d) Belli bir meslekten, kamu görevinden veya öğrencilik statüsünden çıkarılma sonucunu doğuran işlemlere karşı açılan iptal davaları.
e) Belli bir ticari faaliyetin icrasını süresiz veya otuz gün yahut daha uzun süreyle engelleyen işlemlere karşı açılan iptal davaları.
f) Müşterek kararnameyle yapılan atama, naklen atama ve görevden alma işlemleri ile daire başkanı ve daha üst düzey kamu görevlilerinin atama, naklen atama ve görevden alma işlemleri hakkında açılan iptal davaları.
g) İmar planları, parselasyon işlemlerinden kaynaklanan davalar.
h) Tabiat Varlıklarını Koruma Merkez Komisyonu ve Kültür Varlıklarını Koruma Yüksek Kurulunca itiraz üzerine verilen kararlar ile 18/11/1983 tarihli ve 2960 sayılı Boğaziçi Kanununun uygulanmasından doğan davalar.
ı) Maden, taşocakları, orman, jeotermal kaynaklar ve doğal mineralli sular ile ilgili mevzuatın uygulanmasına ilişkin işlemlere karşı açılan davalar.
i) Ülke çapında uygulanan öğrenim ya da bir meslek veya sanatın icrası veyahut kamu hizmetine giriş amacıyla yapılan sınavlar hakkında açılan davalar.
j) Liman, kruvaziyer limanı, yat limanı, marina, iskele, rıhtım, akaryakıt ve sıvılaştırılmış petrol gazı boru hattı gibi kıyı tesislerine işletme izni verilmesine ilişkin mevzuatın uygulanmasından doğan davalar.
k) 8/6/1994 tarihli ve 3996 sayılı Bazı Yatırım ve Hizmetlerin Yap-İşlet-Devret Modeli Çerçevesinde Yaptırılması Hakkında Kanunun uygulanmasından ve 16/7/1997 tarihli ve 4283 sayılı Yap-İşlet Modeli ile Elektrik Enerjisi Üretim Tesislerinin Kurulması ve İşletilmesi ile Enerji Satışının Düzenlenmesi Hakkında Kanunun uygulanmasından doğan davalar.
l) 6/6/1985 tarihli ve 3218 sayılı Serbest Bölgeler Kanununun uygulanmasından doğan davalar.
m) 3/7/2005 tarihli ve 5403 sayılı Toprak Koruma ve Arazi Kullanımı Kanununun uygulanmasından doğan davalar.
n) Düzenleyici ve denetleyici kurullar tarafından görevli oldukları piyasa veya sektörle ilgili olarak alınan kararlara karşı açılan davalar.
ÜÇÜNCÜ BÖLÜM
Kararlara Karşı Başvuru Yolları
Madde 0047: Temyiz edilemeyecek kararlar
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Yürürlükten Kaldırılmıştır.)
ÜÇÜNCÜ BÖLÜM
Kararlara Karşı Başvuru Yolları
Madde 0048: Temyiz dilekçesi
(3622 sayılı Kanunun 17 nci maddesiyle değişen ve 10.04.1990 tarihinden geçerli olarak yürürlüğe giren şekli.)
Temyiz istemleri Danıştay Başkanlığına hitaben yazılmış dilekçeler ile yapılır.
Temyiz dilekçelerinin 3 üncü madde esaslarına göre düzenlenmesi gereklidir, düzenlenmemiş ise eksikliklerin onbeş gün içinde tamamlatılması hususu, kararı veren Danıştay veya bölge idare mahkemesince (2) ilgiliye tebliğ olunur. Bu sürede eksiklikler tamamlanmazsa temyiz isteminde bulunulmamış sayılmasına Danıştay veya bölge idare mahkemesince (2) karar verilir.
Temyiz dilekçeleri, ilgisine göre kararı veren bölge idare mahkemesine (2), Danıştaya veya 4 üncü maddede belirtilen mercilere verilir ve kararı veren bölge idare mahkemesi (2) veya Danıştayca karşı tarafa tebliğ edilir. Karşı taraf tebliğ tarihini izleyen otuz gün içinde cevap verebilir. Cevap veren, kararı süresinde temyiz etmemiş olsa bile düzenleyeceği dilekçesinde, temyiz isteminde bulunabilir. Bu takdirde bu dilekçeler temyiz dilekçesi yerine geçer.
(4001 sayılı Kanunun 21 inci maddesiyle değişen ve 18.06.1994 tarihinden geçerli olarak yürürlüğe giren şekli.) Kararı veren Danıştay dairesi veya bölge idare mahkemesi (2) cevap dilekçesi verildikten veya cevap süresi geçtikten sonra dosyayı dizi listesine bağlı olarak, Danıştaya veya Kurula gönderir.
Yürütmenin durdurulması isteği bulunan temyiz dilekçeleri, karşı tarafa tebliğ edilmeden dosya ile birlikte, yürütmenin durdurulması istemi hakkında karar verilmek üzere kararı veren bölge idare mahkemesince (2) Danıştay Başkanlığına, Danıştayın ilk derece mahkemesi olarak baktığı davalarda, görevli dairece konusuna göre İdarî veya Vergi Dava Daireleri Kuruluna (1) gönderilir. Danıştayda görevli daire veya kurul tarafından yürütmenin durdurulması istemi hakkında karar verildikten sonra tebligat bu daire veya kurulca yapılarak dosya tekemmül ettirilir.
Temyiz dilekçesi verilirken gerekli harç ve giderlerin tamamının ödenmemiş olması halinde kararı veren; merci (2) tarafından verilecek yedi (2) günlük süre içerisinde tamamlanması, aksi halde temyizden vazgeçilmiş sayılacağı hususu temyiz edene yazılı olarak bildirilir. Verilen süre içinde harç ve giderler tamamlanmadığı takdirde, ilgili merci (2), kararın temyiz edilmemiş sayılmasına karar verir. Temyizin kanuni süre geçtikten sonra yapılması veya kesin bir karar hakkında olması (2) halinde de kararı veren merci (2) temyiz isteminin reddine karar verir. İlgili merciin (2) bu kararları ile bu maddenin 2 nci fıkrasında belirtilen temyiz isteminde bulunulmamış sayılmasına ilişkin kararlarına karşı, tebliğ tarihini izleyen günden itibaren yedi gün içinde temyiz yoluna başvurulabilir.
(Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.) Temyiz dilekçesi verilirken gerekli harç ve giderlerin ödenmemiş olduğu, dilekçenin 3 üncü madde esaslarına göre düzenlenmediği, temyizin kanuni süre içinde yapılmadığı veya kesin bir karar hakkında olduğunun anlaşıldığı hâllerde, 2 ve 6 ncı (*) fıkralarda sözü edilen kararlar, dosyanın gönderildiği Danıştayın ilgili dairesi ve kurulunca, kesin olarak verilir.
(*) (Anayasa Mahkemesinin 17.08.2022 tarih ve 31926 Sayılı Resmi Gazetede Yayımlanan 20/7/2022 tarihli ve E.: 2022/48, K.: 2022/93 sayılı Kararı ile yedinci fıkranında yer alan ve 6 ncı ibaresi, istinafın kanuni süre geçtikten sonra yapılması hâli yönünden iptal edilmiştir.)
(1) Bu kısımda yer alan Vergi Dava Daireleri Genel Kurulu ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.
(2) 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle mahkemece İbaresi bölge idare mahkemesince olarak ve mahkemeye ve mahkeme İbareleri bölge idare mahkemesine ve bölge idare mahkemesi olarak ve mahkeme veya Danıştay daire başkanı ve onbeş İbareleri merci ve yedi olarak ve mahkeme, ilk derece mahkemesi olarak davaya bakan Danıştay dairesi İbaresi ilgili merci olarak ve mahkeme, ilk derece mahkemesi olarak davaya bakan Danıştay dairesi İbaresi merci olarak ve Mahkemenin veya Danıştay dairesinin İbaresi İlgili merciin olarak değişmiş ve Altı Çizili İbare eklenmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0049: Temyiz incelemesi üzerine verilecek kararlar
(Madde Başlığı ve Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
1. Temyiz incelemesi sonunda Danıştay;
a) Kararı hukuka uygun bulursa onar. Kararın sonucu hukuka uygun olmakla birlikte gösterilen gerekçeyi doğru bulmaz veya eksik bulursa, kararı, gerekçesini değiştirerek onar.
b) Kararda yeniden yargılama yapılmasına ihtiyaç duyulmayan maddi hatalar ile düzeltilmesi mümkün eksiklik veya yanlışlıklar varsa kararı düzelterek onar.
2. Temyiz incelemesi sonunda Danıştay;
a) Görev ve yetki dışında bir işe bakılmış olması,
b) Hukuka aykırı karar verilmesi,
c) Usul hükümlerinin uygulanmasında kararı etkileyebilecek nitelikte hata veya eksikliklerin bulunması,
sebeplerinden dolayı incelenen kararı bozar.
3. Kararların kısmen onanması ve kısmen bozulması hâllerinde kesinleşen kısım Danıştay kararında belirtilir.
4. Danıştayın ilk derece mahkemesi olarak baktığı davaların temyizen incelenmesinde bu madde ile ısrar hariç 50 nci madde hükümleri kıyasen uygulanır.
5. Temyize konu edilen kararı veren ya da karara katılan hâkim aynı davanın temyiz incelemesinde görev alamaz.
ÜÇÜNCÜ BÖLÜM
Kararlara Karşı Başvuru Yolları
Madde 0050: Temyizen verilen karar üzerine yapılacak işlem
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
1. Temyiz incelemesi sonucunda verilen karar, dosyayla birlikte kararı veren mercie gönderilir. (2. Cümle 05.08.2017 tarih ve 30145 sayılı Resmi Gazetede yayımlanan 7035 Sayılı Kanunun 7. Maddesi ile Eklenmiştir) Ancak Danıştay ilgili dairesinin onamaya ilişkin kararları, dosyayla birlikte kararı veren ilk derece mahkemesine, kararın bir örneği de bölge idare mahkemesine gönderilir. Bu kararlar (1), dosyanın geldiği tarihten itibaren yedi gün içinde taraflara tebliğe çıkarılır.
2. Temyiz incelemesi sonucunda verilen bozma kararı üzerine ilgili merci, dosyayı öncelikle inceler ve varsa gerekli tahkik işlemlerini tamamlayarak yeniden karar verir.
3. Bölge idare mahkemesi, Danıştayca verilen bozma kararına uyabileceği gibi kararında ısrar da edebilir.
4. Danıştayın bozma kararına uyulduğu takdirde, bu kararın temyiz incelemesi, bozma kararına uygunlukla sınırlı olarak yapılır.
5. Bölge idare mahkemesi, bozmaya uymayarak kararında ısrar ederse, ısrar kararının temyizi hâlinde, talep, konusuna göre Danıştay İdari veya Vergi Dava Daireleri Kurulunca incelenir ve karara bağlanır. Danıştay İdari ve Vergi Dava Daireleri Kurulları kararlarına uyulması zorunludur.
(1) karar İbaresi 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 7. Maddesi ile kararlar şeklinde değişmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0051: Kanun yararına temyiz(*)
(3622 sayılı Kanunun 20 nci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) İdare ve vergi mahkemeleri ile bölge idare mahkemelerinin kesin olarak verdiği kararlar ile istinaf veya (1) temyiz incelemesinden geçmeden kesinleşmiş bulunan kararlardan niteliği bakımından yürürlükteki hukuka aykırı bir sonucu ifade edenler, ilgili bakanlıkların göstereceği lüzum üzerine veya kendiliğinden Başsavcı tarafından kanun yararına temyiz olunabilir.
(3622 sayılı Kanunun 20 nci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Temyiz isteği yerinde görüldüğü takdirde karar, kanun yararına bozulur. Bu bozma kararı, daha önce kesinleşmiş olan merci (1) kararının hukuki sonuçlarını kaldırmaz.
Bozma kararının bir örneği ilgili bakanlığa gönderilir ve Resmi Gazetede yayımlanır.
(*) Kanun yararna bozma Şeklinde ki Madde Başlığı 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun ile Görüldüğü şekilde değişmiştir.
(1) Bölge idare mahkemesi kararları ile idare ve vergi mahkemelerince ve Danıştayca ilk derece mahkemesi olarak verilip ve mahkeme veya Danıştay İbareleri 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle İdare ve vergi mahkemeleri ile bölge idare mahkemelerinin kesin olarak verdiği kararlar ile istinaf veya ve merci olarak değişmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0052: Temyiz veya istinaf (1) istemlerinde yürütmenin durdurulması
(3622 sayılı Kanunun 21 inci maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Temyiz veya istinaf yoluna (2) başvurulmuş olması, hakim, mahkeme veya Danıştay kararlarının yürütülmesini durdurmaz. Ancak, bu kararların teminat karşılığında yürütülmesinin durdurulmasına temyiz istemini incelemeye yetkili Danıştay dava dairesi, kurulu veya istinaf başvurusunu (3) incelemeye yetkili bölge idare mahkemesince karar verilebilir. (4001 sayılı Kanunun 22 nci maddesi ile eklenen ve 18.6.1994 tarihinden geçerli olarak yürürlüğe giren cümle) Davanın reddine ilişkin kararlara karşı temyiz ya da istinaf yoluna başvurulması (4) halinde, dava konusu işlem hakkında yürütmenin durdurulması kararı verilebilmesi 27 nci maddede öngörülen koşulun varlığına bağlıdır.
İptal davalarında teminat istenmeyebilir.
İdareden ve adli yardımdan yararlananlardan teminat alınmaz.
(Bent 05.08.2017 tarih ve 30145 sayılı Resmi Gazetede yayımlanan 7035 Sayılı Kanunun 8. Maddesi ile Eklenmiştir) Temyiz ve istinaf incelemesi sırasında yürütmenin durdurulması istemleri hakkında verilen kararlar kesindir.
Kararın bozulması, kararın yürütülmesini kendiliğinden durdurur.
(1) itiraz İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle istinaf olarak değişmiştir.
(2) itiraz yoluna İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle istinaf yoluna olarak değişmiştir.
(3) itirazı İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle istinaf başvurusunu olarak değişmiştir.
(4) kararların temyizi İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle kararlara karşı temyiz ya da istinaf yoluna başvurulması olarak değişmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0053: Yargılamanın yenilenmesi
(Cümlenin: 3622 sayılı Kanunun 22 nci maddesiyle değişen ve 10.04.1990 tarihinden geçerli olarak yürürlüğe giren şekli.) Danıştay ile bölge idare, idare ve vergi mahkemelerinden verilen kararlar hakkında aşağıda yazılı sebepler dolayısıyla yargılamanın yenilenmesi istenebilir.
Zorlayıcı sebepler dolayısıyla veya lehine karar verilen tarafın eyleminden doğan bir sebeple elde edilemeyen bir belgenin kararın verilmesinden sonra ele geçirilmiş olması,
Karara esas olarak alınan belgenin sahteliğine hükmedilmiş veya sahte olduğu mahkeme veya resmi bir makam huzurunda ikrar olunmuş veya sahtelik hakkındaki hüküm karardan evvel verilmiş olup da, yargılamanın yenilenmesini isteyen kimsenin karar zamanında bundan haberi bulunmamış olması,
Karara esas olarak alınan bir ilâm hükmünün, kesinleşen bir mahkeme kararıyla bozularak ortadan kalkması,
Bilirkişinin kasıtla gerçeğe aykırı beyanda bulunduğunun mahkeme kararıyla belirlenmesi,
Lehine karar verilen tarafın, karara etkisi olan bir hile kullanmış olması,
Vekil veya kanuni temsilci olmayan kimseler ile davanın görülüp karara bağlanmış bulunması,
Çekinmeye mecbur olan başkan, üye veya hakimin katılmasıyla karar verilmiş olması,
(4001 sayılı Kanunun 23 üncü maddesiyle değişen ve 18.06.1994 tarhinden geçerli olarak yürürlüğe giren şekli.) Tarafları, konusu ve sebebi aynı olan bir dava hakkında verilen karara aykırı yeni bir kararın verilmesine neden olabilecek kanuni bir dayanak yokken, aynı mahkeme yahut başka bir mahkeme tarafından önceki ilamın hükmüne aykırı bir karar verilmiş bulunması.
ı. (15.7.2003 tarih ve 4928 sayılı Kanunun 6 ncı maddesiyle değişmiştir.) Hükmün, İnsan Haklarını ve Ana Hürriyetleri Korumaya Dair Sözleşmenin veya eki protokollerin ihlali suretiyle verildiğinin, Avrupa İnsan Hakları Mahkemesinin kesinleşmiş kararıyla tespit edilmiş olması veya hüküm aleyhine Avrupa İnsan Hakları Mahkemesine yapılan başvuru hakkında dostane çözüm ya da tek taraflı deklarasyon sonucunda düşme kararı verilmesi (2).
Yargılamanın yenilenmesi istekleri esas kararı vermiş olan mahkemece karara bağlanır.
Yargılamanın yenilenmesi süresi, (1) numaralı fıkranın (h) bendinde yazılı sebep için on yıl, (1) numaralı fıkranın (ı) bendinde yazılı sebep için Avrupa İnsan Hakları Mahkemesi kararının kesinleştiği tarihten itibaren bir yıl ve diğer sebepler için altmış gündür. (1) Bu süreler, dayanılan sebebin istemde bulunan yönünden gerçekleştiği tarihi izleyen günden başlatılarak hesaplanır.
(1) Bu kısımda yer alan Yargılamanın yenilenmesi süresi, 1/h bendinde yazılı sebep için on yıl, diğer sebepler için altmış gündür. cümlesi; 15.7.2003 tarih ve 4928 sayılı Kanunun 6 ncı maddesiyle metinde görüldüğü şekilde değiştirilmiştir.
(2) Altı Çizili İbare 31.07.2018 Tarih ve 30495 Sayılı Resmi Gazetede Yayımlanan 7145 Sayılı Kanunun 4. Maddesi ile eklenmiştir.
ÜÇÜNCÜ BÖLÜM
Kararlara Karşı Başvuru Yolları
Madde 0054: Kararın düzeltilmesi
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Yürürlükten Kaldırılmıştır.)
ÜÇÜNCÜ BÖLÜM
Kararlara Karşı Başvuru Yolları
Madde 0055: Yargılamanın yenilenmesi usulü(*)
İsteğin ilişkin olduğu konu, diğer bir daire veya mahkemenin görevine girmiş ise karar bu daire veya mahkemece verilir.
Karşı tarafın savunması alındıktan sonra istekler incelenir ve kanunda yazılı sebepler varsa yeniden bakılarak karar verilir.
(4001 sayılı Kanunun 25 inci maddesi ile değişen ve 18.6.1994 tarihinden geçerli olarak yürürlüğe girmeden önceki şekli.) Yargılamanın yenilenmesi ve kararın düzeltilmesi istemleri, kanunda yazılı sebeplere dayanmıyor ise, istemin reddine karar verilir.
Yargılamanın yenilenmesi ve kararın düzeltilmesi (2) istemlerinde duruşma yapılması, görevli daire veya mahkemenin kararına bağlıdır.
Bu madde ile 53 üncü (1) madde hükümleri saklı kalmak kaydıyla, yargılamanın yenilenmesinde ve kararın düzeltilmesinde (2) bu Kanunun diğer hükümleri uygulanır.
(*) Yargılamanın yenilenmesine ve kararın düzeltilmesine ilişkin özel hükümler Şeklinde ki Madde Başlığı 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun ile Görüldüğü şekilde değişmiştir.
(1) 53, 54 ve bu İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle Bu madde ile 53 üncü olarak değişmiştir.
(2) Üstü Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun Yürürlükten Kaldırımıştır.
DÖRDÜNCÜ BÖLÜM
Çeşitli Hükümler
Madde 0056: Danıştayda çekince ve ret
Davaya bakmakta olan dava dairesi başkan ve üyelerini çekinme veya reddi halinde, bunlar hariç tutulmak suretiyle, o daire kurulu tamamlanarak, bu husus incelenir, çekinme veya ret istemi yerinde görülürse işin esası hakkında da bu kurulca karar verilir.
Çekinen veya reddedilenler ikiden fazla ise bu husustaki istem, idari dava dairesi başkan ve üyeleri için İdari Dava Daireleri Kurulunda, (1) vergi dava dairesi başkan ve üyeleri için Vergi Dava Daireleri Kurulunda (2) incelenir. Çekinen veya reddedilen başkan ve üyeler bu kurullara katılamazlar. Üye noksanı diğer dava dairelerinden tamamlanır. Bu kurullarca çekinme veya ret istemi kabul edildiği takdirde davanın esası hakkında da bu kurullarca karar verilir.
İdari Dava Daireleri Kurulu (1) ile Vergi Dava Daireleri Kurulu (2) başkan ve üyelerinden bir kısmının davaya bakmaktan çekinmesi veya reddi halinde noksan üyelikler diğer dava dairelerinden tamamlanır.
İdari ve Vergi Dava Daireleri Genel Kurullarının toplanmasına engel olacak sayıda ret istemlerinde bulunulamaz ve çekinilemez.
Danıştay tetkik hâkimleri ve savcıları sebeplerini bildirerek çekinebilecekleri gibi taraflarca da reddedilebilirler. Bunlar hakkındaki çekinme veya ret istemleri davaya bakmakla görevli daire tarafından incelenerek karara bağlanır.
(1) (Bu kısımlarda yer alan İdari Dava Daireleri Genel Kurulu ibareleri; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
(2) (Bu kısımlarda yer alan Vergi Dava Daireleri Genel Kurulu ibareleri; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Çeşitli Hükümler
Madde 0057: Mahkemelerde çekince ve ret
Tek hakimle görülen davalarda hâkimin reddi istemi, reddedilen hâkimin katılmadığı idare veya vergi mahkemesince incelenir.
İtiraz üzerine veya doğrudan davaya bakmakta olan bölge idare mahkemesi ile idare ve vergi mahkemesi başkan ve üyelerinin reddi istemi, reddedilen başkan ve üyenin katılmadığı bölge idare, idare ve vergi mahkemesince incelenir.
İdare ve vergi mahkemelerinde reddedilen başkan ve üye birden çok ise istem bölge idare mahkemesince incelenir. Bölge idare mahkemelerinde reddedilen başkan veya üye birden çok ise istem Danıştayca incelenir.
Danıştayca ve bu mahkemelerce ret istemleri yerinde görülürse işin esası hakkında da karar verilir.
Davaya bakmaktan çekinme halinde diğer bir hâkimin görevlendirilmesi ile mahkemenin noksan üyesinin tamamlanması veya görevli mahkemenin belirlenmesinde yukarıdaki hükümler uygulanır.
DÖRDÜNCÜ BÖLÜM
Çeşitli Hükümler
Madde 0057: İdari davalarda delillerin tespiti
Taraflar, idari dava açtıktan sonra bu davalara ilişkin delillerin tespitini ancak davaya bakan Danıştay, idare ve vergi mahkemelerinden isteyebilirler.
Davaya bakan Danıştay, idare ve vergi mahkemeleri istemi uygun gördüğü takdirde üyelerden birini bu işle görevlendirebileceği gibi, tespitin mahalli idari veya adli yargı mercilerince yaptırılmasına da karar verebilir.
Delillerin tespiti istemi ivedilikle karara bağlanır.
DÖRDÜNCÜ BÖLÜM
Çeşitli Hükümler
Madde 0059: Yol giderleri, tazminat ve gündelikler
Danıştay meslek mensupları ile Danıştayda görevli idari yargı hâkim ve savcılarından keşif, bilirkişi incelemesi veya delillerin tespiti için görevlendirilenlere gerçek yol giderleri ile görevde geçen günler için net aylık tutarlarının otuzda biri oranında gündelik verilir. Bu gündelikler, zorunlu giderleri karşılamazsa, aradaki fark belgelere dayalı olmak şartı ile ayrıca ödenir. Ancak, bu suretle yapılacak ödemeler, gündeliklerin yüzde ellisini geçemez.
(4001 sayılı Kanunun 26 ncı maddesiyle değişen ve 18.6.1994 tarihinden geçerli olarak yürürlüğe girmeden önceki şekli.) Bölge idare, idare ve vergi mahkemeleri hâkimleri ile diğer görevlilerin yol giderleri ve tazminatları hakkında 3717 sayılı Adlî Personel ile Devlet Davalarını Takip Edenlere Yol Giderleri ve Tazminat Verilmesi ile 492 sayılı Harçlar Kanununun Bir Maddesinin Yürürlükten Kaldırılması Hakkında Kanun hükümleri uygulanır.
DÖRDÜNCÜ BÖLÜM
Çeşitli Hükümler
Madde 0060: Tebliğ işleri ve ücretler
(3622 sayılı Kanunun 24 üncü maddesiyle değişen ve 10.4.1990 tarihinden geçerli olarak yürürlüğe girmeden önceki şekli.) Danıştay ile bölge idare, idare ve vergi mahkemelerine ait her türlü tebliğ işleri, Tebligat Kanunu hükümlerine göre yapılır. Bu suretle yapılacak tebliğlere ait ücretler ilgililer tarafından peşin olarak ödenir.
DÖRDÜNCÜ BÖLÜM
Çeşitli Hükümler
Madde 0061: Çalışmaya ara verme
(1.Cümle 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Bölge idare, idare ve vergi mahkemeleri her yıl bir eylülde başlamak üzere, yirmi temmuzdan otuz bir ağustosa kadar çalışmaya ara verirler. Ancak, yargı çevresine dahil olduğu bölge idare mahkemesinin bulunduğu il merkezi dışında kalan ve sadece bir idare veya bir vergi mahkemesi bulunan yerlerdeki idari yargı mercileri (2) çalışmaya ara vermeden yararlanamazlar. Bu mahkemeler, 62 nci maddedeki sınırlamaya tabi olmaksızın görevlerine devam ederler.
(Fıkra 23.07.2016 tarih ve 29779 sayılı Resmi Gazetede yayımlanan 6723 Sayılı Kanunla Değişmiştir.) Çalışmaya ara verme süresi içinde; bölge idare mahkemesi başkanının önerisi üzerine, Hâkimler ve Savcılar Yüksek Kurulunca, birden fazla idari yargı mercii olan yerlerde idare veya vergi mahkemeleri başkan ve üyeleri arasından görevlendirilecek yeteri kadar hâkimin katıldığı bir nöbetçi mahkeme kurulur. Bölge idare mahkemeleri için ise bölge idare mahkemesi başkanının önerisi üzerine, Hâkimler ve Savcılar Yüksek Kurulunca, tüm daire başkan ve üyeleri arasından görevlendirilecek yeterli sayıda nöbetçi daire kurulur.
(4001 sayılı Kanunun 27 nci maddesiyle değişen ve 18.6.1994 tarihinden geçerli olarak yürürlüğe giren şekli.) Çalışmaya ara vermeden yararlanamayanlar ve nöbetçi kalanların yıllık izin hakları saklıdır.
(1) (Bu kısımda yer alan Bölge idare, idare ve vergi mahkemeleri her yıl Temmuz ayının yirmisinden Ağustos ayının yirmibirine kadar çalışmaya ara verirler. şeklindeki cümle; 21.07.2004 tarih ve 25529 sayılı Resmi Gazete de yayımlanan 5219 sayılı Kanunun 11/A maddesiyle, 01.01.2005 tarihinden geçerli olarak metinde görüldüğü şekilde değiştirilmiştir.)
(2) (idare ve vergi mahkemeleri İbaresi 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle ve sadece bir idare veya bir vergi mahkemesi bulunan yerlerdeki idari yargı mercileri olarak değişmiştir.)
DÖRDÜNCÜ BÖLÜM
Çeşitli Hükümler
Madde 0062: Nöbetçi mahkemenin görevleri
Nöbetçi mahkeme çalışmaya ara verme süresi içinde aşağıda yazılı işleri görür:
Yürütmenin durdurulmasına ve delillerin tespitine ait işler,
Kanunen belli süre içinde karara bağlanması gereken işler.
DÖRDÜNCÜ BÖLÜM
Çeşitli Hükümler
Ek Madde 0001: Parasal sınırların artırılması:
(Madde 02.08.2024 tarih ve 32620 sayılı Resmi Gazetede yayımlanan 7524 Sayılı Kanunun 54. Maddesi ile Değişmiştir.)
1. Bu Kanunda öngörülen parasal sınırlar; her yıl, bir önceki yıla ilişkin olarak 4/1/1961 tarihli ve 213 sayılı Vergi Usul Kanununun mükerrer 298 inci maddesi hükümleri uyarınca tespit ve ilan edilen yeniden değerleme oranında, takvim yılı başından geçerli olmak üzere artırılmak suretiyle uygulanır. Bu şekilde belirlenen sınırların bin Türk lirasını aşmayan kısımları dikkate alınmaz.
2.  (Fıkra 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 7. Maddesi ile Değişmiştir.) 17 nci madde uyarınca duruşma yapılmasının zorunlu olduğu davalar ile 45 inci ve 46 ncı maddeler uyarınca istinaf veya temyiz yoluna başvurulabilecek kararların belirlenmesinde davanın açıldığı tarihteki parasal sınır esas alınır.
DÖRDÜNCÜ BÖLÜM
Çeşitli Hükümler
Ek Madde 0002: (3622 sayılı Kanunun 26 ncı maddesiyle eklenen madde.) Belediyeler ile il özel idarelerinin seçilmiş organlarının organlık sıfatlarını kaybetmelerine ilişkin olarak yetkili mercilerden Danıştaya gönderilen dosyalar; belediye başkanlarının düşmesi istemine dair ise belediye başkanlarının, belediye meclislerinin veya il genel meclislerinin feshi istemine ilişkin ise meclis başkanvekilinin savunması onbeş gün içinde alındıktan sonra veya bu süre içerisinde savunma verilmediği takdirde sürenin bittiği tarihte tekemmül etmiş sayılır ve kanunlarda gösterilen karar süreleri bu tarihten itibaren işlemeye başlar. Karar dosya üzerinden verilir.
Bu kararlara karşı tebliğini izleyen günden itibaren onbeş gün içeresinde İdarî Dava Daireleri Genel Kuruluna itiraz edilebilir. İtiraz bir ay içerisinde sonuçlandırılır. İtiraz üzerine verilen karar kesindir.
DÖRDÜNCÜ BÖLÜM
Çeşitli Hükümler
Ek Madde 0003: (7.2.1992 tarih ve 21135 sayılı Resmi Gazete de yayımlaan 1.10.1991 tarih ve E:1990/40, K:1991/33 sayılı Anayasa Mahkemesi Kararıyla Anayasaya aykırı görülerek iptal edilmeden önceki şekli.)
DÖRDÜNCÜ BÖLÜM
Çeşitli Hükümler
Madde 0063: Kaldırılan hükümler
Vergi Usul Kanununun vergi uyuşmazlıklarına ilişkin 379 ila 412 nci madde hükümleri, bu kanunla kurulan vergi mahkemelerinin göreve başladıkları tarihte yürürlükten kalkar.
DÖRDÜNCÜ BÖLÜM
Çeşitli Hükümler
Geçici Madde 0001: Bu kanunun uygulanmasında, 27/10/1980 tarih ve 2324 sayılı Anayasa Düzeni Hakkında Kanun hükümleri saklıdır.
DÖRDÜNCÜ BÖLÜM
Çeşitli Hükümler
Geçici Madde 0002: Yeni Anayasa yürürlüğe girinceye ve Sayıştayla ilgili yasal bir düzenleme yapılıncaya kadar, Sayıştayın yargı kararlarına karşı açılan davalar idari yargı mercilerinin denetimi dışındadır.
DÖRDÜNCÜ BÖLÜM
Çeşitli Hükümler
Geçici Madde 0003:
(4124 sayılı Kanunun 1 inci maddesiyle eklenen ve 26.7.1995 tarihinden geçerli olarak yürürlüğe giren madde.) (21.07.2004 tarih ve 25529 sayılı Resmi Gazete de yayımlanan 5219 sayılı Kanunun 11/B maddesiyle, 01.01.2005 tarihinden geçerli olarak yürürlükten kaldırılmıştır.)
DÖRDÜNCÜ BÖLÜM
Çeşitli Hükümler
Geçici Madde 0004:
(08.06.2000 tarih ve 4577 sayılı Kanunun 11 inci maddesiyle eklenen ve 15.06.2000 tarihinden geçerli olarak yürürlüğe giren şekli.) Bu Kanunun 45 inci maddesinin değişik (1) numaralı fıkrasında yazılı uyuşmazlıklarla ilgili olarak verilen nihai kararlardan, değişikliğin yürürlüğe girdiği tarihten önce verilen kararlar ile Danıştayın bozma kararı üzerine kararı bozulan mahkemece verilen kararlar, Danıştayda temyiz edilebilir.
DÖRDÜNCÜ BÖLÜM
Çeşitli Hükümler
Geçici Madde 0005:
(Madde 19.07.2003 tarih ve 25173 sayılı Resmi Gazetede yayımlanan Kanun ile Değişmiştir.)
(Cümle 30.12.2010 Tarih ve 27801 Sayılı Resmi Gazetede yayınlanan 20.5.2010 Tarih ve E: 2009/34 - K: 2010/72 Sayılı Anayasa Mahkemesi Kararı ile iptal edilmiştir.) Bu Kanunun yürürlüğe girdiği tarihte kesinleşmiş olan Avrupa İnsan Hakları Mahkemesi kararlarına ilişkin yargılamanın yenilenmesi istemleri, bu Kanunun yürürlüğe girdiği tarihten itibaren bir yıl içinde yapılır.
DÖRDÜNCÜ BÖLÜM
Çeşitli Hükümler
Geçici Madde 0006:
(Madde 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Eklenmiştir)
1. Bölge idare, idare ve vergi mahkemelerinde evrak büroları oluşturuluncaya kadar dilekçeler mahkeme başkanı veya hâkim tarafından havale edilmeye devam olunur.
2. Bu Kanunun 45 inci maddesinin (1) numaralı fıkrasında yazılı uyuşmazlıklarla ilgili olarak ilk derece mahkemelerince verilen nihaî kararlardan, bu maddeyi ihdas eden Kanunun yayımı tarihinden önce verilen kararlar ile Danıştayın bozma kararı üzerine kararı bozulan mahkemece verilen kararlar, Danıştayda temyiz edilebilir.
DÖRDÜNCÜ BÖLÜM
Çeşitli Hükümler
Geçici Madde 0007:
(Madde 30.04.2013 Tarih ve 28633 Sayılı Resmi Gazetede yayınlanan 6459 Sayılı Kanun ile eklenmiştir.)
1. Bu maddeyi ihdas eden Kanunla, bu Kanunun 16 ncı maddesinin dördüncü fıkrasına eklenen hüküm, kanun yolu aşaması dâhil, yürürlük tarihinde derdest olan davalarda da uygulanır.
DÖRDÜNCÜ BÖLÜM
Çeşitli Hükümler
Geçici Madde 0008:
(Madde 28.06.2014 Tarih ve 29044 Sayılı Resmi Gazetede yayınlanan 6545 Sayılı Kanun ile eklenmiştir.)
1. İvedi yargılama usulü hariç olmak üzere bu Kanunla idari yargıda (1) kanun yollarına ilişkin getirilen hükümler, 2576 sayılı Kanunun, bu Kanunla değişik 3 üncü maddesine göre kurulan bölge idare mahkemelerinin tüm yurtta göreve başlayacakları tarihten sonra verilen kararlar hakkında uygulanır. Bu tarihten önce verilmiş kararlar hakkında, kararın verildiği tarihte yürürlükte bulunan kanun yollarına ilişkin hükümler uygulanır.
2. Bölge idare mahkemelerinin faaliyete geçme tarihine kadar idare ve vergi mahkemeleri tarafından verilen kararlara yapılan itirazlarda bu Kanunla düzenlenen istinaf kanun yolu için öngörülen harçlar alınır.
3. (Fıkra 07.04.2015 tarih ve 29319 sayılı Resmi Gazetede yayımlanan 6637 Sayılı Kanun ile Eklenmiştir) İvedi yargılama usulüne ilişkin olmak üzere, 18/6/2014 tarihli ve 6545 sayılı Kanunun yürürlüğe girmesinden sonra on beş gün içinde temyiz kanun yoluna başvurulmadığı için temyiz talebi reddedilen kararlara karşı, bu fıkrayı ihdas eden Kanunun yayımı tarihinden itibaren on beş gün, bu fıkrayı ihdas eden Kanunun yayımı tarihinden önce aynı gerekçeyle temyiz talebi reddedilmekle birlikte bu fıkrayı ihdas eden Kanunun yayımı tarihinden sonra tebliğ edilen kararlara karşı da bu kararların tebliğ tarihinden itibaren on beş gün içinde yeniden temyiz yoluna başvurulabilir.
(1)07.04.2015 Tarih ve 29319 Sayılı Resmi Gazetede Yayımlanan 6637 Sayılı Kanun İle birinci fıkrada yer alan Bu Kanunla idari yargıda ibaresi İvedi yargılama usulü hariç olmak üzere bu Kanunla idari yargıda şeklinde değiştirilmiştir.
Geçici Madde 0009:
(Madde 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 23. Maddesi ile eklenmiştir.)
Bu maddenin yürürlüğe girdiği tarih itibarıyla, kaldırılan Askeri Yüksek İdare Mahkemesinin tarafsız ve bağımsız olmadığı iddiasıyla Avrupa İnsan Hakları Mahkemesine yaptığı başvuru derdest olanlar, bu tarihten itibaren üç ay içinde Ankara idare mahkemelerinden yargılamanın yenilenmesini isteyebilirler. Bu süre içinde istemde bulunmayanlar, Avrupa İnsan Hakları Mahkemesince münhasıran iç hukuk yollarının tüketilmediği gerekçesiyle verilen kabul edilemezlik kararının kendilerine tebliğinden itibaren üç ay içinde de istemde bulunabilirler. Süresinde istemde bulunulması halinde yargılama yeniden yapılarak karar verilir.
Geçici Madde 0010:
(Madde 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 5. Maddesi ile eklenmiştir.)
1. Bu maddenin yürürlüğe girdiği tarihten önce 10 uncu, 11 inci ve 13 üncü maddeler uyarınca idareye yapılmış başvurular bakımından, belirtilen maddelerde bu Kanunla yapılan değişikliklerden önceki süreler uygulanır.
Geçici Madde 0011:
(Madde 09.11.2023 tarih ve 32364 sayılı Resmi Gazetede yayımlanan 7471 Sayılı Kanunun 2. Maddesi ile eklenmiştir.)
1. 6/2/2023 tarihinde meydana gelen depremler nedeniyle genel hayata etkili afet bölgesi olarak kabul edilen yerlerde, bu depremlerin ve akabinde meydana gelen depremlerin etkisiyle oluşan hasarlarla bağlantılı olması kaydıyla, hak sahipliğine ilişkin işlemler hariç olmak üzere hasar tespit raporlarına dayalı olarak tesis edilen idari işlemlere karşı açılan iptal davalarında aşağıdaki hükümler uygulanır:
a) On gün içinde ilk inceleme yapılır ve dava dilekçesi ile ekleri tebliğe çıkarılır.
b) Savunma verme süresi dava dilekçesinin tebliğinden itibaren on beş gün olup, bu süre bir defaya mahsus olmak üzere en fazla on gün uzatılabilir. Savunmanın verilmesi veya savunma verme süresinin geçmesiyle dosya tekemmül etmiş sayılır. Savunma dilekçesinde bina askı koduna yer verilir.
c) Yürütmenin durdurulması talebine ilişkin olarak verilen kararlara itiraz edilemez.
ç) Keşif ve bilirkişi incelemesi yapılması gereken hâllerde, dosyanın tekemmülünden itibaren on beş gün içinde keşif yapılır. Tarafların hak ve menfaatlerinin korunması bakımından zorunluluk bulunan hâllerde keşif ve bilirkişi incelemesi, ilk incelemeyi müteakiben de yapılabilir. Bilirkişi raporları on beş gün içinde mahkemeye teslim edilir. Bilirkişilere ve bilirkişi raporlarına, raporun tebliğinden itibaren yedi gün içinde itiraz edilebilir.
d) Duruşma yapılması, tarafların istemine ve mahkemenin kararma bağlıdır. Duruşma davetiyeleri, duruşma gününden en az on beş gün önce taraflara gönderilir.
e) Bu davalar dosyanın tekemmülünden veya ara karar, keşif, bilirkişi incelemesi ya da duruşma yapılması gereken hâllerde bunların tamamlanmasından itibaren en geç on beş gün içinde karara bağlanır.
f) Elektronik tebligat adresi bulunmayan taraflara keşif ve duruşma günü, öncelikle 11/2/1959 tarihli ve 7201 sayılı Tebligat Kanununun 7 nci maddesine göre yapılır.
g) Verilen nihai kararlara karşı tebliğ tarihinden itibaren on beş gün içinde istinaf yoluna başvurulabilir.
h) İstinaf dilekçeleri on gün içinde incelenir ve tebliğe çıkarılır.
ı) İstinaf dilekçelerine cevap verme süresi on beş gündür.
i) İstinaf istemi en geç iki ay içinde karara bağlanır. İstinaf incelemesi aşamasında, istinabe olunan mahkeme gerekli işlemleri on beş gün içinde yerine getirir.
j) Tam yargı davalarıyla bu madde kapsamındaki iptal davaları birlikte görülemez. Bu maddenin yürürlüğe girdiği tarihten önce, birlikte açılmış olan iptal ve tam yargı davaları ayrılır ve bu davalar bulunduğu aşamadan itibaren görülmeye devam olunur.
k) Bu maddede süre öngörülmeyen hâllerde her türlü iş ve işlemler ivedilikle sonuçlandırılır,
2. Bu maddede düzenlenmeyen hususlarda bu Kanunun diğer hükümleri uygulanır.
3. Bu maddenin yürürlüğe girdiği tarihten önce açılmış olan davalar hakkında da bu madde hükümleri bulunduğu aşamadan itibaren uygulanır. Ancak, bu maddenin yürürlüğe girdiği tarihten önce işlemeye başlamış olan savunma, bilirkişi raporuna itiraz, istinaf kanun yoluna başvuru ve istinaf dilekçesine cevap verme süreleri bakımından genel hükümler uygulanır.
DÖRDÜNCÜ BÖLÜM
Çeşitli Hükümler
Madde 0064: Yürürlük
Bu kanun yayımı tarihinde yürürlüğe girer.
DÖRDÜNCÜ BÖLÜM
Çeşitli Hükümler
Madde 0065: Yürütme
Bu kanun hükümlerini Bakanlar Kurulu yürütür.
Yükleyen: yasinuzunoglu
