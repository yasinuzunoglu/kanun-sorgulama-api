5475 sayılı Yükseköğretim Kurumları Teşkilatı Kanununda Değişiklik Yapılması Hakkında Kanun
Yayımlandığı Resmî Gazete Tarihi: 28.03.2006
Yayımlandığı Resmî Gazete Sayısı: 26122
Kabul Tarihi	22.03.2006
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-1089/3642
04.08.2005
TÜRKİYE BÜYÜK MİLLET MECLİSİ BAŞKANLIĞINA
Milli Eğitim Bakanlığınca hazırlanan ve Başkanlığınıza arzı Bakanlar Kurulunca 25.07.2005 tarihinde kararlaştırılan Yükseköğretim Kurumları Teşkilatı Kanununda Değişiklik Yapılması Hakkında Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Kadir Has Üniversitesi Üniversite Mütevelli Heyeti, 21.09.2004 tarihli toplantısında, kurucu vakıf statüsündeki Vakıf ile aynı statüdeki Türk Kardiyoloji Vakfının, Yükseköğretim Kurulu nezdinde koordineli bir şekilde müştereken teşebbüste bulunarak Türk Kardiyoloji Vakfının kurucu vakıf olmaktan çıkarılmasının sağlanması yönünde bir tavsiye kararı almış ve bu kararı her iki kurucu vakfa tebliğ etmiştir.
Türk Kardiyoloji Vakfının 06.10.2004 tarihli toplantısında, Sağlık-Bilim Üniversitesi nin kurulması işlemlerinin başlatılması, Kadir Has Üniversitesi bünyesinde bulunan Tıp Fakültesi, Florence Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünün yeni kurulacak Sağlık-Bilim Üniversitesine devri hususunda işlemlere başlanılması ve her iki vakfın seçtiği temsilciler aracılığıyla bir protokol yapmak ve iki ayrı üniversite oluşumunu sağlamak amacıyla yasal girişimlerde bulunmak üzere kararlar alınmıştır.
Aynı üniversite çatısı altında yapıcı bir eğitim faaliyetinin gerçekleştirilemeyeceğinin her iki vakıfça anlaşılması üzerine ise Türk Eğitimine Özgü Kadir Has Vakfı, Türk Kardiyoloji Vakfının kararını mevcut çözümsüzlüğün aşılması yolunda olumlu bir adım olarak telakki ederek 22.10.2004 tarihli toplantısında; Kadir Has Üniversitesi bünyesinde bulunan Tıp Fakültesi, Florence Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünün Türk Kardiyoloji Vakfınca kurulacak olan Sağlık-Bilim Üniversitesi ne devrini kabul etmiştir.
Anayasamızın 130 uncu maddesinin birinci fıkrası, kamu tüzelkişiliğine ve bilimsel özerkliğe sahip üniversitelerin kanunla kurulacağını hükme bağlamıştır. Aynı maddenin ikinci fıkrasında ise; Kanunda gösterilen usul ve esaslara göre, kazanç amacına yönelik olmamak şartı ile vakıflar tarafından, Devletin gözetim ve denetimine tâbi yükseköğretim kurumları kurulabilir. hükmü yer almaktadır.
Yükseköğretim, eğitimin pahalı bir kademesi ve yarı kamusal bir hizmettir. Yükseköğretim maliyetinin tamamına yakın bölümünün Devletçe karşılanması anlayışı büyük boyutlarda maddi kaynak gerektirmektedir. Anayasamız özel girişimcilerin üniversite kurmalarına imkân vermezken, kazanç amacına yönelik olmamak koşuluyla vakıfların üniversite kurmalarına imkân sağlamaktadır.
21 inci yüzyılın bilgiyi üreten ve etkin kullanan saygın ülkeleri arasında yer alabilmemiz, özellikle yükseköğretimde nicelik ve nitelik açısından sağlayacağımız başarıyla mümkün olabilecektir.
Bu nedenlerle; yasal zorunlulukları yerine getirdiği anlaşılan Türk Kardiyoloji Vakfı tarafından İstanbul da Sağlık-Bilim Üniversitesi kurulmasının ülkemizin yükseköğretimine önemli bir katkı sağlayacağı düşünülmektedir.
Tasarı bu amaçla hazırlanmıştır.
HÜKÜMETİN TEKLİF ETTİĞİ METİN
YÜKSEKÖĞRETİM KURUMLARI TEŞKİLATI KANUNUNDA DEĞİŞİKLİK YAPILMASI HAKKINDA KANUN TASARISI
Madde - 1.
28.03.1983 tarihli ve 2809 sayılı Yükseköğretim Kurumları Teşkilatı Kanununun ek 3 üncü maddesi aşağıdaki şekilde değiştirilmiştir.
Ek Madde 3.- İstanbul da Türk Eğitimine Özgü Kadir Has Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tâbi ve kamu tüzel kişiliğine sahip olmak üzere Kadir Has Üniversitesi adıyla yeni bir üniversite kurulmuştur.
Bu Üniversite;
Fen-Edebiyat Fakültesinden,
Mühendislik Fakültesinden,
İktisadi ve İdari Bilimler Fakültesinden,
Güzel Sanatlar Fakültesinden,
İletişim Fakültesinden,
Hukuk Fakültesinden,
Fen Bilimleri Enstitüsü ile Sosyal Bilimler Enstitüsünden,
oluşur.
Madde - 2.
2809 sayılı Kanuna aşağıdaki madde eklenmiştir.
Sağlık-Bilim Üniversitesi
EK MADDE 56.- İstanbul da Türk Kardiyoloji Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tâbi ve kamu tüzel kişiliğine sahip olmak üzere Sağlık-Bilim Üniversitesi adıyla yeni bir üniversite kurulmuştur.
Bu Üniversite;
Rektörlüğe bağlı olarak yeni kurulan Fen-Edebiyat Fakültesi ile Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Tıp Fakültesinden,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Florance Nightingale Hastanesi Hemşirelik Yüksekokulundan,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Sağlık Hizmetleri Meslek Yüksekokulundan,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Sağlık Bilimleri Enstitüsünden,
oluşur.
Madde - 3.
2809 sayılı Kanuna aşağıdaki geçici madde eklenmiştir.
GEÇİCİ MADDE 31.- Kadir Has Üniversitesine bağlı olan Tıp Fakültesi, Florance Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünde hâlen öğrenimlerini sürdüren öğrenciler ile bu yükseköğretim kurumlarının öğretim elemanları ve mal varlığı, bu Kanunla Türk Kardiyoloji Vakfı tarafından İstanbul da kurulan Sağlık-Bilim Üniversitesine devredilir.
Madde - 4.
Bu Kanun yayımı tarihinde yürürlüğe girer.
Madde - 5.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Madde ile; Kadir Has Üniversitesi nin kurucu vakıflarından biri olan Türk Kardiyoloji Vakfı, bu üniversitenin kurucu vakfı olma statüsünden çıkarılmakta ve Kadir Has Üniversitesinin Fen-Edebiyat Fakültesi, Mühendislik Fakültesi, İktisadi ve İdari Bilimler Fakültesi, Güzel Sanatlar Fakültesi, İletişim Fakültesi, Hukuk Fakültesi ile Fen Bilimleri Enstitüsü ve Sosyal Bilimler Enstitüsünden oluşması öngörülmektedir.
Madde - 2.
Madde ile; İstanbul da Türk Kardiyoloji Vakfı tarafından Fen-Edebiyat Fakültesi, Tıp Fakültesi, Florance Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünden oluşan Sağlık-Bilim Üniversitesi kurulması hüküm altına alınmaktadır.
Madde - 3.
Madde ile; Kadir Has Üniversitesi nin bu Kanunla kapatılan Tıp Fakültesi, Florance Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünde öğrenimlerini sürdüren öğrencilerin, öğretim elemanlarının ve mal varlığının Türk Kardiyoloji Vakfı tarafından İstanbul da kurulan Sağlık-Bilim Üniversitesi ne devredilmesi öngörülerek öğrencilerin ve öğretim elemanlarının mağduriyetlerinin önlenmesi amaçlanmaktadır.
Madde - 4.
Yürürlük maddesidir.
Madde - 5.
Yürütme maddesidir.
Plan ve Bütçe Komisyonu Raporu
T.B.M.M.
Dışişleri Komisyonu
Esas No	1/1089
Karar No	67
20.01.2006
TÜRKİYE BÜYÜK MİLLET MECLİSİ BAŞKANLIĞINA
Milli Eğitim Bakanlığınca hazırlanarak Bakanlar Kurulunca 04.08.2005 tarihinde Türkiye Büyük Millet Meclisi Başkanlığına sunulan ve Başkanlıkça 19.09.2005 tarihinde tali komisyon olarak Milli Eğitim, Kültür, Gençlik ve Spor Komisyonuna, esas komisyon olarak da Komisyonumuza havale edilen Yükseköğretim Kurumları Teşkilatı Kanununda Değişiklik Yapılması Hakkında Kanun Tasarısı, Komisyonumuzun 13.10.2005 tarihinde yapmış olduğu 4 üncü birleşiminde, Hükümeti temsilen Milli Eğitim Bakanı Hüseyin Çelik ile Maliye Bakanlığı, Milli Eğitim Bakanlığı, Yükseköğretim Kurulu Başkanlığı ve Devlet Planlama Teşkilatı Müsteşarlığı temsilcilerinin katılımlarıyla incelenip görüşülmüştür.
Yükseköğretim, yarı kamusal bir hizmet olmakla birlikte eğitimin pahalı bir kademesidir. Yükseköğretim maliyetinin tamamına yakın bölümünün Devletçe karşılanması büyük boyutlarda maddi kaynak gerektirmektedir. Anayasamız özel girişimcilerin üniversite kurmalarına imkân vermezken, kazanç amacına yönelik olmamak koşuluyla vakıfların üniversite kurmalarına imkân sağlamaktadır. Anayasanın 130 uncu maddesinde ise üniversitelerin kanunla kurulması öngörülmektedir.
Kadir Has Üniversitesi 05.03.1992 tarihli ve 3785 sayılı Kanuna dayanılarak İstanbul da Türk Eğitimine Özgü Kadir Has Vakfı tarafından kurulmuştur. Daha sonra 28.05.1997 tarihli ve 4263 sayılı Kanun ile yapılan değişiklikle Kadir Has Üniversitesinin kurucu vakfı olarak Türk Eğitimine Özgü Kadir Has Vakfı yanında Türk Kardiyoloji Vakfına da yer verilmiş ve üniversitede yer alan birimler arasına Tıp Fakültesi, İktisadi ve İdari Bilimler Fakültesi ile Sağlık Bilimleri Enstitüsü eklenmiştir. Ancak daha sonra Kadir Has Üniversitesi Üniversite Mütevelli Heyeti, Türk Kardiyoloji Vakfının kurucu vakıf olmaktan çıkarılmasının sağlanması yönünde bir tavsiye kararı almıştır. Aynı üniversite çatısı altında yapıcı bir eğitim faaliyetinin gerçekleştirilemeyeceğinin her iki vakıfça anlaşılması nedeniyle Türk Kardiyoloji Vakfı, Sağlık-Bilim Üniversitesi adında ayrı bir üniversite kurulması ve Kadir Has Üniversitesi bünyesinde bulunan Tıp Fakültesi, Florance Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünün Sağlık-Bilim Üniversitesine devredilmesi hususunda çalışmalara başlanılması için karar almıştır. Söz konusu birimlerin yeni kurulacak üniversiteye devredilmesi Türk Eğitimine Özgü Kadir Has Vakfı tarafından da kabul edilmiştir.
Anayasanın, üniversitelerin kanunla kurulacağı yönündeki amir hükmü gereğince hazırlanan kanun tasarısı ile Türk Kardiyoloji Vakfı tarafından İstanbul da Sağlık-Bilim Üniversitesi adında yeni bir üniversite kurulması amaçlanmaktadır.
Komisyonumuzda Tasarının geneli üzerinde yapılan görüşmelerde;
Kurulacak olan üniversite konusunda Yükseköğretim Kanunu gereğince Yükseköğretim Kurulunun görüşünün alınması gerektiği, ayrıca, yapılacak işlemin yükseköğretim plan ve programlarına uygunluğunun Devlet Planlama Teşkilatınca incelenmesinin zorunlu olduğu,
şeklindeki görüşleri takiben, Hükümet adına yapılan açıklamada;
İki kurucu vakıf arasında çıkan anlaşmazlık nedeniyle Yükseköğretim Kurulunun Kadir Has Üniversitesinin Türk Kardiyoloji vakfı tarafından kurulmuş olan sağlıkla ilgili birimlerinin kapatılmasına karar verdiği,
Yükseköğretim Kurulunun bu şekilde ayrı bir üniversite kurulmasına olumlu yaklaşmadığı, bununla birlikte yeni bir üniversite kurulması için gerekli altyapının mevcut olduğu, Tasarı hazırlanırken usulüne uygun olarak Yükseköğretim Kurulunun görüşünün alındığı, Yükseköğretim Kanununun ilgili hükmüne göre bu görüşün olumlu bir görüş olması zorunluluğunun bulunmadığı,
ifade edilmiştir.
Geneli üzerindeki görüşmelerden sonra Tasarı ve gerekçesi Komisyonumuzca da benimsenerek maddelerin görüşülmesine geçilmiştir. Tasarının 1 inci maddesi Komisyonumuzca aynen kabul edilmiş, ancak 2 nci ve 3 üncü maddeleri görüşülmeden önce Türk Kardiyoloji Vakfının, Yükseköğretim Kanununun ilgili hükümleri gereğince Sağlık-Bilim Üniversitesinin kurulması yönünde gerekli belgelerle birlikte Yükseköğretim Kuruluna başvuruda bulunması ve Yükseköğretim Kurulunun bir ay içinde yapılan başvuruyu değerlendirerek sonuç hakkında Komisyonumuzu bilgilendirmesine ve görüşmelere bundan sonra devam edilmesine karar verilmiştir.
Bu defa, Komisyonumuzun 18.01.2006 tarihinde yapmış olduğu 37 nci birleşimde Tasarının görüşmelerine devam edilmiştir. Tasarının;
Daha önce aynen kabul edilmiş olan çerçeve 1 inci maddesi; verilen yeniden görüşme önergesi doğrultusunda tekrar görüşmeye açılarak, maddeye bağlı ek 3 üncü maddenin ilk fıkrasının halen mevcut bulunan Kadir Has Üniversitesinin, yeni kurulan bir üniversite olduğu izlenimini vermesi nedeniyle değiştirilmesi; üniversite birimlerine ilişkin ikinci fıkrasına, Teknik Bilimler Meslek Yüksekokulu ile Sosyal Bilimler Meslek Yüksekokulunun eklenmesi suretiyle,
Çerçeve 2 nci maddesi; maddeye bağlı ek 56 ncı madde ile kurulması öngörülen Sağlık-Bilim Üniversitesinin adının İstanbul Bilim Üniversitesi olarak değiştirilmesi ve maddenin buna göre yeniden düzenlenmesi, ayrıca ek maddenin numarasının Ek Madde 71 olarak redaksiyona tabi tutulması suretiyle,
Çerçeve 3 üncü maddesi; maddeye bağlı geçici 31 inci maddede geçen Sağlık-Bilim Üniversitesine ibaresinin, İstanbul Bilim Üniversitesine şeklinde değiştirilmesi, Kadir Has Üniversitesinin kazanılmış haklarının korunmasına yönelik bir hükmün ikinci fıkra olarak maddeye eklenmesi ve geçici madde numarasının Geçici Madde 33 olarak değiştirilmesi suretiyle,
Yürürlük ve Yürütmeye ilişkin 4 üncü ve 5 inci maddeleri ise, aynen,
kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
Madde 0001:
28.03.1983 tarihli ve 2809 sayılı Yükseköğretim Kurumları Teşkilatı Kanununun ek 3 üncü maddesinin birinci fıkrasında geçen ile Türk Kardiyoloji Vakfı ibaresi çıkarılmış ve maddenin ikinci fıkrası aşağıdaki şekilde değiştirilmiştir.
Bu Üniversite;
Fen-Edebiyat Fakültesinden,
Mühendislik Fakültesinden,
İktisadi ve İdari Bilimler Fakültesinden,
Güzel Sanatlar Fakültesinden,
İletişim Fakültesinden,
Hukuk Fakültesinden,
Teknik Bilimler Meslek Yüksekokulundan,
Sosyal Bilimler Meslek Yüksekokulundan,
Fen Bilimleri Enstitüsü ile Sosyal Bilimler Enstitüsünden,
oluşur.
Madde 0002:
2809 sayılı Kanuna aşağıdaki ek madde eklenmiştir.
İstanbul Bilim Üniversitesi
EK MADDE 71- İstanbul'da Türk Kardiyoloji Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tabi ve kamu tüzel kişiliğine sahip olmak üzere İstanbul Bilim Üniversitesi adıyla yeni bir üniversite kurulmuştur.
Bu Üniversite;
Rektörlüğe bağlı olarak yeni kurulan Fen-Edebiyat Fakültesi ile Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Tıp Fakültesinden,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Florance Nightingale Hastanesi Hemşirelik Yüksekokulundan,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Sağlık Hizmetleri Meslek Yüksekokulundan,
Kadir Has Üniversitesi Rektörlüğüne bağlı iken adı ve bağlantısı değiştirilerek oluşturulan ve rektörlüğe bağlanan Sağlık Bilimleri Enstitüsünden,
oluşur.
Madde 0003:
2809 sayılı Kanuna aşağıdaki geçici madde eklenmiştir.
GEÇİCİ MADDE 33- Kadir Has Üniversitesine bağlı olan Tıp Fakültesi, Florance Nightingale Hastanesi Hemşirelik Yüksekokulu, Sağlık Hizmetleri Meslek Yüksekokulu ile Sağlık Bilimleri Enstitüsünde halen öğrenimlerini sürdüren öğrenciler ile bu yükseköğretim kurumlarının öğretim elemanları ve malvarlığı, bu Kanunla Türk Kardiyoloji Vakfı tarafından İstanbul'da kurulan İstanbul Bilim Üniversitesine devredilir.
Kadir Has Üniversitesinin 28.05.1997 tarihli ve 4263 sayılı Kanun ve diğer düzenlemeler uyarınca kazanmış olduğu bütün hak ve yetkiler saklıdır.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
