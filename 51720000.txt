5172 sayılı Hakimler ve Savcılar Kanunu ile Adli Personel ile Devlet Davalarını Takip Edenlere Yol Gideri ve Tazminat Verilmesi ile 492 Sayılı Harçlar Kanununun Bir Maddesinin Yürürlükten Kaldırılması Hakkında Kanunda Değişiklik Yapılmasına Dair Kanun
Yayımlandığı Resmî Gazete Tarihi: 22.05.2004
Yayımlandığı Resmî Gazete Sayısı: 25469
Kabul Tarihi	18.05.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-827/1085
08.03.2004
TÜRKİYE BÜYÜK MİLLET MECLİSİ BAŞKANLIĞINA
Adalet Bakanlığınca hazırlanan ve Başkanlığınıza arzı Bakanlar Kurulunca 3.3.2004 tarihinde kararlaştırılan Hâkimler ve Savcılar Kanununda Değişiklik Yapılması Hakkında Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Anayasanın ücrette adalet sağlanması başlıklı 55 inci maddesinde; Devlet, çalışanların yaptıkları işe uygun adaletli bir ücret elde etmeleri ve diğer sosyal yardımlardan yararlanmaları için gerekli tedbirleri alır. denilmektedir. Devletin üç temel görevinden biri olan yargı hizmetini yürüten hâkim ve savcılar ağır bir iş yükü altında görevlerini ifa etmektedirler.
Geçmiş yıllarda yaşanan yüksek fiyat artışları diğer kamu görevlilerinin olduğu gibi hâkim ve savcıların hayat standartlarını da olumsuz yönde etkilemiştir.
İfa ettikleri zor görevler de gözönünde bulundurularak hâkim ve savcıların özlük haklarının bir ölçüde iyileştirilebilmesi amacıyla bu Tasarı hazırlanmıştır.
HÜKÜMETİN TEKLİF ETTİĞİ METİN
HÂKİMLER VE SAVCILAR KANUNUNDA DEĞİŞİKLİK YAPILMASI HAKKINDA KANUN TASARISI
Madde - 1.
24.02.1983 tarihli ve 2802 sayılı Hâkimler ve Savcılar Kanununun 106 ncı maddesinin birinci fıkrasının (a) ve (b) bentlerinde yer alan % 150 ibaresi % 185 olarak, (c) bendi ise aşağıdaki şekilde değiştirilmiş; bu bentten sonra gelmek üzere aşağıdaki (d) bendi eklenmiş ve aynı maddenin üçüncü fıkrasında yer alan % 155 ibaresi % 180 olarak değiştirilmiştir.
c) Birinci sınıf ve birinci sınıfa ayrılmış hâkimler ve savcılar için brüt aylıkları tutarının % 175'i ile bu Kanuna göre hesaplanacak en yüksek aylık tutarının % 185'inin,
d) Diğerleri için brüt aylıkları tutarının
% 175'i ile bu Kanuna göre hesaplanacak en yüksek aylık tutarının % 210'unun,
MADDE GEREKÇELERİ
Madde - 1.
Madde ile; hâkim ve savcıların özlük haklarının bir ölçüde iyileştirilebilmesi amacıyla ödeneklerinin artırılması öngörülmektedir.
Madde - 2.
Yürürlük maddesidir.
Madde - 3.
Yürütme maddesidir.
PLAN VE BÜTÇE KOMİSYONUNUN KABUL ETTİĞİ METİN
HÂKİMLER VE SAVCILAR KANUNU İLE ADLÎ PERSONEL İLE DEVLET DAVALARINI TAKİP EDENLERE YOL GİDERİ VE TAZMİNAT VERİLMESİ İLE 492 SAYILI HARÇLAR KANUNUNUN BİR MADDESİNİN YÜRÜRLÜKTEN KALDIRILMASI HAKKINDA KANUN-DA DEĞİŞİKLİK YAPILMASINA DAİR
Madde - 1.
24.02.1983 tarihli ve 2802 sayılı Hâkimler ve Savcılar Kanununun değişik 106 ncı maddesinin birinci fıkrasının (a) ve (b) bentlerinde yer alan % 150'sinin ibaresi % 200'ünün olarak, (c) bendi ise aşağıdaki şekilde değiştirilmiş; fıkraya aşağıdaki (d) bendi eklenmiş ve maddenin üçüncü fıkrasında yer alan % 155'i ibaresi % 200'ü olarak değiştirilmiştir.
c) Birinci sınıf ve birinci sınıfa ayrılmış hâkimler ve savcılar için brüt aylıkları tutarının % 175'i ile bu Kanuna göre hesaplanacak en yüksek aylık tutarının % 200'ünün,
d) Diğerleri için brüt aylıkları tutarının % 175'i ile bu Kanuna göre hesaplanacak en yüksek aylık tutarının % 230'unun,
Madde - 2.
8.5.1991 tarihli ve 3717 sayılı Adlî Personel ile Devlet Davalarını Takip Edenlere Yol Gideri ve Tazminat Verilmesi ile 492 sayılı Harçlar Kanununun Bir Maddesinin Yürürlükten Kaldırılması Hakkında Kanuna 2 nci maddesinden sonra gelmek üzere aşağıdaki madde eklenmiştir.
MADDE 2/A.- Anayasa Mahkemesi, Yargıtay ve Danıştay ile Adalet Bakanlığı merkez ve taşra teşkilatı (ceza ve infaz kurumları hariç) kadrolarında, sözleşmeli personel dahil,
657 sayılı Devlet Memurları Kanununa tâbi olarak çalışan personele, ayda elli saati aşmayacak şekilde fiilen yapılan fazla çalışma karşılığında, Bütçe Kanunu ile belirlenen fazla çalışma ücretinin iki katına kadar fazla çalışma ücreti ödenebilir.
Fazla çalışma yaptırılacak gün ve saatler ile çalışma mahalli gibi hususlar dikkate alınmak suretiyle belirlenecek saat başı ödeme miktarı ve ödemeye ilişkin diğer usul ve esaslar Adalet Bakanlığı, Yüksek Mahkemelerde ise Başkanları tarafından tespit edilir.
Madde - 3.
Bu Kanun yayımını takip eden ayın 15'inden geçerli olmak üzere yayımı tarihinde yürürlüğe girer.
Madde - 4.
Bu Kanun hükümlerini Bakanlar Kurulu yürütür.
Plan ve Bütçe Komisyonu Raporu
T.C.
Plan ve Bütçe Komisyonu
Esas No	2/769
Karar No	84
12.05.2004
TÜRKİYE BÜYÜK MİLLET MECLİSİ BAŞKANLIĞINA
Adalet Bakanlığınca hazırlanarak Bakanlar Kurulunca 8.3.2004 tarihinde Türkiye Büyük Millet Meclisi Başkanlığına sunulan ve Başkanlıkça 24.3.2004 tarihinde tali komisyon olarak Adalet Komisyonuna, esas komisyon olarak da Komisyonumuza havale edilen 1/769 esas numaralı Hâkimler ve Savcılar Kanununda Değişiklik Yapılması Hakkında Kanun Tasarısı, Komisyonumuzun 1.4.2004 tarihinde yapmış olduğu 36 ncı birleşiminde Hükümeti temsilen Adalet Bakanı Cemil Çiçek ile Adalet Bakanlığı, Maliye Bakanlığı, Devlet Planlama Teşkilâtı Müsteşarlığı ve Devlet Personel Başkanlığı temsilcilerinin katılımlarıyla görüşülmüş, verilen bir önerge ile Tasarının daha ayrıntılı bir şekilde incelenmesini teminen bir alt komisyon kurulmasına karar verilmiştir.
Alt Komisyon 10.5.2004 tarihinde ilgili kurumların temsilcilerinin katılımlarıyla yapmış olduğu çalışmaları tamamlamıştır.
Bu defa, Komisyonumuzun 12.5.2004 tarihinde Hükümeti temsilen Adalet Bakanı Cemil Çiçek ile Adalet Bakanlığı, Maliye Bakanlığı, Devlet Planlama Teşkilâtı temsilcilerinin de katılımlarıyla yaptığı 45 inci birleşiminde Tasarı ve gerekçesi Komisyonumuzca da benimsenerek alt komisyonun hazırladığı metin esas alınmak suretiyle incelenip görüşülmüştür.
Bilindiği gibi, Anayasamızın Ücrette adalet sağlanması başlıklı 55 inci maddesinde, çalışanların yaptıkları işe uygun adaletli bir ücret elde etmelerinin gerektiğine yönelik bir düzenleme söz konusudur. Kuvvetler ayrımı ilkesi doğrultusunda yargı hizmetini yürüten hâkim ve savcılar, ağır sorumlulukları ve yoğun iş yükü altında görevlerini yerine getirmektedirler.
Geçmiş yıllarda fiyatlar genel düzeyinde yaşanan sürekli artışlar sonucu hâkim ve savcıların da hayat standartları olumsuz yönde etkilenmiş, özlük haklarında iyileştirme yapılması ihtiyacı ortaya çıkmıştır.
Tasarı ile hâkim ve savcıların ödeneklerinin artırılması suretiyle özlük haklarının bir ölçüde iyileştirilmesi öngörülmektedir.
Tasarının tümü üzerinde yapılan müzakerelerde;
Hâkim ve savcıların özlük haklarının düşük olduğu, görev yetki ve sorumlulukları ile uygun bir düzeyin belirlenmesi gerektiği,
Kamu personel sistemi içinde belirli unvanların mali durumlarının düzeltilmesine yönelik düzenlemelerin diğer unvanlar için bir beklenti oluşturduğu, dolayısıyla yeterli etkinliği olmayan geçici nitelikli çözümler yerine, sistemin bir bütün olarak değerlendirilmesinin önemli olduğu,
Kamu personel rejiminin eşit işe eşit ücret ilkesine aykırı özelliklere sahip olduğu, ücret dağılımının adil ve dengeli bir yapıya kavuşturulmasının aciliyet taşıdığı,
Hâkim ve savcıların bakmakla yükümlü oldukları dava sayısının çok yüksek olduğu, adalet mekanizmasının işleyişinde önemli sorunlar bulunduğu, mali iyileştirmeler ile performans arasında bir ilişkinin kurulması gerektiği,
Alt komisyonda Tasarıya eklenen yeni madde ile, 657 sayılı Kanun kapsamındaki personele yönelik mali iyileştirme amacıyla fazla çalışma ücretinin öngörüldüğü, uygulamada ortaya çıkması muhtemel sorunların yaşanmaması için, bu düzenlemenin yerine ücret artışının sağlanmasının daha uygun olacağı,
Hâkim ve savcılara yönelik yapılacak mali iyileştirmenin bütçe dengelerini bozmamasına dikkat edilmesi gerektiği, 2004 yılı için yaklaşık 30 katrilyon lira personel harcamalarına ayrıldığı,
Şeklindeki görüş, eleştiri ve temennileri müteakip Hükümet adına yapılan tamamlayıcı açıklamalarda ise;
Kamu personel sisteminde kapsamlı ve kalıcı düzenlemelerin yapılmasına yönelik geçmiş hükümetlere kanun hükmünde kararname çıkarma yetkisinin Türkiye Büyük Millet Meclisi tarafından verilmesine rağmen çözüm üretilemediği, bu dönem konunun bütün yönleri üzerinde kapsamlı çalışmalar yapıldığı ve personel reformuna ilişkin tasarının yakında Meclise geleceği,
Hâkim ve savcıların mesleki yaşamları boyunca küçük yerleşim yerlerinde ağır çalışma koşullarında uzun süreler görev yaptıkları,
Anayasada yüksek mahkemeler başlığı altında Sayıştay ın da yer aldığı, mali denetim özelliği gösteren bu kurumun da iyileştirmelerden yararlanacağı, keza mali denetim fonksiyonu icra eden diğer meslek mensupları için de bir beklenti oluştuğu, belirli bir dengenin gözetilme ihtiyacı nedeniyle mülki idare amirlerinin de talep edebileceği, dolayısıyla personele ilişkin reform tasarısı öncesi ancak bu ölçüde bir iyileştirmenin sözkonusu olabileceği,
Adalet mülkün temelidir ilkesine yaraşır özelliklere sahip bir adalet işleyiş mekanizmasının gereklerinin kurumsal ve işlevsel düzeyde karşılanmasının toplumsal huzur ve dayanışmanın vazgeçilmez bir unsuru olduğu,
Bütçe dengelerinin elverdiği ölçüde bir iyileştirme yapıldığı, ekonominin sağlıklı gelişmesinin büyük ölçüde mali disiplin konusunda gösterilecek özene bağlı olduğu, Maliye Bakanlığı ile yapılan çalışmalar sonucunda bu miktarların belirlendiği, sözkonusu iyileştirmenin bütçeye yıllık yaklaşık 35 trilyon lira, fazla mesai ücretinin ise 25 trilyon lira civarında bir yük oluşturacağı,
İfade edilmiştir.
Tasarının tümü üzerindeki görüşmeleri müteakip maddeler üzerindeki görüşmelere geçilmiştir.
Alt komisyon metninin;
1 inci maddesi; kanun tekniğine uygunluğun sağlanması için, madde çerçevesinde yer alan 106 ncı maddesinin ibaresinden önce gelmek üzere değişik ibaresinin eklenmesi, ibareleri ibaresi ibaresi olarak, bu bentten sonra gelmek üzere ibaresi fıkraya olarak değiştirilmesi, aynı ibaresinin çıkarılarak redaksiyona tâbi tutulması suretiyle,
2 nci maddesi; madde çerçevesinde yer alan Kanunun ibaresi Kanuna olarak değiştirilmesi, çalışan personele ibaresinden sonra gelen (sözleşmeli personel dahil) ibaresinin çıkarılması ve 657 sayılı Devlet Memurları Kanununa tâbi ibaresinden önce gelmek üzere sözleşmeli personel dahil, ibaresinin eklenmesi suretiyle redaksiyona tâbi tutulması ve 3717 sayılı Kanunda da değişiklik öngörülmesi nedeniyle Tasarının başlığı yeniden düzenlenerek,
3 üncü maddesi; yasalaşma sürecinde oluşabilecek gecikmelerin, yargı mensuplarının maaşlarına olumsuz etkisinin giderilmesi amacıyla yayımını takip eden ayın 15 inden ibaresi 15.05.2004 tarihinden olarak değiştirilmesi suretiyle,
4 üncü maddesi; aynen,
Kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile sunulur.
AYRIŞIK OY
Hâkim ve savcıların aylıklarının düşüklüğü öteden beri eleştiri konusu olmuştur. O kadar ki, hemen hemen tüm adlî yıl açılış törenlerinde bu olgu bir sorun olarak dile getirilmiş, ayrıca bu soruna, Adalet Bakanlığının bütçe yasa tasarılarının gerekçesinde de zaman zaman değinilmiştir.
Getirilen düzenleme ilke olarak olumlu olmakla birlikte yetersizdir. Bu yetersizlik, alt komisyonda kısmen düzeltilmişse de bu düzenlemenin yetersiz olduğu açıktır. Dolayısıyla bu tasarı ile öngörülen amaç gerçekleşmemektedir.
Madde 0001:
24.02.1983 tarihli ve 2802 sayılı Hâkimler ve Savcılar Kanununun değişik 106 ncı maddesinin birinci fıkrasının (a) ve (b) bentlerinde yer alan %150'sinin ibaresi % 200'ünün olarak, (c) bendi ise aşağıdaki şekilde değiştirilmiş; fıkraya aşağıdaki (d) bendi eklenmiş ve maddenin üçüncü fıkrasında yer alan %155'i ibaresi %200'ü olarak değiştirilmiştir.
c) Birinci sınıf ve birinci sınıfa ayrılmış hâkimler ve savcılar için brüt aylıkları tutarının % 175'i ile bu Kanuna göre hesaplanacak en yüksek aylık tutarının % 200'ünün,
d) Diğerleri için brüt aylıkları tutarının %175'i ile bu Kanuna göre hesaplanacak en yüksek aylık tutarının % 230'unun,
Madde 0002:
08.05.1991 tarihli ve 3717 sayılı Adlî Personel ile Devlet Davalarını Takip Edenlere Yol Gideri ve Tazminat Verilmesi ile 492 Sayılı Harçlar Kanununun Bir Maddesinin Yürürlükten Kaldırılması Hakkında Kanuna 2 nci maddesinden sonra gelmek üzere aşağıdaki madde eklenmiştir.
MADDE 2/A.- Anayasa Mahkemesi, Yargıtay, Danıştay ve Yüksek Seçim Kurulu ile Adalet Bakanlığı merkez ve taşra teşkilatı (ceza ve infaz kurumları hariç) kadrolarında, sözleşmeli personel dahil, 657 sayılı Devlet Memurları Kanununa tâbi olarak çalışan personele, ayda elli saati aşmayacak şekilde fiilen yapılan fazla çalışma karşılığında, Bütçe Kanunu ile belirlenen fazla çalışma ücretinin iki katına kadar fazla çalışma ücreti ödenebilir. Fazla çalışma yaptırılacak gün ve saatler ile çalışma mahalli gibi hususlar dikkate alınmak suretiyle belirlenecek saat başı ödeme miktarı ve ödemeye ilişkin diğer usul ve esaslar Adalet Bakanlığı, Yüksek Mahkemelerde ve Yüksek Seçim Kurulunda ise Başkanları tarafından tespit edilir.
Madde 0003:
Bu Kanun 15.05.2004 tarihinden geçerli olmak üzere yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
