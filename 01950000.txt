195 sayılı Basın İlan Kurumu Teşkiline Dair Kanun
Yayımlandığı Resmî Gazete Tarihi: 09.01.1961
Yayımlandığı Resmî Gazete Sayısı: 10702
Kabul Tarihi	02.01.1961
BİRİNCİ BÖLÜM
Genel Hükümler
Madde 0001: Kuruluş
Bu kanun hükümlerine göre idare edilmek üzere Basın-İlan Kurumu teşkil edilir.
Kurum, kamu tüzel kişiliğini haizdir.
BİRİNCİ BÖLÜM
Genel Hükümler
Madde 0002: Görevleri
Basın - İlan Kurumunun görevleri şunlardır:
Resmi ilanların mevkutelerde yayınlanmasında aracı olmak,
Kurumun idaresine iştirak eden mevkutelere, basın dernek ve sendikalarına en çok beş yıl vade ile kredi açmak,
Yönetmelikte tesbit edilecek, basında fikren veya bedenen çalışanlar gibi basın mensuplarına, vadesi iki yılı geçmemek üzere borç para vermek,
Basının her türlü ihtiyaçlarını temin etmek (Makine, kağıt mürekkep gibi)
Yönetmelikte tesbit edilecek basın mensupları ile bunlardan çalışamaz durumda olanlardan yardıma muhtaç bulunanlara ve ölenlerin ailelerine yardım etmek,
Yukarıki bendde yazılı olanlar için, diğer her türlü sosyal teşebbüslerde bulunmak,
Bu kanunla kendisine verilen diğer görevleri ifa etmek.
Kurum bu görevlerini yerine getirmek için gerekli ticari ve sosyal faaliyetlerde bulunur. Bu maksatla ayrıca lüzumlu teşekkül ve müesseseler kurabilir. Kurum, gayrimenkul iktisabına ve türlü temliki tasarruflarda bulunmaya, ipotek almaya ve vermeye ehildir.
BİRİNCİ BÖLÜM
Genel Hükümler
Madde 0003: Merkez ve şubeler
Kurumun merkezi İstanbul dur.
Ankara, İstanbul ve İzmir ile lüzum görülen diğer yerlerde birer şube açılır.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0004: Teşkilat
Kurumun teşkilatı:
a) Genel Kurul,
b) Denetçiler,
c) Yönetim Kurulu,
ç) Genel Müdürlük,
d) Şubelerden,
ibarettir.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0005: Genel Kurul
(05.02.1979 tarih ve 23 sayılı KHK. nin 1 inci maddesiyle değişen şekli.) (Değiştirilerek Kabul: 14.06.1984 - 3022/1.) Genel Kurul:
(Bent 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 19. Maddesi ile Değişmiştir.) Kurumun idaresine katılmayı kabul eden gazete ve dergi sahiplerinin kendi aralarında seçecekleri, satışı 100 binin üzerinde olanlardan 1, satışı 99.999-50 bin arasında olanlardan 1, satışı 49.999-10 bin arasında olanlardan 1, satışı 10 binin altında olanlardan 1; resmî ilan yayınlayan internet haber sitesi sahiplerinin kendi aralarından seçecekleri 2; İstanbul, Ankara, İzmir dışında kalan ve resmî ilan yayınlayan Anadolu gazete sahiplerinden 3; en çok üyeye sahip gazeteciler sendikasından 2; İstanbul, Ankara ve İzmir deki en fazla basın kartlı üyeye sahip gazeteci derneklerinden l er olmak üzere toplam olarak 14 temsilci,
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı Khk ile Değişmiştir.) Cumhurbaşkanınca görevlendirilecek 14 (1) temsilci,
İstanbul, Ankara ve Dokuz Eylül Üniversiteleri (1) Hukuk Fakülteleri ile Ankara Üniversitesi (1) Siyasal Bilgiler Fakültesinden 1 er, İstanbul, Ankara ve Ege Üniversitelerinden Basın Yayınla ilgili eğitim yapan yüksekokul yada enstitülerden 1 er öğretim üyesi, ticaret siciline kayıtlı ilan prodüktörlerinden 1, Türkiye Ticaret Odaları, Sanayi Odaları ve Ticaret Borsaları Birliğinden 1, Türkiye Barolar Birliğinden 1, Türkiye Radyo ve Televizyon Kurumu Genel Müdürlüğünden (TRT) 1, Anadolu Ajansı T.A.O. dan 1,
Bilgi Teknolojileri ve İletişim Kurumundan 1, Radyo ve Televizyon Üst Kurulundan 1 olmak üzere toplam olarak 14 temsilci (1).
Böylece 42 (1) üyeden oluşur. (Cümle 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 19. Maddesi ile Eklenmiştir) Yeni üyeler belirlenene kadar mevcut üyelerin görevleri devam eder.
(Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı Khk ile Değişmiştir.) Genel Kurul üyelerinden birinci fıkranın (a) ve (c) bendinde sayılanlar ilgili teşekküllerin, fakültelerin, yüksekokul ve enstitülerin yönetim kurullarınca seçilirler.
Genel Kurul üyeleri ilgili teşekküllerin,fakültelerin,yüksekokul ve enstitülerin yönetim kurullarınca,Cumhurbaşkanlığı temsilcisi Cumhurbaşkanınca, Bakanlık Temsilcisi ise, Hükümetçe iki yıllık süre ile seçilirler.
Anadolu gazete sahiplerinin Genel Kurula katılacak temsilcileri resmî ilan yayınlayan (1) Anadolu gazete sahiplerinin yada bu gazetelerin ayrı ayrı gösterecekleri temsilcilerinin Genel Müdürlüğün (1) çağrısı üzerine katılacakları toplantıda farklı coğrafi bölgelerden olmak üzere seçilir.
(1) 12 İbaresi 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 19. Maddesi ile 14 şeklinde ve Ege Üniversiteleri İbaresi Dokuz Eylül Üniversiteleri şeklinde ve Ankara Üniversiteleri İbaresi Ankara Üniversitesi şeklinde ve olmak üzere toplam olarak 12 temsilci İbaresi Bilgi Teknolojileri ve İletişim Kurumundan 1, Radyo ve Televizyon Üst Kurulundan 1 olmak üzere toplam olarak 14 temsilci şeklinde ve 36 İbaresi 42 şeklinde ve Basın-Yayın Genel Müdürlüğünde kayıtlı tüm İbaresi resmî ilan yayınlayan şeklinde ve Basın-Yayın Genel Müdürlüğünün İbaresi Genel Müdürlüğün şeklinde değişmiştir.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0006: Adi ve olağanüstü toplantı
Genel Kurul 3 ayda bir toplanır. Toplantı günü, yer ve gündemi en az 15 gün evvel üyelere bildirilir.
Genel Kurul, üyelerin beşte ikisinin talebi veya re sen göreceği lüzum üzerine Yönetim Kurulu tarafından olağanüstü toplantıya çağrılabilir. Olağanüstü toplantı talebinin, bu kanuna uygun müzakere konusunu ihtiva etmesi şarttır.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0007: Toplantı ve karar çoğunluğu
Genel Kurulun toplanabilmesi için, üyelerin çoğunluğunun hazır olması lazımdır. Toplantı günü çoğunluk bulunmazsa, ertesi günü aynı yerde mevcut üyelerle toplantı yapılır.
Başkanlık Divanı, Genel Kurulca üyeler arasından seçilecek bir başka ve iki yazmandan teşekkül eder.
Kararlar, çoğunlukla verilir. Oylarda eşitlik halinde Başkanın bulunduğu taraf tercih edilir.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0008: Genel Kurulun görevleri
Genel Kurulun görevleri şunlardır:
Yönetim Kurulunun faaliyet raporu ile denetçilerin raporunu tetkik ve kabul etmek ve faaliyetini tasvip etmediği takdirde Yönetim Kurulunu yeniden seçmek,
Kurumun hesaplarını tetkik ve tahsis bilançolarını müzakere ve tasdik etmek,
Basının, Ankara, İstanbul ve İzmir dekiler gibi miktar ve kalite bakımlarından önem kazanan diğer şehirlerde şubeler açılmasına karar vermek,
Kurumun yıllık safi kazancının % 5 inden az olmamak şartiyle, basında fikren veya bedenen çalışanların sendikalarına ve derneklerine yardımda bulunmak,
Kurumun görevlerine dahil diğer işleri, gündeme müsteniden veya üyelerin teklifi üzerine görüşüp karara bağlamak,
Bu kanunla kendisine verilen diğer işleri görmek.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0009: Denetçiler
(05.02.1979 tarih ve 23 sayılı KHK. nin 1 inci maddesiyle değişen şekli.) (Aynen Kabul: 14.06.1984 - 3022/1.) Kurum, Genel Kurulca kendi üyeleri arasından seçilecek üç denetçi tarafından denetlenir. Denetçilerin her birinin beşinci maddesinin (a), (b), (c) bentlerinde yazılı temsilcilerden olması lazımdır.
Denetçiler iki yıl için seçilir. Süresi dolan yeniden seçilebilir. Boşalma halinde yedek üyeler göreve çağrılır.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0010: Yönetim Kurulu
(05.02.1979 tarih ve 23 sayılı KHK. nin 1 inci maddesiyle değişen şekli.) (Değiştirilerek Kabul: 14.06.1984 - 3022/1.) Kurumun Yönetim Kurulu Genel Kurulca kendi üyeleri arasından seçilecek 6 üye ile Genel Müdürden oluşur. Üyelerden ikisi 5 inci maddenin (a) bendinde, ikisi (b) bendinde, ikisi (c) bendinde yazılı temsilciler arasından seçilir.
Yönetim Kurulunun karar alabilmesi için dört olumlu oy şarttır.
Kurul, münhasıran (b) bendinden gelen üyelerden birini Başkan seçer.
Yönetim Kuruluna seçilenler prodüktörlük yapamayacakları gibi, her hangi prodüktörlük müessesesinde de bir görev alamazlar ve buna hiçbir suretle iştirak edemezler.
Üyeler, iki yıllık bir dönem için seçilirler. Süresi dolan yeniden seçilebilir. Herhangi bir nedenle boşalma halinde 6 ncı maddeye göre yapılacak ilk genel kurulda yerine seçim yapılır. Yeniden seçilen boşalan üyenin süresini tamamlar.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0011: Yönetim Kurulunun görevleri
Yönetim Kurulunun görevleri şunlardır:
Kurumun görevlerini ifa etmek,
Kurumun tahsis bilançolarını düzenlemek ve bunu Genel Kurulun tasvibine arz ve uygulanmasını temin etmek,
Kendi faaliyeti ve hesaplar hakkında Genel Kurula rapor vermek ve Genel Kurul kararlarının icrasına nezaret etmek,
Bu kanunla kendisine verilen diğer görevleri yerine getirmek.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0012: Genel Müdürlük
Genel Müdürlük, Genel Müdür ile lüzumu kadar memur ve müstahdemden terekküp eder.
Genel Müdür Yönetim Kurulunun teklif edeceği 3 aday arasından Hükümetçe;
diğer memur ve müstahdemler ise, Genel Müdürün teklif ve Yönetim Kurulunun tasdikı ile atanır.
Bunların görevlerine, atanmalarındaki usule göre son verilebilir.
Kurumun işleri Genel Müdür tarafından tedvir edilir. Kurumu, Genel Müdür temsil eder.
Genel Müdür, Yönetim Kuruluna karşı sorumludur.
Genel Kurulun ve Yönetim Kurulunun kararlarını, Genel Müdür icra eder.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0013: Şubeler
Şubeler, Genel Müdürlüğün mahalli teşkilatlarıdır. Genel Müdürlüğün talimatı dairesinde görev ifa ederler.
İKİNCİ BÖLÜM
İdari ve Mali Hükümler
BİRİNCİ KISIM
İdari Hükümler
Madde 0014: Hükümetin denetlemesi
Hükümet, Kurum üzerinde denetleme yetkisine sahip olup bu yetkisini yılda en az bir defa kurumun bütün hesap ve muamelelerini denetlemek suretiyle kullanır.
Kanun, yönetmelik ve Genel Kurul kararlarına uymıyan muameleler, Hükümetin tebligatı üzerine düzeltilir ve yolsuzluklar yetkili mercilere intikal ettirilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0015: Sermaye
Merkezleri Ankara, İstanbul ve İzmir de bulunan Milli bankalardan sermayeleri ile ihtiyatları yekünu 20 milyon lira ve daha fazla olanlar ellişer bin, 20 milyon liradan az olanlar yirmi beşer bin, sigorta ortaklıkları onar bin lira vererek kurumun sermayesine iştirak ederler.
Bu şehirlerde yayınlanan gazete ve dergi sahibi olan gerçek ve tüzel kişiler de onar bin lira vererek sermayeye ve bu kanun hükümleri dairesinde Kurumun idaresine iştirak edebilirler.
(04.07.1988 tarih ve 336 sayılı KHK. nin 1 inci maddesiyle değişen şekli.) (Aynen Kabul: 07.02.1990 - 3612/39 md.) Genel Kurul kararı ve Başbakanın tasdiki ile yukarıdaki fıkralarda yazılı sermayeye iştirak miktarları iki katına kadar artırılabilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0016: Payın iadesi
İştirak payı sahiplerinin iflası veya faaliyetlerini tatileylemeleri halinde payları iade edilir.
(04.07.1988 tarih ve 336 sayılı KHK. nin 1 inci maddesiyle değişen şekli.) (Aynen Kabul: 07.02.1990 - 3612/40 md.) Gazete veya dergi sahipleri, altı ay önce Kuruma ihbar etmek şartıyla paylarını her zaman geri alabilirler. Bankalarla sigorta ortaklıklarının paralarının geri alabilmeleri, Genel Kurulun karar vermesine ve Başbakanın tasdikine bağlıdır.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0017: Kurumun gelirleri
Kurumun gelirleri şunlardır:
Sermayenin işletilmesinden elde edilecek gelirler,
İlan ve reklamlardan alınacak komüsyonlar,
Kurumun görevlerini ifa ederken temin edeceği sair gelirler,
Bağışlar.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0018: İhtiyat akçası ve nema
Kurumun giderleri çıktıktan sonra artan gelirinin % 5 i ilk hesap yılı sonunda tahakkuk edecek sermaye miktarı esas alınmak üzere bu miktara varıncaya kadar yedek akçe olarak ayrılır ve iştirak payı sahiplerine de paylarının azami % 2.5 u nispetini aşmamak kaydı ile nema verilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0019: Hesap yılı
Kurumun hesap yılı, Ocak ayının birinden Aralık ayının 31 ine kadar devam eden süredir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0020: Tahsis usulü
Kurumun sermayesi ile 18 inci madde hükmünün uygulanmasından sonra kalan yıllık gelir yekünunun, Kurumun görevlerinden her birinin yerine getirilmesine ne miktarda tahsis edileceği, Yönetim Kurulunun teklifi ve Genel Kurulun karariyle taayyün eder. Buna göre ayrı ayrı hesaplar açılır.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0021: İstikraz yetkisi
Kurum, görevlerinin ifası için, Genel Kurul karariyle son hesap yılı sonundaki bakiye mevcudunun en çok yarısı nispetinde bankalardan istikraz akdine yetkilidir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0022: Banka muameleleri
Kurumun hangi milli bankalara parasını yatıracağı, alacaklarını tahsil ve borçlarını tediyede bunlardan hangilerini aracı edeceği, kredi muamelelerini ve borç para verme işlerini ne suretle yürüteceği ve sair faaliyetlerinin finansman şekli, Genel Kurulun kararına bağlıdır.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0023: Kredi ve borç vermenin şartları
Kurumun açacağı kredi ve vereceği borç paranın, şekil ve şartları, Genel Kurul karariyle belli edilir.
Şu kadar ki, alınacak faiz miktarı, yürürlükteki mevzuatla tesbit edilen azami haddi geçemez.
Kurum, Genel Kurulun tesbit edeceği esaslar dahilinde, ilan ve reklam veren müşterilerine de kredi açabilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0024: Komisyon ücreti
Kurumun yayınlanmasına aracı olmak ödevinde bulunduğu ilan ve reklamlardan % 15, diğer ilan ve reklamlardan azami % 10 nispetinde, faturalar üzerinden komisyon ücreti olarak kesilip, Kuruma gelir kaydolunur.
(04.07.1988 tarih ve 336 sayılı KHK. nin 1 inci maddesiyle değişen şekli.) (Aynen Kabul: 07.02.1990 - 3612/41 md.) Sahipleri Kurumun idaresine iştirak eden gazetelerden alınacak % 15 komisyon ücretini % 10 a kadar indirmeye Genel Kurul yetkilidir. Bu nispetler Genel Kurulun teklifi ve Başbakanın onayı ile değiştirilebilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0025: Diğer ücretler
Kurumun ilgililerin talebi üzerine ilan ve reklamların tertibi, resim ve klişelerin hazırlanması gibi hususi hizmetlerinden alacağı ücretler, Yönetim Kurulunca hazırlanacak bir tarife ile tesbit olunur.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0026: Hesapların yayınlanması
Kurumun hesaplarının yıl sonu neticeleri ve tahsis bilançoları ile kar ve zarar hesabı iş yılının hitamından itibaren en geç iki ay içinde Resmi Gazete ile diğer gazetelerde yayınlanır.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0027: Muamelatın yürütülmesi
Kurumun, Notere tasdik ettirildikten sonra hangi defterleri tutacağı, uygulanacak muhasebe usulü ve muamelatın yürütülme tarzı, 53 üncü madde mucibince yapılacak yönetmelikle gösterilir.
İKİNCİ BÖLÜM
İdari ve Mali Hükümler
İKİNCİ KISIM
Mali Hükümler
Madde 0028: Yönetim giderleri
Genel Kurul ve Yönetim Kurulu Üyeleri ile Genel Müdür, memur ve müstahdemlere verilecek ücretlerle diğer yönetim giderlerinin miktarı, Yönetim Kurulunun teklifi üzerine Genel Kurulca tayin edilir.
Yönetim giderlerini sarfa, Yönetim Kurulu yetkilidir. Ancak, Genel Müdür de ücretlerle Yönetim Kurulunun tesbit edeceği diğer bazı yönetim giderlerinin sarfına mezundur.
3659 sayılı Bankalar ve Devlet Müesseseleri Memurları aylıklarının tevhid ve teadülü hakkındaki kanun ile 6245 sayılı Harcırah Kanunu hükümleri, kurum ve kuracağı ortaklık ve teşekküller hakkında uygulanmaz.
Sahipleri Kurumun idaresine iştirak eden gazetelerden alınacak % 15 komisyon ücretini, % 10 a kadar indirmeye Genel Kurul yetkilidir. Bu nispetler, Genel Kurulun teklifi ile Bakanlar Kurulunca değiştirilebilir.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0029: Tarif
Kanun, tüzük ve yönetmeliklerle yayınlanması mecburi olan (Özel dernekler hariç) veya,
Genel ve katma bütçeli dairelerle il özel idareleri, belediyeler, köyler ve İktisadi Devlet Teşekkülleri ve sermayesinin yarısından fazlası kamu hukuku tüzel kişilerine ait bulunan teşekküllerin verdikleri.
Reklam mahiyetini taşımıyan ilanlar, resmi ilan sayılır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0030: Genel Kurulun ve Hükümetin yetkisi
Bir ilanın resmi ilan sayılıp sayılamıyacağına Genel Müdürlük veya, valilikler tarafından tereddüt edilen veya ilgililerle bunlar arasında ihtilaf bulunan hallerde Kurum Yönetim Kurulunun kararına uyulur.
Yönetim Kurulu lüzum görür veya vali, Genel Müdürlük veya ilgili talebederse, prensip kararı verilmesi için iş, Genel Kurula intikal ettirilir.
Genel Kurulun bu suretle veya kendiliğinden bu konuda ittihaz edeceği prensip kararları kesin olup Resmi Gazete de yayınlanır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0031: Resmi ilanların yayınlanması
Resmi ilanlar, Basın-İlan Kurumunun şubesi bulunan yerlerin belediye hudutları içinde bu şubeler aracılığı ile yayınlatılır.
Kurumun şubesi bulunmıyan yerlerde, resmi ilanların yayınlanmasına valilikler aracı olurlar.
Mevkuteler aldıkları resmi ilanları zamanında yayınlarlar. Haklı bir sebep olmadıkça bu ilanları almaktan imtina edemezler.
6762 sayılı Türk Ticaret Kanununun 37 nci maddesi hükmü saklıdır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0032: Resmi ilanların dağıtılması
Resmi ilanlar, fikir ve içtihat farkı aranmaksızın 34 üncü madde mucibince vasıfları tesbit edilecek olan mevkutelere Basın - İlan Kurumu Genel Kurulunun tesbit edeceği esaslar dahilinde dağıtılır.
33 üncü madde hükmü saklıdır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0033: İlanen tebligat
7201 sayılı Tebligat Kanunu gereğince yayınlatılacak ilanların, tebligatı çıkaran merciin tayin edildiği gazetede yayınlatılması mecburidir.
İlanen tebligatın yayınlanacağı gazete, vasıfları tesbit edilen gazetelerden biri değilse, tebligatı çıkaran merci bunu icabettiren hususi sebebi, ilanla birlikte Kuruma veya valiliğe bildirmekle ödevlidir. Bu ödev yerine getirilmez veya vasıfları tesbit edilen gazetelerden birinin ismi tasrih edilmezse, tebligat ilanı genel usule göre yayınlatılır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0034: Gazetelerin vasıfları
Resmi ilan verilecek mevkutelerin vasıfları:
a) Münderecat,
b) Sayfa sayı ve ölçüsü,
c) Kadro,
ç) Fiili satış,
d) En az yayın hayatı süresi,
Bakımlarından ve uygun görülecek diğer yönlerden Basın-İlan Kurumu Genel Kurulunca tesbit olunur.
Genel Kurul, Kurumun şubesi bulunmıyan yerlerdeki mevkutelerin vasıflarını yukarıki fıkrada yazılı kayıtlara bağlı olmaksızın tesbit eder.
Genel Kurul TÜrkiye de yabancı dillerle yayınlanan mevkuteler ile fikir ve sanat dergilerine ilan ve reklam verme esaslarını ayrıca tayin eder.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0035: Gazetelerin ödevleri
Basın - İlan Kurumu Genel Kurulu, kanunen mevkutelere tutmaya mecbur oldukları defterlerden başka noterden tasdikli defterler tutmak ve vasıflarını kontrol veya ilan ve reklamlar bakımlarından muayyen bilgileri verme ödevlerini yükliyebileceği gibi, bu ödevlerin yerine getirilip getirilmediğini veya gazetelerin tayin edilen vasıflara uygun olup olmadıklarını her zaman kontrol ettirebilir.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0036: Genel Kurul kararlarının ilanı
Dağıtma esasları, mevkutelerin vasıfları ve bunlara 35 inci madde mucibince yükletilecek ödevler hakkında Kurum Genel Kurulunca verilecek kararlar, Resmi Gazete de ilan edilir.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0037: Gazete ve internet haber sitelerinin listesi: (*)
(Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 20. Maddesi ile 1/4/2023 tarihinden geçerli olacak şekilde Değişmiştir.) Kurum Genel Müdürlüğü, her ayın sonunda resmî ilan ve reklam verilebilecek olan mevkuteler ile internet haber sitelerinin isimlerini ve vasıflarını ihtiva eden birer listeyi, Kurumun internet siteleri üzerinden duyurur.
Listeye alınmamaktan doğan ihtilaflar 38 inci maddedeki usul dairesinde halledilir. Ancak, bu halde Yönetim Kurulu, kararını bir hafta içinde verir.
(*) (Madde Başlığı 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 20. Maddesi ile 1/4/2023 tarihinden geçerli olacak şekilde Gazetelerin listesi iken metinde görüldüğü gibi değiştirilmiştir)
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0038: İhtilafı hal ve itiraz mercileri
Genel Kurulun 36 ncı madde mucibince ilan edilecek kararlarının uygulanmasından dolayı valilikler ve Kurum Genel Müdürlüğü ile mevkuteler veya ilan verenler arasında çıkacak ihtilafların hal mercii, Kurum Yönetim Kuruludur.
30 uncu maddenin 2 nci fıkrası hükmü, bu halde de uygulanır. Ancak, verilecek Genel Kurul kararı, kesindir. Bu kararlar Resmi Gazete de yayınlanır.
ÜÇÜNCÜ BÖLÜM
İlan ve Reklamların Yayınlanması
BİRİNCİ KISIM
Resmi İlanlar
Madde 0039: Resmi ilan tarifesi
Resmi ilanların fiyat tarifesi, Basın - İlan Kurumu Genel Kurulunun teklifi üzerine Bakanlar Kurulunca tesbit edilir ve Resmi Gazete de yayınlanır.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0040: Tarif
Resmi ilan sayılmıyan ve gerçek ve tüzel kişiler tarafından gazete ve dergilerde yayınlanmak üzere verilip de reklam mahiyetinde bulunmıyan ilanlar, hususi ilan sayılır.
Satışı artırmak gibi ticari gayelerle veya bir şeye veya bir fikre rağbet sağlamak gibi maddi veya manevi bir menfaat temini maksadiyle gazete ve dergilerde yazı, resim veya çizgilerle yapılan ilanlar, reklam sayılır.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0041: Kaide
Hususi ilan ve reklamların yayınlanması, hususi ilan ve reklam prodüktörlüğü, bu kanun hükümleri dairesinde serbesttir.
Basın - İlan Kurumu da hususi ilan ve reklam kabul eder.
Prodüktörlerle gazete veya dergiler arasında, bir veya daha fazla prodüktörün tamamiyle veya kısmen ilan ve reklamlar üzerinde inhisarını tazammun eden sarih veya zımni bir anlaşma yapılamaz.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0042: İstisna
(14.06.1984 tarih ve 3022 sayılı Kanunun 1 inci maddesiyle değişen şekli.) 29 uncu maddenin (b) bendinde anılan daire ve teşekküllerle kanunla kurulan sair müesseselerin veya bunların iştiraklerinin Kurumun şubesi bulunan yerlerde yayınlanan gazete ve dergilere verecekleri ilan ve reklamlar, ancak Basın - İlan Kurumu aracılığı ile yayınlatılabilir.
Kurum tarafından verilmeyen yukarıdaki fıkrada anılan ilan ve reklamlar yayınlanmaz ve prodüktörler ne suretle olursa olsun bu ilan ve reklamlar hususunda gizli veya açık herhangi bir muamele veya iş yapamazlar.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0043: Yayınlanma usulü
Hususi ilan ve reklamlar, bunları veren gerçek veya tüzel kişilerin isteklerine uygun olarak gazete ve dergilerde yayınlanır.
Şu kadar ki, 29 uncu maddenin (b) bendinde anılan daire ve teşekküllerle kanunla kurulan sair müesseseler ve bunların iştiraklerinin vereceği hususi ilan ve reklamlar, 40 ıncı maddede yazılı mahiyetleri de gözönünde bulundurularak Kurum Genel Kurulu tarafından tesbit edilecek esaslar dahilinde ilgililerin istekleri de nazara alınarak, gazete ve dergilere verilir.
Gazete ve dergiler, aldıkları hususi ilan ve reklamları zamanında yayınlarlar.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0044: Prodüktörlerin muameleleri ve defterleri
İlan ve reklam prodüktörleri komüsyonculuk suretiyle iş görürler. Bunlar hususi ilan veya reklamı verenlerle gazetelerin faturalarına istinaden muamele yaparlar ve % 25 den fazla komüsyon alamazlar.
ÜÇÜNCÜ BÖLÜM
İlan ve Reklamların Yayınlanması
İKİNCİ KISIM
Hususi İlan ve Reklamlar
Madde 0045: Hususi ilan ve reklam tarifesi
Gazete ve dergiler, takvim yılı başından başlamak üzere üçer aylık devrelerde mücbir sebepler olmadıkça uygulayacakları hususi ilan ve reklamlara ait fiyat tarifesini ve bu ilan ve reklamların birden fazla yayınlanması halinde yapacakları tenzilat hadlerini, bu devre başlangıçlarından en az 15 gün önce sayfalarında yayınlamağa idarehanelerinin ilan ve reklam alınan yerlerinde herkesin görebileceği bir şekilde ilan etmeğe ve Basın-İlan Kurumuna yazılı olarak bildirmeğe mecburdurlar.
Kurum, bu listeleri, gazete ve dergilere, bunların gündelik, haftalık gibi çıkma zamanlarına ve isimlerinin alfabe sırasına göre bir liste halinde birleştirip, birer nüshasını prodüktörlere ve lüzumu kadar nüshasını da asılmak üzere şubelerine gönderir. Prodüktörler de yazıhanelerinde bu listeleri, herkesin görebileceği bir şekilde asarak ilan ederler.
ÜÇÜNCÜ BÖLÜM
İlan ve Reklamların Yayınlanması
ÜÇÜNCÜ KISIM
İnternet Haber Sitelerinde Yayınlanacak Resmî İlan ve Reklamlar
Madde 0045/A : Kapsam ve esaslar:
(Madde 18.10.2022 tarih ve 31987 Sayılı Resmi Gazetede Yayımlanan 7418 Sayılı Kanunun 21. Maddesi ile 1/4/2023 tarihinden geçerli olacak şekilde Eklenmiştir)
Resmî Gazete'de yayımlananlar hariç olmak üzere; kanun, Cumhurbaşkanlığı kararnamesi ve yönetmelikler uyarınca yayınlatılması mecburi olan resmî ilanlar ile 29 uncu maddenin (b) bendinde anılan daire ve teşekküller, kanun veya Cumhurbaşkanlığı kararnamesiyle kurulan sair müesseseler veya bunların iştiraklerinin internet haber sitelerinde yayınlatacakları ilan ve reklamlar ancak Basın-İlân Kurumu aracılığı ile yayınlanır.
Kurum aracılığıyla yayınlanan ilan ve reklamların; kopyalanması, yayınlanması, yayınlattırılması ve ticari faaliyete konu edilmesi Kurumun vereceği izne bağlıdır. Bu fıkra hükümlerinin uygulanmasına ilişkin usul ve esaslar Genel Kurul tarafından belirlenir.
Kanun, Cumhurbaşkanlığı kararnamesi ve yönetmeliklere göre, Cumhurbaşkanlığına bağlı kurum ve kuruluşlar ile bakanlıklar, bağlı, ilgili veya ilişkili kurum ve kuruluşlar ile diğer kurum ve kuruluşların kendi internet sitesinde yayını zorunlu olan ilanlarının ayrıca Basın İlân Kurumu İlan Portalında yayınlatılması zorunludur. Bu ilanların Basın İlân Kurumu İlan Portalındaki yayınından ücret alınmaz.
DÖRDÜNCÜ BÖLÜM
Çeşitli Hükümler
Madde 0046: İlan ve reklamlarda kullanılacak ayırıcı kelime ve numara
Basın - İlan Kurumu ve prodüktörlerle gazete ve dergiler, yayınlanmasına aracı oldukları bilcümle ilan ve reklamların en altına, aracı olduklarını gösteren bir kelime koymağa mecburdurlar.
Prodüktörlerle gazete ve dergiler bu maksatla seçtikleri kelimeyi kullanmadan evvel kuruma bildirirler. Kurum seçilen kelimenin daha evvel başka bir prodüktör veya gazete veyahut bir dergi tarafından alındığını veya iltibasa mahal verecek mahiyette olduğunu anlarsa, kelimeyi değiştirmesini ilgiliye bildirir.
Basın - ilan kurumu (Basın) kelimesini kullanır. İlan ve reklamı, Kurum veriyorsa kendi kelimesini, prodüktör veriyorsa seçtiği kelimeyi, ilan veya reklamı doğrudan doğruya gazete veya dergi almışsa, kendi kelimesini ilanın altına koyar. Bu kelimenin yanına Kurumun veya prodüktörün yıllık ilan ve reklam sıra numarası ile gazetenin veya derginin aldığı ilan ve reklamların sıra numarası yazılır.
Kelime ve rakamın puntosunu intihap, gazete veya dergiye aittir. Bundan dolayı hiçbir ücret alınmaz.
DÖRDÜNCÜ BÖLÜM
Çeşitli Hükümler
Madde 0047: İlan ve reklamların kontrolü
Kurumun şubesi bulunan yerlerde yayınlanan gazete ve dergiler ilan veya reklamı havi nüshalarından ikişer adedini, ilan veya reklamın yayınlandığı gün, Kurum Genel Müdürlüğüne gönderilmek üzere o yerdeki şubesine makbuz mukabilinde tevdi ederler.
Genel Müdürlükçe bu nüshalar, Kurumun verdiği ilan ve reklamlarla Kurumca verilmiyen ilan ve reklamların hesabına ve bunların kimin tarafından verildiğinin tesbitine esas tutulur.
Kurumun şubesi bulunmıyan yerlerde yayınlanan gazete ve dergiler de aynı şekilde ilan veya reklamı muhtevi bulunan ikişer nüshalarını Kurum Genel Müdürlüğüne gönderilmek üzere mahalli valiliğe tevdi ederler.
DÖRDÜNCÜ BÖLÜM
Çeşitli Hükümler
Madde 0048: Bordro düzenlenmesi
Prodüktörler, yayınlanmasına aracı oldukları ilan ve reklamları, kullandıkları sıra numarasına göre, ücreti, aldıkları komüsyon ve yayınlanan gazete veya dergi adı ile gazete veya derginin sıra numarasını gösteren bir bordro ile her yılın ilk 15 günü içinde Kurum Genel Müdürlüğüne gönderilmek üzere Kurumun o yerdeki şubesine makbuz mukabilinde tevdi ederler.
Gazete ve dergiler de, kendi sıra numaralarına göre, her bir ilan ve reklamı kimden aldıklarını Kurum veya prodüktörün sıra numarasını, fiyatını, verdikleri komüsyonu göstermek üzere düzenliyecekleri yıllık bordroyu, yukarıki fıkrada yazılı süre içinde Kurumun o yerdeki şubesine teslim ederler.
Kurumun şubesi bulunmıyan yerlerde yayınlanan gazete ve dergiler de yukarıki fıkra gereğince düzenleyecekleri yıllık bordroları o yerin valiliğine; valilikler de bu bordroları, birinci fıkraya uygun olarak hazırlanacak bordrolarla birlikte Kurum Genel Müdürlüğüne gönderirler.
DÖRDÜNCÜ BÖLÜM
Çeşitli Hükümler
Madde 0049: Müeyyide
Bu kanuna veya bu kanuna dayanılarak yapılacak yönetmeliğe veyahut Kurum Genel Kurulunun bu kanunda yazılı hususlarda ittihaz edeceği kararları ile yükletilen ödevlere yahut da basın ahlak esaslarına, riayet etmiyen gazete, dergi ve internet haber siteleri ile (1) prodüktörler ve kamu idare ve teşekkülleri ve 42 nci maddede anılan sair ortakların sorumluları hakkında, diğer mevzuat hükümlerine halel gelmemek üzere, aşağıda yazılı olduğu şekilde muamele yapılır:
Kurum tarafından o gazete veya dergi ya da internet haber sitesine (1) verilecek ilan ve reklamlar, kesinleşen Yönetim Kurulu Kararına dayanılarak, Kurum Genel Müdürlüğünce, iki ayı geçmiyecek bir süre ile kesilir. Ayrıca, bu kanunla temin edilen menfaatlerden de aynı şekilde faydalandırılmaz.
Prodüktörlük müessesesinin iki ayı geçmemek üzere kapatılması için, Kurul Genel Müdürlüğünce iş, Yönetim Kuruluna intikal ettirilir. Kesinleşen Kurul Kararını, o yerdeki valilik infaz eder.
(2. Paragraf 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 22. Maddesi ile 1/4/2023 tarihinden geçerli olacak şekilde Değişmiştir.) (a) ve (b) bentlerinde yazılı hâllerde, Yönetim Kurulu Kararına karşı, kararın tebliğinden itibaren on gün içinde Kurum Genel Müdürlüğünün bulunduğu yerdeki Asliye Hukuk Mahkemesine itiraz edilebilir. Söz konusu itirazlarda basit yargılama usulü uygulanır. Bu yargılama neticesinde verilecek karar kesindir.
Kurum Genel Müdürlüğünün bildirmesi üzerine kamu idare ve teşekkülleri ile ortaklıkların sorumluları hakkında kendi statülerine göre disiplin muamelesi uygulanır. Böyle bir statü yoksa, o teşekkülün denetleme bakımından bağlı bulunduğu veya iştigal sahasına girdiği Bakanlık, uygun gördüğü bir disiplin muamelesi uygular. İlgili Bakanlığın yapacağı tebligata uyulması mecburidir.
Yapılacak disiplin muamelelerinin neticesi Kuruma bildirilir. Kurumun, disiplin muameleleri aleyhinde yetkili mercilere veya Bakanlığa itiraz hakkı vardır.
(1) gazete ve dergilerle İbaresi 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 22. Maddesi ile 1/4/2023 tarihinden geçerli olacak şekilde gazete, dergi ve internet haber siteleri ile şeklinde ve dergiye İbaresi dergi ya da internet haber sitesine şeklinde değişmiştir.
DÖRDÜNCÜ BÖLÜM
Çeşitli Hükümler
Madde 0050: Cezai hükümler
Basın - İlan Kurumunun Genel Kurul ve Yönetim Kurulu üyeleri ile bilümum memur ve müstahdemleri, bu kanunun uygulanması sebebiyle işliyecekleri suçlarından dolayı, fiillerinin mahiyet ve derecelerine göre, Türk Ceza Kanununun Devlet memurlarına ait hükümleri ile cezalandırılırlar.
Cezai kovuşturma, ayrıca disiplin muamelesi uygulanmasına engel teşkil etmez.
DÖRDÜNCÜ BÖLÜM
Çeşitli Hükümler
Madde 0051: Tebligat hükümleri
Basın - İlan Kurumunun tebligatı, 7201 sayılı Tebligat Kanunu hükümlerine tabidir.
DÖRDÜNCÜ BÖLÜM
Çeşitli Hükümler
Madde 0052: Hükümet namına yetki
Bu kanunda Hükümete tanınan yetkilerin, Hükümetin hangi teşkilatı tarafından kullanılacağı, Bakanlar Kurulu Kararı ile tayin edilerek Resmi Gazete de yayınlanır.
DÖRDÜNCÜ BÖLÜM
Çeşitli Hükümler
Madde 0053: Yönetmelik yapılması
Basın - İlan Kurumu Genel Kurulu tarafından, bu kanuna müstenit işlerin yürütme tarzını göstermek üzere bir yönetmelik yapılır.
Bu yönetmelik Resmi Gazete de yayınlanır.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0001: Geçici Kurul teşkili
Bu kanunun yayınlandığı tarihten itibaren on beş gün içinde kurumun ilk teşekkül işlemlerini yapmak üzere Başbakanlık tarafından biri başkan ve dördü üye olmak üzere beş kişilik bir Geçici Kurul teşkil edilir. Bunlardan her birinin Adalet, Maliye Bakanlıkları ile Basın - Yayın mensubu ve diğer ikisinin, gazeteci olması lazımdır.
Geçici Kurulun görevi, geçici 3 üncü madde mucibince Genel Kurul toplantısı yapılıncaya kadar devam eder.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0002: Sermayenin teşkili
Geçici Kurul, Milli Bankalardan birinde, Basın - İlan Kurumu adına bir hesap açtırır.
Kurul, merkezleri, Ankara, İstanbul ve İzmir de bulunan Milli bankalarla sigorta ortaklıklarına keyfiyeti taahhütlü birer mektupla bildirir. Bunlar, on beş gün içinde 15 inci maddede yazılı iştirak paylarını açtırılan hesaba yatırırlar.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0003: Genel Kurulun toplanması
(14.06.1984 tarih ve 3022 sayılı Kanunla Yürürlükten kaldırılmıştır.)
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0004: Kurulun masrafları
Geçici Kurulun, Başbakanlığın takdir edeceği yevmiye, icabında yol tazminatı ve Genel Kurul toplantısının gerektirdiği masrafları, bankada açtırılan hesaptan ödenir.
Ödemeler, başkan ile kurulun muhasip olarak görevlendireceği üyenin imzası ile yapılır.
Muhasip üye, Kurum Yönetim Kurulunun teşekkülünden itibaren bir hafta içinde hesapları devreder.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0005: Kararnamelerin hükümleri
Resmi ilan ve reklamlar hakkındaki kararnamelerin hükümleri, bu kanunun 36 ncı maddesi uygulanıncaya kadar yürürlükte kalır.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0006: İş yılı
Basın-İlan Kurumunun ilk iş yılı, kurum teşkilatının fiilen faaliyete başlamasından itibaren Aralık ayının 31 inci gününe kadar devam edecek süredir.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0007: Gazete, Dergi ve Prodüktörlerin ödevleri
Gazete, dergi ve prodükterlerin bu kanuna müstenit ödevleri, Kurum Müdürlüğünce yapılacak tebligattan itibaren başlar.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0008: Üyeliklerin devamı
(Madde 04.07.2011 Tarih ve 27984 Sayılı Resmi Gazete de yayınlanan 644 Sayılı K.H.K. ile Eklenmiştir.)
Bu maddenin yürürlüğe girdiği tarihte görevde bulunan Genel Kurul üyelerinin görevleri, üyelik sürelerinin sonuna kadar devam eder.
DÖRDÜNCÜ BÖLÜM
Çeşitli Hükümler
Geçici Hükümler
Geçici Madde 0009 : İnternet haber sitelerinde resmî ilan ve reklam yayınlayacakların sorumlulukları:
(Madde 18.10.2022 tarih ve 31987 Sayılı Resmi Gazetede Yayımlanan 7418 Sayılı Kanunun 23. Maddesi ile Eklenmiştir)
İnternet haber sitelerinde resmî ilan ve reklam yayınlayacakların taşıması gereken vasıflar ve yerine getirmesi gereken sorumluluklar ile yayına ilişkin usul ve esaslar bu maddenin yürürlüğe girdiği tarihten itibaren altı ay içinde Kurum Genel Kurulu tarafından çıkarılacak yönetmelikle belirlenir.
DÖRDÜNCÜ BÖLÜM
Çeşitli Hükümler
Madde 0054: Yürürlük tarihi
Bu kanun yayınlandığı tarihte yürürlüğe girer.
DÖRDÜNCÜ BÖLÜM
Çeşitli Hükümler
Madde 0055: Kanunu yürütecek makam
Bu kanunu Bakanlar Kurulu yürütür.
Yükleyen: yasinuzunoglu
