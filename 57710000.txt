5771 sayılı Harp Akademileri Kanununda Değişiklik Yapılmasına Dair Kanun
Yayımlandığı Resmî Gazete Tarihi: 24.06.2008
Yayımlandığı Resmî Gazete Sayısı: 26916
Kabul Tarihi	11.06.2008
Madde 0001 :
24/5/1989 tarihli ve 3563 sayılı Harp Akademileri Kanununun 3 üncü maddesi aşağıdaki şekilde değiştirilmiştir.
MADDE 3 - Harp Akademileri Komutanlığı, Genelkurmay Başkanlığına bağlı olup, aşağıdaki birimlerden oluşur:
a) Kuvvet Harp Akademileri;
1) Kara Harp Akademisi,
2) Deniz Harp Akademisi,
3) Hava Harp Akademisi.
b) Silahlı Kuvvetler Akademisi,
c) Millî Güvenlik Akademisi,
ç) Enstitüler,
d) İhtiyaca göre, Genelkurmay Başkanlığınca teşkil edilecek diğer eğitim ve öğretim birimleri,
e) Harp Akademileri Komutanlığına bağlı birlik ve kurumlar.
Gerektiğinde bu birimlerin birkaçı bir komutanlık altında birleştirilebilir.
Harp Akademilerinin kuruluş ve kadroları, Türk Silâhlı Kuvvetleri kuruluş ve kadrolarında gösterilir.
Madde 0002 :
3563 sayılı Kanunun 4 üncü maddesinin birinci fıkrasının (e) bendi aşağıdaki şekilde değiştirilmiştir.
e) Enstitüler bünyesinde kurulan Askerî Bilimler Araştırma Merkezinde; Türk Silâhlı Kuvvetlerinin bilimsel gelişmesine katkıda bulunmak maksadıyla, askerî ve millî güvenlik konularında, özellikle stratejik seviyede inceleme yapmak, yenilikleri araştırmak ve geliştirmek, elde edilecek sonuçlardan lüzumlu görülenleri ilgili komutanlık ve kuruluşlara duyurulmak üzere yayımlamak, akademik eğitim-öğretimin geliştirilmesi için çalışmalarda bulunmak.
Madde 0003 :
Bu Kanun yayımı tarihinde yürürlüğe girer.
Madde 0004 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
