969 sayılı Tarım ve Köyişleri Bakanlığının Merkez ve Taşra Kuruluşlarına Döner Sermaye Verilmesi Hakkında Kanun
Yayımlandığı Resmî Gazete Tarihi: 30.12.1967
Yayımlandığı Resmî Gazete Sayısı: 12790
Kabul Tarihi	21.12.1967
Madde 0001: Sermaye tahsisi
(03.01.2006 tarih ve 26042 sayılı Resmi Gazete de yayımlanan 5441 sayılı Kanunun 2 nci maddesiyle değişen şekli.) Tarım ve Köyişleri Bakanlığı Döner sermaye işletmelerine kendi kaynaklarından karşılanmak üzere, yüz milyon Yeni Türk Lirası tahsis edilmiştir. Bu miktarı dört katına kadar artırmaya Bakanlar Kurulu yetkilidir.
(*) (Tarım Bakanlığı Ziraat İşleri Genel Müdürlüğü İle Zirai Mücadele ve Zirai Karantina Genel Müdürlüğüne Bağlı Kurum-Okul ve Kuruluşlara Döner Sermaye Verilmesi Hakkında Kanun olan Kanun adı; 03.01.2006 tarih ve 26042 sayılı Resmi Gazete de yayımlanan 5441 sayılı Kanunun 1 inci maddesiyle Tarım ve Köyişleri Bakanlığının Merkez ve Taşra Kuruluşlarına Döner Sermaye Verilmesi Hakkında Kanun şeklinde değiştirilmiş ve metne işlenmiştir.)
Madde 0002: Sermaye kaynakları
Döner sermaye aşağıdaki kaynaklardan elde edilir.
a) 549 ve 2654 sayılı Kanunlarla 4486 sayılı Kanunun 18 inci maddesine bağlı işletmelerin döner sermaye varlıkları,
b) Tarım Bakanlığı bütçesine konulacak ödeneklerle Hazinece yapılacak ayni yardımlar,
c) Döner sermaye faaliyetlerinden elde edilecek karlar.
ç) Diğer bağış ve yardımlar,
Sermayenin toplamı 1 inci maddede belirtilen miktara baliğ olduktan sonra fazlası Hazineye yatırılır.
Bağış ve yardımlar sermaye haddine tabi değildir.
Madde 0003: Döner sermayenin faaliyet alanları
(03.01.2006 tarih ve 26042 sayılı Resmi Gazete de yayımlanan 5441 sayılı Kanunun 3 üncü maddesiyle değişen şekli.) İşletmeler, 441 sayılı Tarım ve Köyişleri Bakanlığının Kuruluş ve Görevleri Hakkında Kanun Hükmünde Kararnamenin 2 nci maddesinde belirtilen; bitkisel üretim, hayvansal üretim, su ürünleri, gıda, yem, kooperatifçilik, el sanatları ve hayvan hastalıklarıyla ilgili olarak üretim, ıslah, araştırma, yetiştirme, koruma, muayene, analiz, kontrol, deneme, öğretim, eğitim, yayım, yayın ve karantina ile ilgili döner sermaye faaliyetlerini yürütürler. Bu faaliyetlerin yürütülmesi için gerekli olan her türlü ahır, ağıl, kümes, sera, imalathane, depo, ambar, hangar, işçi evi, atölye, tesis ve bina yapılması ve yaptırılması ile gerekli hallerde taşıt edinme faaliyetlerinde bulunurlar.
İşletmeler, bu faaliyetlerin ifasında, gereken hallerde, gerçek ve tüzel kişilerle işbirliği yapar.
(Fıkra 08.06.2011 tarih ve 27958 sayılı Resmi Gazetede yayımlanan 639 Sayılı Khk ile Eklenmiştir) Döner sermaye işletmeleri, münhasıran Bakanlığın kaliteli ve verimli hizmet sunumunun sağlanması, genel bütçe imkânlarıyla karşılayamadığı ihtiyaçların giderilmesi, eğitim, araştırma ve geliştirme ile kontrol faaliyetlerinin desteklenmesi ve Bakanlıkça yapılacak diğer giderlere iştirak etmek amacıyla aylık gayrisafı hâsılattan aylık tahsil edilen tutarın yüzde beşini geçmemek üzere Bakanlıkça belirlenecek oranı Bakanlık Destek Hizmetleri Dairesi Başkanlığı Döner Sermaye Muhasebe Birimi Hesabına aktarırlar. Bu hesapta toplanacak tutarların harcanmasına ilişkin esas ve usuller Maliye Bakanlığının uygun görüşü üzerine Bakanlıkça belirlenir.
Döner sermaye işletmelerinden elde edilen karın en fazla % 80 i, Bakanlık kadro ve pozisyonlarında bulunan personelden(1)(*)(2) karın elde edilmesinde emeği geçen 657 sayılı Devlet Memurları Kanununa ve bu Kanunun 4/B maddesine tabi personele katkıları oranında, asgari ücretin yıllık brüt tutarının iki katını aşmamak üzere, üretimi teşvik primi olarak ödenebilir. Üretimi teşvik priminin miktarı ile ödenmesine ilişkin esas ve usûller; görev yapılan birimin iş hacmi, görev mahalli, görevin önem ve güçlüğü, personelin hizmet sınıfı, kadro unvanı ve çalışma süresi gibi kriterler dikkate alınarak, Maliye Bakanlığının uygun görüşü üzerine, Tarım ve Köyişleri Bakanlığınca çıkarılacak yönetmelikle belirlenir. Üretimi teşvik primi dağıtımı işletme bünyesi ile sınırlıdır. İşletmenin zararı, izleyen yılların karlarından mahsup edilir.
(1) 02.11.2011 Tarih ve 28103 Sayılı Resmi Gazetede Yayınlanan 0666 sayılı Khk ile dördüncü fıkrasının birinci cümlesine %80'i, ibaresinden sonra gelmek üzere Bakanlık kadro ve pozisyonlarında çalışan personelden ibaresi eklenmiştir.
(*) 10/10/2013 tarih ve 28791 Sayılı Resmi Gazetede Yayımlanan E.: 2011/139, K.: 2012/205 sayılı Anayasa Mahkemesi Kararı ile 10/07/2014 Tarihinde Geçerli olmak üzere iptal edilmiştir.
(2) Bakanlık kadro ve pozisyonlarında çalışan personelden İbaresi 02.08.2013 Tarih ve 28726 Sayılı Resmi Gazetede Yayımlanan 6495 Sayılı Kanun İle Bakanlık kadro ve pozisyonlarında bulunan personelden olarak değişmiştir.
Madde 0004: Sermaye aktarmaları
3 üncü maddede yazılı konular içindeki görevlerin yapılması için, döner sermayelerin tahsisi, birleştirilmesi kaldırılması ve kaldırılan döner sermayeye ilişkin varlıkların diğer sermayelere devri ve sermayeler arasında aktarma yapılması hususlarında, Tarım Bakanlığı yetkilidir.
Yapılacak bu değişiklikler hakkında, Maliye Bakanlığına bilgi verilir.
Madde 0005: Sermayenin harcama yerleri
3 üncü maddede sayılan iş ve faaliyetlerin yürütülebilmesi için lüzum görülen:
Ahır, depo, kümes, ambar, hangar, işçi evi, sıcak yastık, sera, atelye ve imalathane gibi bina ve tesislerin yapım ve onarımı,
Canlı, cansız demirbaş, üretim ve tüketim madde ve malzeme bedelleri ile döner sermaye çalışmalarının gerektirdiği diğer alım ve giderleri,
Döner sermaye işlerinde çalıştırılacak personel ve işçilerin ücretleri ve gündelikleri ile bunların her türlü özlük hakları,
Konularındaki harcamalar döner sermayeden karşılanır.
Madde 0006: Kuruluş
Döner sermaye işletmelerinin bütçelerini ve hesaplarını inceleme, bilançolarını düzenleme ve döner sermaye ile ilgili sair işleri takiple görevli merkezde Genel Müdürlüklere bağlı ve saymanlık teşkilatını muhtevi birer (Döner Sermaye İşletmeleri Merkez Müdürlüğü) ile ayrıca döner sermaye verilen müessese ve kuruluşların her birinde (Döner sermaye işletmesi) kurulur.
Madde 0007: Kasa tazminatı
Bu Kanunla kurulan döner sermaye işletmelerindeki sorumlu saymanlara kadro unvanlarına bakılmaksızın aylık tutarlarının % 15 - 25 ine kadar aylık kasa tazminatı verilebilir.
Madde 0008: Fazla çalışma ücreti
Döner sermaye işletmelerinin icaplarından olan günlük çalışma saatleri dışında çalıştırılan personeline Tarım Bakanlığınca tayin ve tespit edilecek miktarda her ay fazla çalışma ücreti verilir.
Ancak ödenen fazla çalışma ücreti o personelin bir aylık maaşının 1/3 ünü geçemez.
Madde 0009: İstisnalar
Döner sermaye işletmeleri, 1050 sayılı Muhasebei Umumiye ve 2490 sayılı Artırma, Eksiltme ve İhale Kanunları hükümlerine tabi değildir.
Ancak, döner sermaye saymanları, mali yılın bitiminde İdare hesaplarını Sayıştay a bilanço ve eklerinin birer örneğini de Tarım ve Maliye Bakanlıklarına göndermekle görevlidirler.
Merkez müdürlüklerince birer genel bilanço düzenlenir ve bilançolar ilgili genel müdürlükler tarafından birleştirilerek mali yılın bitiminden itibaren 4 aylık bir süre içerisinde Sayıştay Başkanlığına ve Maliye Bakanlığına gönderilir.
Madde 0010: Sorumluluk
Mali işlerden,işletme müdürü ve sayman birlikte sorumludur.
Madde 0011: Yedirme ve barındırma
Döner sermaye işletmelerinde çalışan personel ve işçilerden görevi icabı yemek zamanlarını ve geceyi işletmede geçirmek zorunda kalanların, yedirme ve barındırmalarına ait harcamalar döner sermayeden sağlanır.
Çeşitli hükümler
Madde 0012:
Döner Sermayeye ait mallar, Devlet malı hükmündedir.
Çeşitli hükümler
Madde 0013:
Döner sermaye işletmeleriyle ilgili mali ve idari işlemlerin yürütülmesi ve muhasebe usullerine ait esaslar, Maliye ve Tarım Bakanlıklarınca birlikte hazırlanır.
Çeşitli hükümler
Madde 0014:
549, 2654 sayılı Kanunlarla 4486 sayılı Kanunun 18 inci maddesi ve 6968 sayılı Kanunun 29 uncu maddesinin son fıkrası kaldırılmıştır.
Geçici Madde 0001:
(03.01.2006 tarih ve 26042 sayılı Resmi Gazete de yayımlanan 5441 sayılı Kanunun 5 inci maddesiyle yürürlükten kaldırılmıştır.)
Geçici Madde 0002:
Yeni yönetmelik çıkıncaya kadar eski yönetmelikteki hükümler uygulanır.
Geçici Madde 0003:
(03.01.2006 tarih ve 26042 sayılı Resmi Gazete de yayımlanan 5441 sayılı Kanunun 4 üncü maddesiyle eklenmiştir.) 29.05.1926 tarihli ve 867 sayılı Ziraat Vekaletine Merbut Bazı Mektep ve Müesseselerin Sureti İdaresi Hakkında Kanuna göre kurulan döner sermaye işletmeleri, 969 sayılı Kanun hükümlerine göre faaliyetlerine devam eder. 867 sayılı Kanuna göre kurulan döner sermaye işletmelerinden, 969 sayılı Kanuna göre faaliyetlerine devam edemeyecek olanlara ait her türlü taşınır ve taşınmaz, araç, gereç, malzeme, demirbaş ve taşıtlar ile burada çalışan personel başkaca bir işleme gerek kalmaksızın 969 sayılı Kanuna göre faaliyetlerine devam eden işletmelere devredilmiş sayılır.
Madde 0015:
Bu Kanun yayımı tarihinde yürürlüğe girer.
Madde 0016:
Bu Kanunun hükümlerini Maliye ve Tarım Bakanlıkları yürütür.
Geçici Madde 0001:
2005 yılına ilişkin karlardan 2006 yılında dağıtılacak üretimi teşvik primi ödemelerinde, 29.05.1926 tarihli ve 867 sayılı Kanun kapsamındaki döner sermaye işletmelerindeki personel ile 21.12.1967 tarihli ve 969 sayılı Kanun kapsamındaki döner sermaye işletmelerindeki personel hakkında, 969 sayılı Kanunun 3 üncü maddesinin son fıkrasının, bu Kanunla değiştirilmeden önceki hükmüne istinaden çıkarılmış olan yönetmelik hükümleri uygulanır.
Yükleyen: yasinuzunoglu
