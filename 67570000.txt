6757 sayılı Olağanüstü Hal Kapsamında Bazı Kurum ve Kuruluşlara İlişkin Düzenleme Yapılması Hakkında Kanun Hükmünde Kararnamenin Değiştirilerek Kabul Edilmesine Dair Kanun
Yayımlandığı Resmî Gazete Tarihi: 24.11.2016
Yayımlandığı Resmî Gazete Sayısı: 29898
Kabul Tarihi	09.11.2016
BİRİNCİ BÖLÜM
Türk Silahlı Kuvvetlerine İlişkin Hükümler
Madde 0001 :
26/10/1963 tarihli ve 357 sayılı Askerî Hâkimler Kanununun 10 uncu maddesinin üçüncü fıkrasının (B) bendinde yer alan kadınlar ibaresi sivil kaynaktan alınanlar şeklinde değiştirilmiştir.
Madde 0002 :
357 sayılı Kanunun 24 üncü maddesinin üçüncü fıkrası yürürlükten kaldırılmıştır.
Madde 0003 :
27/7/1967 tarihli ve 926 sayılı Türk Silâhlı Kuvvetleri Personel Kanununa 14 üncü maddesinden sonra gelmek üzere aşağıdaki 14/A maddesi eklenmiştir.
Dış kaynaktan pilot subay temini:
Madde 14/A- En az dört yıl süreli eğitim veren fakülte veya yüksekokullardan pilot olarak mezun olanlar ile ticari pilot lisansı veya havayolu nakliye pilotu lisansı bulunanlar öncelikli olmak üzere en az dört yıl süreli mühendislik eğitimi veren fakülte veya yüksekokullardan mezun olan kadın veya erkeklerden muvazzaf subay olmak için başvuranlar; düzeltilmemiş nüfus kaydına göre müracaat yapılan yılın ocak ayının ilk günü itibarıyla otuziki yaşını bitirmemiş olmak, yedek subay olma koşulları ile uçuş için gerekli şartları taşımak ve sınavlar ile uygulanacak temel askerlik eğitiminde başarılı olmak şartıyla muvazzaf subaylığa nasbedilebilirler. Bunlardan pilotaj eğitiminde başarısız olanlar, Türk Silâhlı Kuvvetlerinde hizmetine ihtiyaç duyulması halinde, 14 üncü maddede düzenlenen diğer şartları sağlamak ve gerekli eğitimleri tamamlamak kaydıyla diğer sınıflarda istihdam edilebilirler. Ancak bunlar için 14 üncü maddenin dördüncü fıkrasındaki deneme süresi üç yıl olarak uygulanır. Pilotaj eğitiminde başarısız olanlar ile deneme süresi içerisinde Türk Silâhlı Kuvvetlerinden ayrılanlardan herhangi bir tazminat alınmaz.
Madde 0004 :
926 sayılı Kanunun 113 üncü maddesinin birinci fıkrasının (d) bendi aşağıdaki şekilde değiştirilmiştir.
d) Pilotaj eğitimini (pilot adaylarına verilen uçuş eğitimini) bitirenlerin yükümlülükleri sekiz yıl uzatılır.
Madde 0005 :
926 sayılı Kanunun mülga 143 üncü maddesi aşağıdaki şekilde yeniden düzenlenmiştir.
Madde 143- Yedek subay okulu öğrencilerine 6.528 gösterge rakamının memur aylık katsayısıyla çarpımı sonucu bulunacak tutarın %50'si tutarında harçlık ödenir.
Kendi nam ve hesabına fakülte, yüksekokul veya meslek yüksekokullarını bitirenlerden astsubay nasbedilmek üzere temel askerlik eğitimine alınanlara, 2.680 gösterge rakamının memur aylık katsayısıyla çarpımı sonucu bulunacak tutarın %90'ı tutarında harçlık ödenir. 28/2/1982 tarihli ve 2629 sayılı Uçuş, Paraşüt, Denizaltı, Dalgıç ve Kurbağa Adam Hizmetleri Tazminat Kanunu hükümleri saklıdır.
Kendi nam ve hesabına fakülte veya yüksekokulları bitirenlerden subay nasbedilmek üzere temel askerlik eğitimine alınanlar, asteğmenler için ilgili mevzuatında öngörülen aylık ve mali haklar ile sosyal yardımlardan (tayın bedeli hariç) aynen yararlandırılırlar. 2629 sayılı Kanun hükümleri saklıdır.
Harçlıkların küsuratlı çıkması durumunda, ödemelerde küsuratlı değerler tama (1 Türk Lirasına) iblağ edilir.
Harçlıklardan vergi ve diğer kesintiler yapılmaz. Harçlıklar haczedilemez.
Madde 0006 :
926 sayılı Kanuna aşağıdaki ek geçici maddeler eklenmiştir.
Ek Geçici Madde 92- Bu maddenin yürürlüğe girdiği tarihten önce herhangi bir nedenle Türk Silâhlı Kuvvetlerinden ayrılan veya ilişiği kesilen pilot subaylar ile ticari pilot lisansı ya da havayolu nakliye pilotu lisansına sahip en az 1000 saat uçuşu bulunan diğer sınıflardaki subaylardan istekliler, uçuş için gerekli şartları sağlamaları ve başvurularının uygun görülmesi halinde ilgili Kuvvet Komutanının teklifi ve Millî Savunma Bakanının onayı ile yeniden subay nasbedilerek Türk Silâhlı Kuvvetlerinde pilot olarak görevlendirilebilirler. Bunlar 2629 sayılı Kanun kapsamında pilot kabul edilirler. Bunların dışarıda geçirdikleri süreler rütbe bekleme süresinden, pilot subayların dışarıda geçirdikleri uçuş süreleri, belgelendirmeleri kaydıyla ayrıca uçuş hizmet süresinden sayılır. Malûllük ve ölüm hali hariç olmak üzere en az dört yıl görev yapmadan Türk Silâhlı Kuvvetlerinden ayrılanlar, nasbedildikleri yeni rütbelerinin emeklilik de dâhil olmak üzere hiçbir hakkından yararlanamaz. Emeklilik veya yaşlılık aylığı almakta iken bu madde kapsamında görevlendirilenlerin bu aylıkları kesilir. Aylıkları kesilenlerden dört yıl görev süresi şartını yerine getirmemiş olanların, bu hizmet süreleri hizmet birleştirmesine konu edilmez ve başkaca bir şart aranmaksızın haklarında toptan ödeme hükümleri uygulanır. Aylıkları kesilenlerin sigortalılıklarının sona erdiği tarih yazılı istek tarihi kabul edilerek ilgili sosyal güvenlik kanunlarına göre aylıkları yeniden bağlanır. Bu maddenin uygulanması nedeniyle geçmişe yönelik olarak herhangi bir ödeme yapılmaz.
Bu madde kapsamındakiler göreve başladıkları tarihten itibaren dört yıl süresince 41 inci maddenin birinci fıkrasının (c) bendinde yer alan Yüksek Askerî Şûra tarafından belirlenecek hizmet kadrosu fazlası albay miktarı kapsamında değerlendirilmezler.
Bunların Türk Silâhlı Kuvvetlerinde göreve tekrar başladıklarında bir defaya mahsus olmak üzere 38 inci maddede belirtilen rütbe terfi şartları ve esasları aranmaksızın emsallerinin bulundukları rütbelere terfi işlemleri derhal yapılarak nasıpları emsalleri tarihine götürülür.
Ek Geçici Madde 93- Bu maddenin yürürlüğe girdiği tarihten önce herhangi bir nedenle uçuştan ayrılan subaylar, bir yıl içinde başvuruda bulunmaları ve uçuş için gerekli şartları sağlamaları kaydıyla ilgili Kuvvet Komutanlığınca yeniden pilotaj eğitimine alınabilirler. Pilotaj eğitiminde başarılı olanların yükümlülük süresi, bu eğitime başlama tarihinden itibaren on beş yıldır. Pilotaj eğitiminde başarısız olanların bu eğitimde geçirdikleri süre, yükümlülük süresine dahil edilir.
Madde 0007 :
31/7/1970 tarihli ve 1324 sayılı Genelkurmay Başkanının Görev ve Yetkilerine Ait Kanunun 8 inci maddesinin birinci fıkrası aşağıdaki şekilde değiştirilmiştir.
Genelkurmay Başkanı; orgeneral ve oramiraller arasından, Bakanlar Kurulunun teklifi üzerine Cumhurbaşkanınca atanır.
Madde 0008 :
4/7/1972 tarihli ve 1602 sayılı Askerî Yüksek İdare Mahkemesi Kanununun 6 ncı maddesinin birinci fıkrasının birinci cümlesi aşağıdaki şekilde değiştirilmiştir.
Askeri Yüksek İdare Mahkemesi Başkanlar Kurulunun hakim sınıfından seçeceği bir üye Genel Sekreterlik görevini yapar.
Madde 0009 :
1602 sayılı Kanunun 17 nci maddesinin birinci fıkrası aşağıdaki şekilde değiştirilmiştir.
Başkanlar Kurulu, Başkan ve Daire Başkanlarından oluşur.
Madde 0010 :
28/2/1982 tarihli ve 2629 sayılı Uçuş, Paraşüt, Denizaltı, Dalgıç ve Kurbağa Adam Hizmetleri Tazminat Kanununun 7 nci maddesinin (h) bendinin birinci cümlesi aşağıdaki şekilde değiştirilmiştir.
(a) bendi kapsamına giren personele, aynı bentte belirtilen zorunlu uçuş saatinden fazla uçtukları her uçuş saati için uçuş hizmet yılının son ayındaki uçuş tazminatının; jet pilotları, pervaneli pilotları, silah sistem subayları ve seyrüsefer subayları için %7'si, taktik koordine subayları ile uçuş ekibi ve görev ekibi personeli için %5,5'i oranında ayrıca her yıl toptan ödeme yapılır.
Madde 0011 :
2629 sayılı Kanuna ekli ek cetvel aşağıdaki şekilde değiştirilmiştir.
Ek Cetvel:
A- Hizmet Grubu: Jet Pilotu,
B- Hizmet Grubu: Pervaneli Pilotu,
C- Hizmet Grubu: Silah Sistem Subayı,
Ç- Hizmet Grubu: Seyrüsefer Subayı,
D- Hizmet Grubu: ADS Pilotu, Denizaltıcı Subay, Denizaltıcı Astsubay, Denizaltıcı Uzman Erbaş, Dalgıç, Kurbağa Adam,
E- Hizmet Grubu: Taktik Koordine Subayı, Uçuş Ekibi Personeli, Görev Ekibi Personeli, Paraşütçü.
Hizmet Yılı  	  Tazminat Oranları (%)
A Hizmet Grubu  	  B Hizmet Grubu  	  C Hizmet Grubu  	  Ç Hizmet Grubu  	  D Hizmet Grubu  	  E Hizmet Grubu
1  	  290  	  290  	  290  	  270  	  284  	  270
2  	  297  	  297  	  297  	  274  	  289  	  274
3  	  306  	  306  	  306  	  280  	  294  	  280
4  	  345  	  345  	  332  	  309  	  301  	  286
5  	  359  	  359  	  347  	  323  	  305  	  291
6  	  366  	  371  	  358  	  339  	  311  	  295
7  	  392  	  392  	  375  	  351  	  316  	  300
8  	  403  	  403  	  382  	  357  	  320  	  304
9  	  413  	  418  	  389  	  366  	  324  	  310
10  	  520  	  495  	  435  	  426  	  326  	  316
11  	  539  	  514  	  450  	  444  	  332  	  319
12  	  565  	  535  	  468  	  465  	  338  	  324
13  	  618  	  653  	  487  	  485  	  346  	  329
14  	  720  	  780  	  514  	  503  	  349  	  334
15  	  725  	  790  	  520  	  527  	  353  	  340
16  	  740  	  815  	  527  	  533  	  357  	  346
17  	  762  	  840  	  530  	  538  	  363  	  351
18  	  782  	  867  	  534  	  544  	  366  	  357
19  	  790  	  875  	  542  	  550  	  371  	  363
20  	  794  	  878  	  548  	  555  	  376  	  368
21  	  803  	  888  	  555  	  559  	  381  	  372
22  	  810  	  895  	  562  	  565  	  386  	  378
23  	  845  	  930  	  597  	  618  	  438  	  431
Madde 0012 :
14/10/1983 tarihli ve 2920 sayılı Türk Sivil Havacılık Kanununun 98 inci maddesine birinci fıkrasından sonra gelmek üzere aşağıdaki fıkra eklenmiştir.
27/7/1967 tarihli ve 926 sayılı Türk Silâhlı Kuvvetleri Personel Kanunu uyarınca belirlenen yükümlülük süresini tamamlamadan bir mahkeme veya disiplin kurulu kararına dayanılarak Türk Silahlı Kuvvetlerinden ilişiği kesilenler, kalan yükümlülük süresi dolmadan yeterlik belgesinin sağladığı yetki ve imtiyazları kullanamazlar.
Madde 0013 :
11/5/2000 tarihli ve 4566 sayılı Harp Okulları Kanununa aşağıdaki geçici madde eklenmiştir.
Geçici Madde 4- Bu maddenin yürürlüğe girdiği tarihten itibaren bir yıl içinde yapılacak temin faaliyeti ile Hava Harp Okulunun birinci, ikinci ve üçüncü sınıflarına pilotaj eğitimi veren üniversiteler öncelikli olmak üzere üniversitelerin ilgili bölümlerinden öğrenci alınabilir. Bu öğrencilerin Hava Harp Okuluna geçişine ilişkin usul ve esaslar Millî Savunma Bakanlığı ile Yükseköğretim Kurulu tarafından müştereken belirlenir.
Madde 0014 :
22/1/2015 tarihli ve 6586 sayılı Millî Mayın Faaliyet Merkezi Kurulmasına İlişkin Kanun ile Bazı Kanunlarda Değişiklik Yapılmasına Dair Kanunun 3 üncü maddesinin birinci fıkrasının (ğ) bendi aşağıdaki şekilde değiştirilmiştir.
ğ) Merkez: Millî Mayın Faaliyet Merkezini,
Madde 0015 :
6586 sayılı Kanunun 4 üncü maddesinin birinci fıkrasında yer alan Bakana bağlı olarak Millî Mayın Faaliyet Merkezi Başkanlığı ibaresi Millî Mayın Faaliyet Merkezi şeklinde değiştirilmiştir.
Madde 0016 :
6586 sayılı Kanunun 5 inci maddesinin ikinci ve üçüncü fıkralarında yer alan Millî Mayın Faaliyet Merkezi Başkanı ibareleri Genel Plan ve Prensipler Genel Müdürü şeklinde değiştirilmiş ve ikinci fıkrada yer alan Bakana karşı ibaresi yürürlükten kaldırılmıştır.
İKİNCİ BÖLÜM
Bilgi Teknolojileri ve İletişim Kurumuna İlişkin Hükümler
Madde 0017 :
4/5/2007 tarihli ve 5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanunun 2 nci maddesinin birinci fıkrasının (b) bendi yürürlükten kaldırılmış ve aynı fıkranın (c) ve (ı) bentleri aşağıdaki şekilde değiştirilmiştir.
c) Başkan: Bilgi Teknolojileri ve İletişim Kurumu Başkanını,
ı) Kurum: Bilgi Teknolojileri ve İletişim Kurumunu,
Madde 0018 :
5651 sayılı Kanunun;
a) 3 üncü maddesinin ikinci fıkrasında yer alan Başkanlık ibaresi Başkan şeklinde değiştirilmiştir.
b) 4 üncü maddesinin üçüncü fıkrasında yer alan Başkanlığın ibaresi Kurumun şeklinde, Başkanlığa ibaresi Kuruma şeklinde ve Başkanlıkça ibaresi Kurum tarafından şeklinde değiştirilmiştir.
c) 5 inci maddesinin beşinci fıkrasında yer alan Başkanlığın ibaresi Kurumun şeklinde, Başkanlığa ibaresi Kuruma şeklinde, Başkanlıkça ibaresi Kurum tarafından şeklinde ve aynı maddenin altıncı fıkrasında yer alan Başkanlık ibaresi Başkan şeklinde değiştirilmiştir.
ç) 6 ncı maddesinin birinci fıkrasının (d) bendinde yer alan Başkanlığın ibaresi Kurumun şeklinde, Başkanlığa ibaresi Kuruma şeklinde, Başkanlıkça ibaresi Kurum tarafından şeklinde ve aynı maddenin üçüncü fıkrasında yer alan Başkanlık ibaresi Başkan şeklinde değiştirilmiştir.
d) 8 inci maddesinin üçüncü, yedinci, sekizinci ve onüçüncü fıkralarında yer alan Başkanlığa ibareleri Kuruma şeklinde, dördüncü, altıncı ve onbirinci fıkralarında yer alan Başkanlık ibareleri Başkan şeklinde, onüçüncü fıkrasında yer alan Başkanlıkça ibaresi Kurum tarafından şeklinde ve ondördüncü fıkrasında yer alan Telekomünikasyon İletişim Başkanlığına ibaresi Kuruma şeklinde değiştirilmiş ve onbirinci fıkrasında yer alan ise Başkanlığın talebi üzerine ibaresi ile onikinci fıkrasında yer alan Başkanlık veya ibaresi yürürlükten kaldırılmıştır.
e) 8/A maddesinin birinci, ikinci ve dördüncü fıkralarında yer alan Başkanlık ibareleri Başkan şeklinde değiştirilmiş ve aynı maddenin beşinci fıkrasına yer sağlayıcılara ibaresinden sonra gelmek üzere Başkan tarafından ibaresi eklenmiştir.
f) 9/A maddesinin birinci ve beşinci fıkralarında yer alan Başkanlığa ibareleri Kuruma şeklinde, üçüncü ve altıncı fıkralarında yer alan Başkanlık ibareleri Başkan şeklinde ve sekizinci fıkrasında yer alan Başkanlık ibaresi Kurum şeklinde değiştirilmiş, dokuzuncu fıkrasında yer alan Başkanlık tarafından, ibaresi yürürlükten kaldırılmıştır.
g) 10 uncu maddesinin birinci fıkrasında yer alan bünyesinde bulunan Başkanlıkça ibaresi tarafından şeklinde, ikinci ve dördüncü fıkralarında yer alan Başkanlığın ibareleri Kurumun şeklinde, üçüncü fıkrasında yer alan Başkanlığa ibaresi Kuruma şeklinde, dördüncü fıkrasının (d) bendinde yer alan bu Kanunun 8 inci maddesinin birinci fıkrasında ibaresi bu Kanunun 8 inci maddesi ile 8/A maddesinde şeklinde ve beşinci, altıncı ve yedinci fıkralarında yer alan Başkanlık ibareleri Kurum şeklinde değiştirilmiş, ikinci fıkrasının ikinci ve üçüncü cümleleri yürürlükten kaldırılmıştır.
ğ) Ek 1 inci maddesinin beşinci fıkrasında yer alan Telekomünikasyon İletişim Başkanlığı ibaresi Kurum şeklinde değiştirilmiş ve aynı maddenin birinci, ikinci, üçüncü, dördüncü ve altıncı fıkraları yürürlükten kaldırılmıştır.
h) Ek 2 nci maddesinin birinci fıkrasında yer alan Başkanlığa ibaresi Kuruma şeklinde, Başkanlıkta ibaresi Kurumda şeklinde ve yetmiş beşi ibaresi ikiyüzelliyi şeklinde değiştirilmiştir.
Madde 0019 :
5651 sayılı Kanuna aşağıdaki ek madde eklenmiştir.
Ek Madde 3- (1) Telekomünikasyon İletişim Başkanlığı kapatılmıştır.
(2) Diğer mevzuatta Telekomünikasyon İletişim Başkanlığına yapılan atıflar Bilgi Teknolojileri ve İletişim Kurumuna, Telekomünikasyon İletişim Başkanına yapılan atıflar Bilgi Teknolojileri ve İletişim Kurumu Başkanına yapılmış sayılır.
Madde 0020 :
5651 sayılı Kanuna aşağıdaki geçici madde eklenmiştir.
Geçici Madde 4- (1) Telekomünikasyon İletişim Başkanının görevi bu maddenin yürürlüğe girdiği tarihte sona erer ve hakkında 375 sayılı Kanun Hükmünde Kararnamenin ek 18 inci maddesi hükümleri uygulanır. Telekomünikasyon İletişim Başkanlığında görevli daire başkanlarının görevleri bu maddenin yürürlüğe girdiği tarihte sona erer. Bunlardan daha önce İletişim Uzmanı unvanını ihraz etmiş olanlar Bilgi Teknolojileri ve İletişim Kurumunda Bilişim Uzmanı kadrolarına atanmış sayılırlar.
(2) Telekomünikasyon İletişim Başkanlığında görevli olup terör örgütlerine veya Milli Güvenlik Kurulunca Devletin milli güvenliğine karşı faaliyette bulunduğuna karar verilen yapı, oluşum veya gruplara üyeliği, mensubiyeti veya iltisakı yahut bunlarla irtibatı olmadığı değerlendirilen personelden İletişim Uzmanı ve İletişim Uzman Yardımcıları, Bilgi Teknolojileri ve İletişim Kurumunda bulunan Bilişim Uzmanı ve Bilişim Uzman Yardımcısı kadrolarına, diğer personel ise Bilgi Teknolojileri ve İletişim Kurumunda bulunan aynı unvanlı kadrolara başka bir işleme gerek kalmaksızın halen bulundukları kadro derecesiyle atanmış sayılırlar. Bunların atanmış sayıldıkları tarih itibarıyla diğer kanunlardaki hükümlere bakılmaksızın ve başka bir işleme gerek kalmaksızın kadroları ihdas edilmiş ve ilgili mevzuatı uyarınca Kurum kadro cetvellerine eklenmiş sayılır. Bu şekilde atananların Uzman ve Uzman Yardımcılığında geçirdiği süreler atanmış sayıldıkları Kurum kadrolarında geçmiş sayılır.
Madde 0021 :
4/7/1934 tarihli ve 2559 sayılı Polis Vazife ve Salâhiyet Kanununun ek 7 nci maddesinin onuncu fıkrası aşağıdaki şekilde değiştirilmiştir.
Bu maddede belirtilen telekomünikasyon yoluyla yapılan iletişime ilişkin işlemler ile 5271 sayılı Kanunun 135 inci maddesi kapsamında yapılacak dinlemeler, Bilgi Teknolojileri ve İletişim Kurumu bünyesinde tek bir merkezden yürütülür.
Madde 0022 :
5/11/2008 tarihli ve 5809 sayılı Elektronik Haberleşme Kanununun 60 ıncı maddesine sekizinci fıkrasından sonra gelmek üzere aşağıdaki fıkralar eklenmiş ve sonraki fıkra teselsül ettirilmiştir.
(9) Anayasanın 22 nci maddesinde sayılan sebeplerden biri veya birkaçına bağlı olarak, gecikmesinde sakınca bulunan hâllerde Başbakanlık, alınması gereken tedbirleri belirler ve uygulanmak üzere Kuruma bildirir. Kurum Başkanı, Başbakanlığın gerekli gördüğü tedbirlere ilişkin kararını derhal işletmecilere, erişim sağlayıcılara, veri merkezlerine ve ilgili içerik ve yer sağlayıcılara bildirir. Bu kararın gereği, derhal ve kararın bildirilmesi anından itibaren en geç iki saat içinde yerine getirilir. Bu karar, yirmidört saat içinde sulh ceza hâkiminin onayına sunulur. Hâkim kararını kırksekiz saat içinde açıklar, aksi halde karar kendiliğinden kalkar.
(10) Kurum, kamu kurum ve kuruluşları ile gerçek ve tüzel kişilerin siber saldırılara karşı korunması ve bu saldırılara karşı caydırıcılık sağlamak için her türlü tedbiri alır veya aldırır.
(11) Kurum, görevi kapsamında ilgili yerlerden bilgi, belge, veri ve kayıtları alabilir ve değerlendirmesini yapabilir; arşivlerden, elektronik bilgi işlem merkezlerinden ve iletişim altyapısından yararlanabilir, bunlarla irtibat kurabilir ve bu kapsamda diğer gerekli önlemleri alabilir veya aldırabilir. Kurum, bu fıkrada belirtilen görevlerin ifasında bakanlıklar, kurum ve kuruluşlar ile işbirliği içerisinde çalışır. Bu kapsamda Kurum tarafından istenen her türlü bilgi ve belge talebi; ilgili bakanlık, kurum ve kuruluşlar tarafından gecikmeksizin yerine getirilir. Bu fıkraya göre bilgi ve belge talebinde bulunulması ve bu taleplerin yerine getirilmesine ilişkin usul ve esaslar ile diğer hususlar Başbakanlıkça belirlenir.
(12) Gerçek kişiler ile özel hukuk tüzel kişileri, Kurumun bu maddedeki görevleri ile ilgili taleplerini, tabi oldukları mevzuat hükümlerini gerekçe göstermek suretiyle yerine getirmekten kaçınamazlar. İşletmeciler dışında Kurumun görevleri ile ilgili yükümlülüklerini yerine getirmeyenlere bu maddenin ikinci fıkrasındaki yaptırım uygulanır.
ÜÇÜNCÜ BÖLÜM
Çeşitli ve Son Hükümler
Madde 0023 :
4/6/1937 tarihli ve 3201 sayılı Emniyet Teşkilât Kanununun ek 24 üncü maddesine ikinci fıkrasından sonra gelmek üzere aşağıdaki fıkra eklenmiş ve aynı Kanunun geçici 25 inci maddesinin birinci fıkrasında yer alan beşinci fıkrası ibareleri altıncı fıkrası şeklinde değiştirilmiştir.
Özel harekat birimlerinde istihdam edilmek üzere, yirmisekiz yaşından gün almamış olmak kaydıyla, en az lise veya dengi okul mezunları, Kamu Personel Seçme Sınavı şartı aranmaksızın, fiziki yeterlilik ve mülakat sınavları ile polis meslek eğitim merkezlerine alınabilir. Bu fıkra kapsamında alınacak olanların eğitim süresi ve eğitim şekline ilişkin usul ve esaslar ile diğer hususlar Bakanlık tarafından belirlenir.
Madde 0024 :
4/11/1981 tarihli ve 2547 sayılı Yükseköğretim Kanununun geçici 55 inci maddesinin ikinci fıkrasında yer alan yetmişiki ibaresi yetmişbeş şeklinde ve 2016 ibaresi 2020 şeklinde değiştirilmiştir.
Madde 0025 :
6/1/1982 tarihli ve 2576 sayılı Bölge İdare Mahkemeleri, İdare Mahkemeleri ve Vergi Mahkemelerinin Kuruluşu ve Görevleri Hakkında Kanuna aşağıdaki geçici madde eklenmiştir.
Geçici Madde 21- 31/12/2020 tarihine kadar bölge idare mahkemesi üyeliğine, hâkimlik ve savcılık mesleğinde fiilen en az altı yıl görev yapmış ve üstün başarısı ile bölge idare mahkemesinde yararlı olacağı anlaşılmış bulunan idarî yargı hâkim ve savcıları arasından atama yapılabilir.
Madde 0026 :
9/7/1982 tarihli ve 2692 sayılı Sahil Güvenlik Komutanlığı Kanununun 3 üncü maddesinin ikinci fıkrasında yer alan askeri personel ibaresi kolluk personeli şeklinde değiştirilmiştir.
Madde 0027 :
12/4/1991 tarihli ve 3713 sayılı Terörle Mücadele Kanununa 20 nci maddesinden sonra gelmek üzere aşağıdaki 20/A maddesi eklenmiştir.
Zararların tazmini amacıyla tedbir konulması
Madde 20/A- Türk Ceza Kanununun İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ve bu Kanun kapsamına giren suçlar nedeniyle gerçek veya tüzel kişiler ile kamu kurum ve kuruluşlarının uğradığı zararların tazmini amacıyla, soruşturma aşamasında Cumhuriyet savcısının talebi üzerine sulh ceza hâkimi, kovuşturma aşamasında mahkeme tarafından, şüpheli veya sanıklara ait taşınmazların veya kara, deniz ya da hava ulaşım araçlarının devir ve temlikini veya bunlarla ilgili hak tesisini önlemek ya da tasarruf yetkisini kısıtlamak için şerh düşülmesine ve bu kişilerin yardımlaşma kurum ve sandıklarından olan alacaklarına tedbir konulmasına karar verilebilir. Taşınmazlarla ilgili karar tapu kütüğüne; kara, deniz ve hava ulaşım araçlarıyla ilgili karar ise bu araçların kayıtlı bulunduğu sicile şerh verilmek suretiyle icra olunur. Kovuşturmaya yer olmadığına dair kararın kesinleşmesi halinde veya şerhin konulduğu tarihten itibaren bir yıl içinde, şerhin devamı yönünde hukuk mahkemesinden verilmiş ihtiyati haciz veya ihtiyati tedbir kararı ibraz edilmediği takdirde şerh kendiliğinden terkin edilir.
Madde 0028 :
13/12/2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanuna aşağıdaki geçici madde eklenmiştir.
Geçici Madde 6- (1) 1/7/2016 tarihine kadar işlenen suçlar bakımından; 26/9/2004 tarihli ve 5237 sayılı Türk Ceza Kanununun kasten öldürme suçları (madde 81, 82), üstsoya, altsoya, eşe veya kardeşe ya da beden veya ruh bakımından kendisini savunamayacak durumda bulunan kişiye karşı işlenen kasten yaralama ve neticesi sebebiyle ağırlaşmış yaralama suçları, cinsel dokunulmazlığa karşı işlenen suçlar (madde 102, 103, 104, 105), özel hayata ve hayatın gizli alanına karşı suçlar (madde 132, 133, 134, 135, 136, 137, 138), uyuşturucu veya uyarıcı madde imal ve ticareti suçu (madde 188) ve İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ile 12/4/1991 tarihli ve 3713 sayılı Terörle Mücadele Kanunu kapsamına giren suçlar hariç olmak üzere, bu Kanunun;
a) 105/A maddesinin birinci fıkrasında yer alan bir yıllık süre iki yıl,
b) 107 nci maddesinin ikinci fıkrasında yer alan üçte ikilik oran yarısı,
olarak uygulanır.
Madde 0029 :
Ekli (1) sayılı listede yer alan kadrolar ihdas edilerek 13/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (II) sayılı cetvelin Adalet Bakanlığına ait bölümüne eklenmiştir.
Madde 0030 :
Bu Kanun yayımı tarihinde yürürlüğe girer.
Madde 0031 :
Bu Kanun hükümlerini Bakanlar Kurulu yürütür.
(1) SAYILI LİSTE
KURUMU : ADALET BAKANLIĞI
TEŞKİLATI : TAŞRA
(II) SAYILI CETVEL
İHDAS EDİLEN KADROLARIN
(MESLEK MENSUPLARI)
UNVANI  	    DERECESİ  	    ADEDİ  	    TOPLAMI
Hâkim  	  1  	  50  	  50
Hâkim  	  2  	  50  	  50
Hâkim  	  3  	  50  	  50
Hâkim  	  4  	  50  	  50
Hâkim  	  5  	  50  	  50
Hâkim  	  6  	  100  	  100
Hâkim  	  7  	  150  	  150
Hâkim  	  8  	  300  	  300
Hâkim ve Savcı  	  1  	  400  	  400
Hâkim ve Savcı  	  2  	  250  	  250
Hâkim ve Savcı  	  3  	  250  	  250
Hâkim ve Savcı  	  4  	  250  	  250
Hâkim ve Savcı  	  5  	  250  	  250
Hâkim ve Savcı  	  6  	  350  	  350
Hâkim ve Savcı  	  7  	  400  	  400
Hâkim ve Savcı  	  8  	  1.050  	  1.050
TOPLAM  	     	  4.000  	  4.000
Yükleyen: yasinuzunoglu
