3671 sayılı Türkiye Büyük Millet Meclisi Üyelerinin Ödenek, Yolluk ve Emekliliklerine Dair Kanun
Yayımlandığı Resmî Gazete Tarihi: 28/10/1990
Yayımlandığı Resmî Gazete Sayısı: 20679
Kabul Tarihi	26/10/1990
Madde 0001: Ödenek, yolluk, diğer mali ve sosyal haklar
Türkiye Büyük Millet Meclisi üyelerinin aylık ödeneklerinin tutarı, en yüksek Devlet memurunun almakta olduğu miktardır. En yüksek Devlet memuruna ödenenlerden gelir vergisine tabi olmayanlar bu Kanuna göre de gelir vergisine tabi tutulmaz.
Türkiye Büyük Millet Meclisi üyelerine bu madde uyarınca hesaplanacak aylık ödenek tutarının yarısı yolluk olarak ödenir.
Bu yolluklar herhangi bir suretle haczedilemez.
Türkiye Büyük Millet Meclisi üyeleri en yüksek Devlet memurunun almakta olduğu mali ve sosyal haklardan yararlanırlar.
Madde 0002: Emeklilik
(03.04.1997 tarih ve 4234 sayılı 1 inci maddesiyle değişen şekli.) Türkiye Büyük Millet Meclisi Üyeleri ile dışardan atanan bakanlar, seçildikleri veya atandıkları, emekli olanlar ise istekte bulundukları tarihi izleyen ayın başından itibaren T.C. Emekli Sandığı ile ilgilendirilirler. Emekli olanların iştirakçi oldukları sürece sosyal güvenlik kurumlarından aldıkları aylıkları kesilir.
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
5434 sayılı T.C. Emekli Sandığı Kanununun yürürlüğe girdiği tarihten itibaren, Yasama Organı Üyeleri ile dışardan atanan bakanların bu görevlerde geçen her hizmet yılı için aynı Kanunun 32 nci maddesi çerçevesinde üç aylık fiili hizmet zammı uygulanır.
Madde 0003: Emekli aylığının bağlanması
(03.12.1992 tarih ve 3855 sayılı Kanunun 3 üncü maddesiyle değişen şekli.) Yasama Organı Üyeleri ile dışardan atanan bakanların veya daha önce bu görevlerde bulunmuş olanların istekleri üzerine emekli aylıklarının bağlanmasında, emekli aylığını bağlayacak ilgili Sosyal Güvenlik Kurumunun mevzuatında yer alan genel hükümler uygulanır.
Madde 0004: Milletvekilleri ile Yasama Organı eski üyelerinin sosyal hakları
(24.11.1994 tarih ve 4049 sayılı Kanunun 4 üncü maddesiyle değişen şekli.) Milletvekillerinin, Yasama Organı Üyeliği ile açıktan atandığı Bakanlık görevi sona erenlerin ve bunların bakmakla yükümlü oldukları aile fertlerinin; ölenlerin aylık veya 5 inci madde gereğince tazminat alan veya müstahak olup da, bu tazminatı 5 inci maddenin üçüncü fıkrasındaki şartlar sebebiyle alamayan dul ve yetimlerinin tedavileri Türkiye Büyük Millet Meclisince sağlanır. (Cümle 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 49. Maddesi ile Eklenmiştir) Bu fıkranın uygulanmasına ilişkin usul ve esaslar Türkiye Büyük Millet Meclisi Başkanlık Divanınca çıkarılan yönetmelikle belirlenir.
(Fıkra 06.04.2018 tarih ve 30383 sayılı Resmi Gazetede yayımlanan 7104 Sayılı Kanunun 16. Maddesi ile Eklenmiştir) Türkiye Büyük Millet Meclisi üyeleri ve bu üyeliği sona erenler ile dışarıdan atanan bakanlar, kamu kurum ve kuruluşlarının tüm sosyal tesis ve imkanlarından, bu tesislerin kullanımına ilişkin ilgili kamu kurum ve kuruluşları tarafından belirlenmiş en uygun esas ve usuller dâhilinde yararlanırlar.
Madde 0005: Tazminat
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
Madde 0006: Hak kazanma ve ödeme
Türkiye Büyük Millet Meclisi üyeleri bu sıfatı iktisap ettikleri aydan itibaren, bu Kanunda belirtilen ödenek ve yolluklara hak kazanırlar. Herhangi bir nedenle Türkiye Büyük Millet Meclisi üyeliği sıfatı kalkanların istihkakları, bu sıfatın kalktığı ayı takip eden aybaşından itibaren verilmez. Ancak, ölüm ve çeşitli sebeplerle genel seçimin yenilenmesi halinde önceden aldıkları üç aylık ödenek ve yolluklar geri alınmaz. Aylık ödenek ve yollukların üç aylığı peşin olarak ve çekle ödenir.
Madde 0007: Ölüm yardımı
Türkiye Büyük Millet Meclisi üyelerinin ölümleri halinde 657 sayılı Devlet Memurları Kanunu ile ek ve değişikliklerine göre en yüksek Devlet Memurunun almakta olduğu aylığın (ek gösterge dahil) oniki aylık tutarı ölüm yardımı olarak Türkiye Büyük Millet Meclisi bütçesinden usulü dairesinde ve resen ödenir.
Yasama Organı üyeliği sona erenler için bu yardım ölüm tarihi itibariyle birinci fıkraya göre hesaplanacak miktarın yarısı tutarında olmak üzere Türkiye Büyük Millet Meclisi bütçesinden ödenir.
Bu madde uyarınca ölüm yardımı yapılanlara diğer mevzuat hükümleri ile öngörülen ölüm yardımları yapılmaz.
Bu maddenin tatbikinde 657 sayılı Devlet Memurları Kanununun 208 inci maddesi hükümleri uygulanır.
Madde 0008: Yürürlükten kaldırılan hükümler
9.10.1984 tarih ve 3053 sayılı Kanun yürürlükten kaldırılmıştır. 5434 sayılı T.C. Emekli Sandığı Kanununun bu Kanuna aykırı hükümleri uygulanmaz.
Ek Madde 0001:
(Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 50. Maddesi ile Değişmiştir.)
Türkiye Büyük Millet Meclisi Başkanlığınca, milletvekilleri ve yasama organı eski üyelerine, 24/6/2018 tarihinden önce dışarıdan atandığı bakanlık görevi sona erenlere ve bunların sıfat ve vazifesine bağlı olarak kanunlarda belirtilen hak sahiplerine, şekli ve içeriği Türkiye Büyük Millet Meclisi Başkanlık Divanınca belirlenecek kimlik belgesi verilir. Bu kimlik belgesi, tüm resmî ve özel kuruluşlar tarafından kabul edilecek resmî kimlik hükmündedir.
Milletvekilleri ve yasama organı eski üyeleri ile 24/6/2018 tarihinden önce dışarıdan atandığı bakanlık görevi sona erenlerin Türkiye Cumhuriyeti kimlik kartı, sürücü belgesi, diplomatik pasaport, yivli ve yivsiz silah ruhsatı alma ve yenileme işlemleri ile bunların sıfat ve vazifesine bağlı olarak bir hakkın kullanımına dair resmî kurumlara yapılacak yazılı bildirimler ilgili kanunlarda izin verilen illerde yapılabileceği gibi Ankara ilinde de yapılabilir. Bu işlemler ve bildirimler ilgilinin talebi halinde, resmî kurumlar nezdinde Türkiye Büyük Millet Meclisi Başkanlığı vasıtasıyla yürütülür. Ayrıca, bu fıkrada sayılanların talebi halinde, kendilerine ait veya edinecekleri araçlara Ankara ilinin plakası verilir.
Milletvekilleri ve yasama organı eski üyeleri ile 24/6/2018 tarihinden önce dışarıdan atandığı bakanlık görevi sona erenlerin bu sıfat veya vazifelerinden dolayı 15/7/1950 tarihli ve 5682 sayılı Pasaport Kanununda belirtilen hak sahiplerinin pasaport alma ve yenileme işlemleri hakkında da ikinci fıkra hükmü uygulanır.
Bu maddeye göre Türkiye Büyük Millet Meclisi Başkanlığı tarafından yapılacak iş ve işlemlere dair usul ve esaslar Türkiye Büyük Millet Meclisi Başkanlık Divanı tarafından çıkarılan yönetmelikle düzenlenir.
Geçici Madde 0001:
(03.12.1992 tarih ve 3855 sayılı Kanunun 6 ncı maddesiyle yürürlükten kaldırılmıştır.)
Geçici Madde 0002:
(24.11.1994 tarih ve 4049 sayılı Kanunun 9 uncu maddesiyle değişen şekli.) 5 inci maddede yer alan 9000 rakamı da 1995 yılında 12.000, 1996 da 13.000, 1997 ve müteakip yıllarda 14.000 olarak uygulanır.
Geçici Madde 0003:
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
Geçici Madde 0004:
(03.12.1992 tarih ve 3855 sayılı Kanunun 6 ncı maddesiyle yürürlükten kaldırılmıştır.)
Geçici Madde 0005:
(03.12.1992 tarih ve 3855 sayılı Kanunun 6 ncı maddesiyle yürürlükten kaldırılmıştır.)
Geçici Madde 0006:
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
Geçici Madde 0007:
(27.01.2000 tarih ve 4505 sayılı Kanunun 6 ncı maddesiyle ve 12.02.2000 tarihinden geçerli olarak yürürlükten kaldırılmıştır.)
Geçici Madde 0008:
(27.01.2000 tarih ve 4505 sayılı Kanunun 2 nci maddesiyle eklenen ve 12.02.2000 tarihinden geçerli olarak yürürlüğe giren şekli.) Bu Kanunun yürürlüğe girdiği tarihten önce yasama organı üyelerinden ve dışarıdan atanan bakanlardan altmışbeş yaşını doldurmuş bulunanlar ile bunların dul ve yetimlerine çeşitli kanunlarda yer alan hükümlere göre bağlanmış bulunan aylık ve sair tazminatlara ilişkin olarak yapılan her türlü işlem ve tahsisler kazanılmış hak olarak saklı olup bağlanmış bulunan emekli, dul-yetim aylıkları ile sair tazminatların Türkiye Cumhuriyeti Emekli Sandığınca ödenmesine devam olunur.
Ayrıca bu Kanunun 5 inci maddesine göre Türkiye Büyük Millet Meclisinden tazminat almakta iken, bu maddenin yürürlükten kalkması sonucu tazminatları kesilen ve Türkiye Cumhuriyeti Emekli Sandığından da temsil tazminatı ödenmeyen yasama organı üyeleri ile dışarıdan atanan bakanların kendilerine, dul ve yetimlerine 5434 sayılı Kanunun ek 68 inci maddesindeki esaslar dahilinde, Türkiye Büyük Millet Meclisi bütçesinden temsil tazminatı ödenir. Bu tazminatlar ödendikçe faturası karşılığında Hazineden tahsil olunur.
Madde 0009: Yürürlük
Bu Kanunun 2 nci maddesi ile geçici 4 üncü maddesi 1 Temmuz 1990 tarihinde; diğer maddeleri yayımı tarihinde yürürlüğe girer. Ancak 2 nci maddenin son fıkrasında yer alan fiili hizmet zammı verilmesinden dolayı bu Kanunun yürürlüğünden önce geçmiş süreler için aylık ve ikramiye farkı ödenmez.
Madde 0010: Yürütme
Bu Kanunun Türkiye Büyük Millet Meclisi ile ilgili hükümlerini Türkiye Büyük Millet Meclisi Başkanı, diğer hükümlerini Bakanlar Kurulu yürütür.
Yükleyen: yasinuzunoglu
