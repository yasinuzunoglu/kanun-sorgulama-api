3335 sayılı Uluslararası Nitelikteki Teşekküllerin Kurulması Hakkında Kanun
Yayımlandığı Resmî Gazete Tarihi: 07.04.1987
Yayımlandığı Resmî Gazete Sayısı: 19424
Kabul Tarihi	26.03.1987
Madde 0001:
Uluslararası alanda beraberlik ve işbirliği yapılmasında fayda görülen hallerde, Türk ve yabancı hakiki veya hükmi şahısların veya yalnız hükmi şahısların, kazanç paylaşma amacı dışında ve kanunlarla yasaklanmamış olmak kaydıyla ekonomik ve teknik alanlarda işbirliğini geliştirmek, bu konularda bilgi, görgü ve karşılıklı teknolojilerinden yararlanmak maksadıyla Türkiye de veya yurt dışında:
En az yedisinin; uluslararası nitelikte birlik, federasyon veya benzeri teşekküller kurmaları veya kurulmuş bu gibi teşekküllerin şubelerini açmaları,
Uluslararası faaliyette bulunmaları,
Mevcut kuruluş ve benzeri derneklere katılmaları veya bunlarla işbirliğinde bulunmaları,
Cumhurbaşkanının (1) iznine tabidir.
(a) bendine göre Türkiye de kurulan teşekküller, kuruluş bildirisini ve eklerini, merkezlerinin bulunduğu mahallin en büyük mülki amirliğine vermek suretiyle tüzelkişilik kazanırlar.
Bunlardan kuruluş, amaç ve şartlarını kaybedenlerle, kanun ve statülerinin öngördüğü yükümlülükleri yerine getirmeyenler, kendiliğinden dağılmış sayılırlar.
Kamu kurum ve kuruluşları da, Cumhurbaşkanınca (1) izin verildiği takdirde, birinci fıkradaki amaç doğrultusunda faaliyet gösteren kendi konularıyla ilgili uluslararası birlik, federasyon veya benzeri teşekküllere iştirak edebilirler.
(1) Dışişleri Bakanlığının görüşü alınmak suretiyle İçişleri Bakanlığının teklifi üzerine, Bakanlar Kurulunun İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 40. Maddesi ile Cumhurbaşkanının şeklinde ve Dışişleri Bakanlığının görüşü alınmak suretiyle Bakanlar Kurulunca İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 40. Maddesi ile Cumhurbaşkanınca şeklinde değişmiştir.
Madde 0002:
Bu Kanunla kurulmasına izin verilen teşekküllerin denetimleri, hükmi şahsiyetlerinin sona ermesi ve faaliyetten alıkonmaları hususunda; 2908 sayılı Dernekler Kanununun ilgili hükümleri, bu Kanunda hüküm bulunmayan hallerde genel hükümler uygulanır. Ancak, teşekküllerin kanunlarımıza veya milli menfaatlerimize uymayan veya kuruluş amaçlarıyla bağdaşmayan Faaliyette bulunduğunun anlaşılması durumunda gecikmesinde sakınca bulunan hallerde teşekkülün faaliyetleri, Cumhurbaşkanınca (1) geçici olarak durdurulur.
Birinci maddede belirtilen teşekküllerin üyelikleri, organları, toplantı ve karar usulleri, faaliyetleri ve benzeri konular, Dışişleri Bakanlığının görüşü alınmak suretiyle İçişleri Bakanlığınca onaylanacak statülerinde belirtilir.
(1) Dışişleri Bakanlığının görüşü alınmak suretiyle İçişleri Bakanlığının teklifi üzerine, Bakanlar Kurulunca İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 40. Maddesi ile Cumhurbaşkanınca şeklinde değişmiştir.
Geçici Madde 0001:
(3335 sayılı Kanunun kendi numarasız geçici maddesi olup 01.02.1989 tarih ve 3520 sayılı Kanun ile madde numarası teselsül ettirilmiştir.) Mevcut bu tip teşekküller, bir yıl içinde hukuki durumlarını bu Kanuna uygun hale getirmek zorundadırlar.Bu süre içinde durumlarını düzeltmeyenlerin hukuki varlıkları, hiçbir işleme gerek kalmaksızın kendiliğinden sona erer.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
