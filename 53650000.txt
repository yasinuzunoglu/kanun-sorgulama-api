5365 sayılı Türk Silahlı Kuvvetleri İç Hizmet Kanunu, Türk Silahlı Kuvvetleri Personel Kanunu, Gülhane Askeri Tıp Akademisi Kanunu ve Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunda Değişiklik Yapılmasına Dair Kanun
Yayımlandığı Resmî Gazete Tarihi: 21.06.2005
Yayımlandığı Resmî Gazete Sayısı: 25852
Kabul Tarihi	15.06.2005
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-1055/1346
25.03.2005
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanan ve Başkanlığınıza arzı Bakanlar Kurulunca 14.03.2005 tarihinde kararlaştırılan Türk Silahlı Kuvvetleri İç Hizmet Kanunu, Gülhane Askeri Tıp Akademisi Kanunu ve Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Türk Silahlı Kuvvetlerinde görevli subay, askeri memur, astsubay ve uzman jandarmalar ile 657 sayılı Kanuna tabi memurların, aile fertlerinin ve bunların emeklileri ile aile fertlerinin sağlık hizmetleri 211 sayılı Türk Silahlı Kuvvetleri İç Hizmet Kanununda düzenlenmiştir.
Buna göre muvazzaf personel ve aile fertleri, askeri sağlık kurum ve kuruluşlarının bulunduğu mahallerde bu sağlık kuruluşlarında, askeri sağlık kuruluşu olmayan yerlerde ise diğer resmi sağlık kurum ve kuruluşlarında muayene ve tedavi görmektedirler.
Emekli Türk Silahlı Kuvvetleri personeli ve Türkiye Cumhuriyeti Emekli Sandığı Kanununa göre bakmakla mükellef olduğu aile fertleri (eş, ana, baba ve çocuklar) ise resmi sağlık kurumlarıyla (asker, devlet, üniversite hastaneleri) Türkiye Cumhuriyeti Emekli Sandığının anlaşmalı olduğu özel sağlık kurumlarından sağlık hizmeti almaktadırlar.
Muvazzaf ve emekli personelin çalışan veya emekli eşleri ile ana ve babaları, kurumlarının sağlık karneleriyle, Gülhane Askeri Tıp Akademisi Komutanlığı hastanelerinin % 5 sivil hasta kontenjanı hariç olmak üzere, askeri sağlık kurum ve kuruluşlarından, döner sermaye teşkilatı olmasına rağmen faydalanma hakkına sahip değillerdir.
Yine, Türk Silahlı Kuvvetlerinden emekli olduktan sonra, emeklilik hakkı tanınan başka bir kurumda çalışan personel ve aile fertleri, Gülhane Askeri Tıp Akademisi Komutanlığı hastanelerinin % 5 sivil hasta kontenjanı hariç olmak üzere, askeri sağlık kurum ve kuruluşlarından faydalanma hakkına sahip değillerdir.
Türk Silahlı Kuvvetleri kadrolarında görevli 657 sayılı Kanuna tabi Devlet memurlarının bakmakla yükümlü oldukları malûl ve muhtaç, erkek ve kız kardeşleri de hiçbir sağlık kurumundan istifade edememektedirler.
Türkiye geneline bakıldığında, Sağlık Bakanlığına bağlı 500 ün üzerinde Devlet hastanesi ile üniversite hastanelerinde döner sermaye teşkilatı bulunmaktadır. Bu sağlık kuruluşları, hangi kurumdan sevk edilirse edilsin, her yıl Maliye Bakanlığı tarafından yayımlanan Bütçe Uygulama Talimatında belirlenen fiyat üzerinden muayene ve tedavi hizmeti vermektedirler.
Bu kapsamda Gülhane Askeri Tıp Akademisi Komutanlığı ve Jandarma Genel Komutanlığı hastaneleri dışında kalan askeri hastanelerin, daha etkin ve verimli olarak kullanılmasını sağlamak maksadıyla, boş yatak bulunması halinde, mevcut yatak hizmetine açılan yatak miktarının yüzde onunu geçmemek üzere her yıl Genelkurmay Başkanlığınca belirlenecek oran veya miktarda sivil hasta kabul etmelerinin uygun olacağı değerlendirilmiştir.
Tasarı ile;
Muvazzaf ve emekli Türk Silahlı Kuvvetleri personelinin çalışan veya emekli eşleri ile, anne ve babalarının kendi kurumlarının veya sosyal güvenlik kuruluşlarının sağlık karneleriyle,
Türk Silahlı Kuvvetlerinden emekli olduktan sonra, emeklilik hakkı tanınan başka bir kurumda görev alan personelin askeri kimlik kartı ve bağlı oldukları kurumların sağlık karneleriyle,
Türk Silahlı Kuvvetleri sağlık hizmetlerinden istifade etmeleri amaçlanmakta ve döner sermaye teşkil edilmiş askeri hastanelerin, boş yatak olması koşulu ile mevcut yatak miktarının yüzde onunu geçmemek üzere her yıl Genelkurmay Başkanlığınca belirlenecek oran veya miktarda sivil hasta kabul etmeleri öngörülmektedir.
HÜKÜMETİN TEKLİF ETTİĞİ METİN
TÜRK SİLÂHLI KUVVETLERİ İÇ HİZMET KANUNU, GÜLHANE ASKERÎ TIP AKADEMİSİ KANUNU VE MİLLÎ SAVUNMA BAKANLIĞI İLE KARA, DENİZ VE HAVA KUVVETLERİ KOMUTANLIKLARINA BAĞLI KURUMLARDA DÖNER SERMAYE TEŞKİLİ VE İŞLETİLMESİNE İLİŞKİN KANUNDA DEĞİŞİKLİK YAPILMASINA DAİR KANUNTASARISI
Madde - 1.
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 69 uncu maddesine aşağıdaki (d) bendi eklenmiştir.
d) Subay, askeri memur ve astsubayların, çalışan veya emekli olup da mensubu oldukları kamu kurum ve kuruluşlarının veya sosyal güvenlik kurumlarının sağlık hizmetlerinden istifade eden eşleri ile anne ve babaları, askeri kimlik kartı ve sahip oldukları sağlık karneleri ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kamu kurum ve kuruluşları ya da bağlı oldukları sosyal güvenlik kurumları tarafından ve kendi mevzuatları çerçevesinde ödenir.
Madde - 2.
211 sayılı Kanunun 70 inci maddesinin dördüncü fıkrası aşağıdaki şekilde değiştirilmiş ve maddeye aşağıdaki fıkra eklemiştir.
Subay, askeri memur, astsubay ve uzman jandarma emeklilerinin 69 uncu madde kapsamındaki büyük ebeveynleri ile erkek ve kız kardeşleri, evlat edinen ve evlatlıkları ile üvey çocuklarının muayene ve tedavileri sadece askeri sağlık kurum ve kuruluşlarında bu Kanun hükümlerine göre yapılır. Bunlara ait askeri sağlık kurum ve kuruluşlarındaki tedavi giderleri Milli Savunma Bakanlığı, Jandarma Genel Komutanlığı veya Sahil Güvenlik Komutanlığı bütçelerinden ödenir. Birinci fıkrada belirlenenlerden çalışan veya emekli olup da diğer sosyal güvenlik kurumlarının sağlık hizmetlerinden istifade eden eşleri ile ana ve babaları, askeri kimlik kartı ve sahip oldukları sağlık karneleri ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kamu kurum ve kuruluşları ya da bağlı oldukları sosyal güvenlik kurumları tarafından ve kendi mevzuatları çerçevesinde ödenir.
Türk Silahlı Kuvvetlerinden emekli olduktan sonra emeklilik hakkı tanınan başka bir kamu kurum ve kuruluşunda çalışan emekli personelin bakmakla yükümlü olduğu aile fertleri, çalışmakta oldukları kamu kurum ve kuruluşunun sağlık karneleri ve askeri kimlik kartları ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kurumlar tarafından, çalıştıkları kurumlarca ödenmesinin mümkün olmadığı hallerde ise, bu çalışmaları sebebiyle ilişkilendirilmiş oldukları sosyal güvenlik kurumu tarafından ve kendi mevzuatları çerçevesinde ödenir.
Madde - 3.
211 sayılı Kanunun 116 ncı maddesinin birinci fıkrasının (c) bendi aşağıdaki şekilde değiştirilmiştir.
c) Hastalık ve vefat hallerinde Devlet memurları hakkında 657 sayılı Devlet Memurları Kanunu hükümleri uygulanır. Bununla birlikte, Devlet memurları ve bakmakla yükümlü olduğu aile fertleri; bunlardan harp ve vazife malûlü olanlar ile bakmakla yükümlü bulundukları aile fertleri; harp ve vazife malûllüğünü gerektiren nedenlerden dolayı vefat edenlerden aylığa müstahak dul ve yetimleri; bu Kanunun 66 ncı maddesinin (a) ve (b) fıkraları ile 67 nci maddesi ve 69 uncu maddesinin (d) bendi hükümlerinden de aynen istifade ederler. Bu maddenin tatbikatında aile fertleri tabiri içinde gösterilen eş, usul, füru, erkek ve kız kardeşler, evlat edinen ve evlatlıklar ile üvey çocuklardır.
Madde - 4.
17.11.1983 tarihli ve 2955 sayılı Gülhane Askeri Tıp Akademisi Kanununun 47 nci maddesinin ikinci fıkrası aşağıdaki şekilde değiştirilmiştir.
211 sayılı Türk Silahlı Kuvvetleri İç Hizmet Kanununun 69 uncu maddesinin (d) bendi ile 70 inci maddesi kapsamındaki hak sahiplerinin muayene ve tedavi giderlerinin sosyal güvenlik kurumlarınca veya ilgili kurum ve kuruluşlarca karşılanacağı belirtilen hak sahiplerine ilişkin ödenecek karşılıklar, yapılacak bağış, yardım ve vasiyetler ile muayene ve tedavi edilecek sivil kişilerden yönetmelikte belirtilen esaslara göre alınacak ücretler döner sermayeye gelir kaydedilir.
Madde - 5.
10.06.1985 tarihli ve 3225 sayılı Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunun ek 1 inci maddesi aşağıdaki şekilde değiştirilmiştir.
Ek Madde 1.- 211 sayılı Türk Silahlı Kuvvetleri İç Hizmet Kanununun 69 uncu maddesinin (d) bendi ile 70 inci maddesi kapsamındaki hak sahipleri ve boş yatak olması koşulu ile mevcut yatak miktarının yüzde onunu geçmemek üzere her yıl Genelkurmay Başkanlığı tarafından belirlenecek oran veya miktarda sivil hastalar, döner sermaye teşkil edilmiş askeri hastanelerde muayene ve tedavi olabilirler.
Hastaların, döner sermaye teşkil edilmiş askeri hastanelerde yapılan muayene ve tedavilerine ait giderlerin karşılığı, askeri hastane döner sermayelerine ödenir.
Kurumları tarafından askeri hastanelere sevk edilen hastaların muayene ve tedavi ücretleri ise, muayene ve tedavi giderlerine ilişkin belgelere dayanılarak, askeri hastanelerin döner sermayelerine kurumlarınca ödenir.
Madde - 6.
Bu Kanun yayımı tarihinde yürürlüğe girer.
Madde - 7.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Madde ile; Türk Silahlı Kuvvetlerinde görevli personelin, çalışan veya emekli olup da mensubu oldukları kamu kurum ve kuruluşlarının veya sosyal güvenlik kurumlarının sağlık hizmetlerinden istifade eden eşleri ile anne ve babalarının, askeri kimlik kartı ve kendi sağlık karneleriyle askeri hastanelerden faydalanmaları amaçlanmaktadır.
Madde - 2.
Madde ile; Türk Silahlı Kuvvetlerinden emekli olan personelin, çalışan veya emekli olup da askeri kimlik kartı ve kendi sağlık karneleriyle askeri sağlık kurum ve kuruluşlarından istifade eden eşleri ile anne ve babalarının tedavi giderlerinin kurumlarınca karşılanması ve Türk Silahlı Kuvvetlerinden emekli olduktan sonra emeklilik hakkı tanınan başka bir kamu kuruluşunda görev alan personel ve aile fertlerinin kurumlarının sağlık karneleriyle askeri sağlık hizmetlerinden istifadeleri öngörülmektedir.
Madde - 3.
Madde ile; 657 sayılı Devlet Memurları Kanununa tabi ve Türk Silahlı Kuvvetleri kadrolarında görevli Devlet memurlarının, bakmakla yükümlü olduğu malûl ve muhtaç, erkek ve kız kardeşlerinin askeri sağlık hizmetlerinden istifadesi amaçlanmaktadır.
Madde - 4.
Madde ile; 211 sayılı Türk Silahlı Kuvvetleri İç Hizmet Kanununda bu Kanun ile yapılan değişikliklere paralel olarak, ilgili kurumların tedavi sonucu ödemesi gereken karşılıkların, Gülhane Askeri Tıp Akademisi ve Bağlı Eğitim Hastaneleri Döner Sermaye İşletmesine gelir kaydedilmesi amaçlanmıştır.
Madde - 5.
Madde ile; Gülhane Askeri Tıp Akademisi Komutanlığı ve Jandarma Genel Komutanlığı hastaneleri dışında kalan döner sermaye teşkil edilmiş askeri hastanelerin, boş yatak olması koşulu ile mevcut yatak miktarının yüzde onunu geçmemek üzere her yıl Genelkurmay Başkanlığınca belirlenecek oran veya miktarda sivil hasta kabul etmeleri öngörülmekte olup, madde metninde yer alan oran terimi, hastanenin mevcut yatak sayısına göre yatırılacak sivil hasta sayısını, miktar ibaresi ise, polikliniklerde muayene edilecek hasta sayısını ifade etmektedir.
Madde - 6.
Yürürlük maddesidir.
Madde - 7.
Yürütme maddesidir.
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-558/67
03.01.2003
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanan ve Başkanlığınıza arzı Bakanlar Kurulunca 24.12.2002 tarihinde kararlaştırılan Türk Silahlı Kuvvetleri Personel Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
A. Gül
Başbakan
GENEL GEREKÇE
Subay ve astsubayların özlük haklarını düzenleyen 926 sayılı Türk Silahlı Kuvvetleri Personel Kanununda, gelişen ihtiyaçlara göre gerekli değişikliklerin yapılması zarureti ortaya çıkmaktadır.
Subayların kıt a hizmeti zorunluluğu, teğmen ila yüzbaşı rütbeleri arasında sekiz yıl olarak düzenlenmiştir. Bu sürenin iki yılının teğmen rütbesinde, kalan altı yılının ise üsteğmen ve yüzbaşı rütbelerinde tamamlanması gerektiği Subay Meslek Programları Yönetmeliğinde belirlenmiştir. Binbaşı ve daha üst rütbedeki subayların ise yasal olarak kıt a görevi zorunluluğu bulunmamaktadır.
Astsubaylarla ilgili olarak da mevzuatta bu personelin başçavuş olmadan karargahlarda ve idari işlerde görevlendirilemeyeceği hükmü getirilmiş, bu nedenle de ayrıca süre olarak bir kıt a hizmeti şartı konulmamıştır.
Kıt a hizmeti zorunluluğunun arandığı diğer bir konu da, üstün başarı nedeni ile terfi konusudur. Subayların üstün başarı nedeni ile terfi imkanından yararlanabilmeleri için kıt a hizmeti şartı, üsteğmen ve yüzbaşı rütbelerinde aranmakta, binbaşı rütbesinde ise aranmamaktadır. Astsubaylarda da benzeri durum söz konusu olup üstçavuş ve kıdemli üstçavuş rütbelerinde kıt a hizmeti şartı aranırken, başçavuş rütbesinde aranmamaktadır.
Kıt a hizmetinin zorunlu olması durumunda, mevcut uygulamada olduğu gibi, uzmanlık gerektiren ve uzun süre personel istihdam edilmesi arzu edilen bazı görev yerlerini kıt a hizmetinden sayma mecburiyeti ortaya çıkmaktadır. Bu kapsamda kıt a hizmetinin sınıf ve rütbelere göre değişkenlik göstermesi personel arasında eşitsizlik yaratmaktadır.Örneğin askeri okullarda öğrenci amirliği veya sınıf amirliği gibi görevleri yapan personelin bu görevi, kurumda çalıştığı halde kıt a görevi sayılırken, tümen karargahında çalışan ve tatbikat dahil olmak üzere her türlü faaliyete katılan karargah subayı, kıt a görevi yapmış kabul edilmemektedir.
Yasal olarak zorunlu olan sekiz yıllık kıt a hizmetini yüzbaşı rütbesine kadar tamamlayan ve başarılı olduğu için bu rütbede karargaha atanan personel, yüzbaşı rütbesinde 1/3 oranında kıt a hizmeti olmamasından dolayı üstün başarı nedeni ile terfiden yararlanamamaktadır.
İdare; kendini yetiştirmiş, başarılı ve eğitilmiş personelini kendi yetkisini kullanarak kıt aların dışında görevlendirmekte, ancak üstün başarı nedeni ile terfide kıt a hizmeti şartı aranmaktadır. Bu uygulamaların birbiri ile çeliştiği ve başarılı personelin aleyhine sonuçlar doğurduğu değerlendirilmektedir. Bu sebeplerle sekiz yıllık kıt a hizmeti zorunluluğunun mevcut haliyle muhafaza edilmesi, bunun yanında üstün başarı nedeniyle terfide kıt a hizmeti şartı aranmasının ise kaldırılması gerektiği mütalaa edilmektedir.
Tasarı bu amaçla hazırlanmıştır.
MADDE GEREKÇELERİ
Madde - 1.
Sekiz yıllık kıt a hizmetini tamamlayarak karargah görevine atanan ve başarılı olduğu için bu rütbede üstün başarı kıdemi verilmesi düşünülen muharip sınıf yüzbaşılar ile kurmay yüzbaşılardan, rütbe bekleme süresinin 1/3 ü kadar veya daha fazla kıt a görevi yapmış olmak şartı aranmaktadır.
Madde ile; karargah görevinde başarılı olan muharip sınıf üsteğmen ve yüzbaşılar ile kurmay yüzbaşılara üstünbaşarı kıdemi verilebilmesi için, bulundukları rütbede, rütbe bekleme süresinin 1/3 oranında ayrıca kıt a hizmeti şartı aranmaması öngörülmektedir.
Madde - 2.
Karargah görevine atanan ve başarılı olduğu için bu rütbede üstün başarı kıdemi verilmesi düşünülen muharip sınıf üstçavuşlardan kıdemli çavuş ve üstçavuş, kıdemli üstçavuşlardan üstçavuş ve kıdemli üstçavuş rütbelerinde rütbe bekleme süresinin 1/3 ü kadar veya daha fazla kıt a görevi yapmış olmak şartı aranmaktadır.
Madde ile; karargah görevinde başarılı olan muharip sınıf üstçavuşlardan kıdemli çavuş ve üstçavuş, kıdemli üstçavuşlardan üstçavuş ve kıdemli üstçavuşlara üstün başarı kıdemi verilebilmesi için bulundukları rütbede, rütbe bekleme süresinin 1/3 oranında ayrıca kıt a hizmeti şartı aranmaması öngörülmektedir.
Madde - 3.
Yürürlük maddesidir.
Madde - 4.
Yürütme maddesidir.
TÜRK SİLÂHLI KUVVETLERİ PERSONEL KANUNUNDA DEĞİŞİKLİK YAPILMASINA DAİR KANUN TASARISI
Madde - 1:
27.07.1967 tarihli ve 926 sayılı Türk Silahlı Kuvvetleri Personel Kanununun 29.09.1988 tarihli ve 3475 sayılı Kanun ile değişik 38 inci maddesinin ikinci fıkrasının 28.06.2001 tarihli ve 4699 sayılı Kanunla değişik (c) bendi aşağıdaki şekilde değiştirilmiştir.
c) Üstün başarılı üsteğmen, yüzbaşı ve binbaşıların terfi esasları: Üsteğmen, yüzbaşı ve binbaşıların bu rütbelerine ait bekleme sürelerinin bitiminden bir yıl önce bu rütbelere ait her yılki sicil notu, sicil tam notunun yüzde doksanbeş ve daha yukarısı ve sicil notu ortalaması da sicil tam notunun yüzde doksan ve daha yukarısı olanlardan; bu rütbelerde en az iki ayrı birinci veya ikinci sicil üstünden sicil notu alanlar veya rütbe bekleme süresinin bitiminden bir yıl önce alacak olanlar, sicil notu ortalaması en üstün olandan başlanarak rütbelerine göre kendi sınıfları içerisinde ayrı ayrı sıralanırlar. Bu şekilde sıralanan subaylardan, sicil notu ortalaması en üstün olanlardan başlanmak suretiyle kuvvet komutanı, Jandarma Genel Komutanı veya Sahil Güvenlik Komutanı tarafından uygun görülenler, kendi sınıf mevcudunun, muharip sınıflar için yüzde sekizi, yardımcı sınıflar için yüzde dördü oranında bir üst rütbeye yükseltilebilirler.
Madde - 2:
926 sayılı Kanunun 29.09.1988 tarihli ve 3475 sayılı Kanun ile değişik 85 inci maddesinin ikinci fıkrasının 28.06.2001 tarihli ve 4699 sayılı Kanunla değişik (b) bendi aşağıdaki şekilde değiştirilmiştir.
b) Üstün başarılı üstçavuş, kıdemli üstçavuş ve başçavuşların terfi esasları: Üstçavuş, kıdemli üstçavuş ve başçavuşların bu rütbelerine ait bekleme sürelerinin bitiminden bir yıl önce üstçavuşların kıdemli çavuşluk ve üstçavuşluk, kıdemli üstçavuşların üstçavuşluk ve kıdemli üstçavuşluk, başçavuşların ise başçavuşluk rütbesine ait her yılki sicil notu, sicil tam notunun yüzde doksanbeş ve daha yukarısı ve sicil notu ortalaması da sicil tam notunun yüzde doksan ve daha yukarısı olanlardan; bu rütbelerde en az iki ayrı birinci veya ikinci sicil üstünden sicil notu alanlar veya rütbe bekleme süresinin bitiminden bir yıl önce alacak olanlar, sicil notu ortalaması en üstün olandan başlanarak rütbelerine göre kendi sınıfları içerisinde ayrı ayrı sıralanırlar. Bu şekilde sıralanan astsubaylardan, sicil notu ortalaması en üstün olanlardan başlanmak suretiyle kuvvet komutanı, Jandarma Genel Komutanı veya Sahil Güvenlik Komutanı tarafından uygun görülenler, kendi sınıf mevcudunun; muharip sınıflar için yüzde sekizi, yardımcı sınıflar için yüzde dördü oranında bir üst rütbeye yükseltilebilirler.
Madde - 3:
Bu Kanun yayımı tarihinde yürürlüğe girer.
Madde - 4:
Bu Kanun hükümlerini Bakanlar Kurulu yürütür.
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-1027/439
28.01.2005
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanan ve Başkanlığınıza arzı Bakanlar Kurulunca 06.01.2005 tarihinde kararlaştırılan Türk Silahlı Kuvvetleri Personel Kanunu ile Türk Silahlı Kuvvetleri İç Hizmet Kanununun Bazı Maddelerinde Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Sahil Güvenlik Komutanlığının personel konusunda müstakil yapıya kavuşturulması maksadıyla hazırlanan 4902 sayılı Sahil Güvenlik Komutanlığı Kanunu, Türk Silahlı Kuvvetleri İç Hizmet Kanunu ile Türk Silahlı Kuvvetleri Personel Kanununda Değişiklik Yapılmasına Dair Kanun, 18.06.2003 tarihinde Türkiye Büyük Millet Meclisinde kabul edilmiş ve 24.06.2003 tarihli ve 25148 sayılı Resmi Gazetede yayımlanarak yürürlüğe konulmuştur.
Tasarı ile; 4902 sayılı Kanun ile Sahil Güvenlik Komutanlığının personel yapısı bakımından müstakil yapıya kavuşması nedeniyle Türk Silahlı Kuvvetleri Personel Kanunu ile Türk Silahlı Kuvvetleri İç Hizmet Kanununun bazı maddelerinde değişiklik yapılarak, Kuvvet Komutanlıkları ve Jandarma Genel Komutanlığı ibaresi geçen hükümlere Sahil Güvenlik Komutanlığı ibaresinin eklenmesi amaçlanmıştır.
MADDE GEREKÇELERİ
Madde - 1:
Madde ile; 926 sayılı Kanunun albaylardan tuğgeneral-tuğamiral olacakların yıl kontenjanlarının dağılımına ilişkin 49 uncu maddesinin (c) bendinin üçüncü paragrafında değişiklik yapılmak suretiyle Sahil Güvenlik Komutanlığı da hüküm kapsamına alınmaktadır.
Madde - 2:
Madde ile; 926 sayılı Kanunun kıdem ve kıdem sırasının esaslarının yer aldığı 84 üncü maddesine sahil güvenlik ibaresi eklenmektedir.
Madde - 3:
Madde ile; 926 sayılı Kanunun mazeret izinlerini düzenleyen 126 ncı maddesine Sahil Güvenlik Komutanlığı ibaresi eklenmektedir.
Madde - 4:
Madde ile; 211 sayılı Kanunun yurt dışında tedavi süresini düzenleyen 68 inci maddesinin (c) fıkrasına Sahil Güvenlik Komutanlığı ibaresi eklenmektedir.
Madde - 5:
Madde ile; 211 sayılı Kanunun dinlenme kamplarına ilişkin 105 inci maddesine Sahil Güvenlik Komutanlığı ibaresi eklenmektedir.
Madde - 6:
Yürürlük maddesidir.
Madde - 7:
Yürütme maddesidir.
TÜRK SİLÂHLI KUVVETLERİ PERSONEL KANUNU İLE TÜRK SİLÂHLI KUVVETLERİ İÇ HİZMET KANUNUNUN BAZI MADDELERİNDE DEĞİŞİKLİK YAPILMASINA DAİR KANUN TASARISI
Madde - 1:
27.07.1967 tarihli ve 926 sayılı Türk Silahlı Kuvvetleri Personel Kanununun 49 uncu maddesinin birinci fıkrasının (c) bendinin üçüncü paragrafı aşağıdaki şekilde değiştirilmiştir.
Düzenlenen bu miktarlara göre terfi sırasına giren albaylardan tuğgeneral-tuğamiral olacakların yıl kontenjanının kara, deniz ve hava kuvvetlerindeki sınıflara ve Jandarma Genel Komutanlığı ile Sahil Güvenlik Komutanlığındaki dağılımı, kadro ve hizmet gerekleri esas alınarak Genelkurmay Başkanının teklifi üzerine Yüksek Askeri Şûraca tespit edilir.
Madde - 2:
926 sayılı Kanunun 84 üncü maddesinin birinci fıkrasının (f) bendinin (3) numaralı alt bendi aşağıdaki şekilde değiştirilmiştir.
3) Bütün şartları aynı ise, mensup olduğu kuvvete göre sıra ile; kara, deniz, hava, jandarma, sahil güvenlik,
Madde - 3:
926 sayılı Kanunun 126 ncı maddesinin birinci fıkrasının (d) bendi aşağıdaki şekilde değiştirilmiştir.
d) Türk Silahlı Kuvvetlerinde gerekli uzmanlık dallarında ve ihtiyaç duyulan branşlarda yurt içinde öğrenim için, general ve amirallere; Genelkurmay Başkanlığınca, bu Kanun kapsamına giren diğer personelden; Genelkurmay Başkanlığına bağlı olanlara Genelkurmay Başkanlığınca, Milli Savunma Bakanlığına bağlı olanlara Milli Savunma Bakanlığınca, kuvvet komutanlıkları, Jandarma Genel Komutanlığı ile Sahil Güvenlik Komutanlığına bağlı olanlara ise kuvvet komutanlıkları, Jandarma Genel Komutanlığı veya Sahil Güvenlik Komutanlığınca, özlük hakları saklı kalmak şartıyla, öğrenim süresi kadar izin verilebilir.
Madde - 4:
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 68 inci maddesinin (c) fıkrasının ikinci paragrafı aşağıdaki şekilde değiştirilmiştir.
Tedavi süresi altı ayı geçtiği takdirde ilgili yabancı sağlık kurumundan alınan ve tedavinin devamı zaruretini gösteren rapor, dış temsilciliklerce Milli Savunma Bakanlığı, Jandarma Genel Komutanlığı veya Sahil Güvenlik Komutanlığına gönderilir. Müteakip altı ayda bir, aynı işlem tekrarlanır.
Madde - 5:
211 sayılı Kanunun 105 inci maddesinin (b) fıkrası aşağıdaki şekilde değiştirilmiştir.
b) Bu kampların ne zaman ve nerede açılacağı ve devam süresi; Milli Savunma Bakanlığı, Jandarma Genel Komutanlığı veya Sahil Güvenlik Komutanlığınca belirlenir.
Madde - 6:
Bu Kanun yayımı tarihinde yürürlüğe girer.
Madde - 7:
Bu Kanun hükümlerini Bakanlar Kurulu yürütür.
Sağlık, Aile, Çalışma ve Sosyal İşler Komisyonu Raporu
T.C.
Sağlık, Aile, Çalışma ve Sosyal İşler Komisyonu
Esas No	1/1002
Karar No	20
18.04.2005
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanarak Bakanlar Kurulunca 25.03.2005 tarihinde Başkanlığınıza sunulan Türk Silahlı Kuvvetleri İç Hizmet Kanunu, Gülhane Askeri Tıp Akademisi Kanunu ve Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunda Değişiklik Yapılmasına Dair Kanun Tasarısı, Başkanlığınızca 04.04.2005 tarihinde esas komisyon olarak Milli Savunma Komisyonuna, tali komisyon olarak Komisyonumuza havale edilmiş ve Komisyonumuz 14.04.2005 tarihli onyedinci toplantısında Milli Savunma, İçişleri, Adalet, Maliye, Sağlık, Çalışma ve Sosyal Güvenlik bakanlıkları temsilcilerinin katılımıyla Tasarıyı inceleyip görüşmüştür.
Tasarı ile muvazzaf ve emekli Türk Silahlı Kuvvetleri personelinin çalışan veya emekli eşleri ile anne ve babalarının kendi kurumlarının veya sosyal güvenlik kuruluşlarının sağlık karneleriyle, Türk Silahlı Kuvvetlerinden emekli olduktan sonra emeklilik hakkı tanınan başka bir kurumda görev alan personelin askeri kimlik kartı ve bağlı oldukları kurumların sağlık karneleriyle, Türk Silahlı Kuvvetleri kadrolarında görevli ve 657 sayılı Kanuna tabi Devlet memurlarının bakmakla yükümlü oldukları ve hiçbir sağlık kurumundan faydalanmayan malûl ve muhtaç erkek ve kız kardeşlerinin Türk Silahlı Kuvvetleri Sağlık hizmetlerinden istifade etmeleri amaçlanmakta ve döner sermaye teşkil edilmiş askeri hastanelerin, boş yatak olması koşulu ile mevcut yatak miktarının yüzde onunu geçmemek üzere her yıl Genelkurmay Başkanlığınca belirlenecek oran veya miktarda sivil hasta kabul etmeleri öngörülmektedir.
Tasarının tümü üzerinde yapılan görüşmelerde Sayın Milli Savunma Bakanı; Tasarı ile askeri hastanelerin boş yatak kapasitelerinin yüzde onunun sivil vatandaşlarımızın hizmetine açılacağı,, her yıl ortalama 400.000 vatandaşımızın askeri hastane imkanlarından faydalanacağı, yüzde on oranının bugün için şartlar zorlanarak tespit edilmiş bir oran olduğu, ileride imkan ve şartlar geliştiğinde bu oranın yükseltilmesinin de mümkün olacağı hususlarında Komisyonumuza bilgi vermiştir.
Komisyon üyeleri yüzde on oranının ileriki yıllara göre artırılması gerekliliği üzerinde önemle durmuşlardır.
Tasarının tümü üzerinde yapılan görüşmelerden sonra maddelerine geçilmiştir. Tasarının 1 inci maddesi üzerinde iki adet önerge verilmiştir. Birinci önerge ile madde kapsamına uzman jandarmaların eklenmesi öngörülmüş, önerge kabul edilmiştir. İkinci önerge ile madde kapsamına uzman erbaşların alınması öngörülmüş, ancak hükümet uzman erbaşların kendi özel kanunlarının olduğu ve söz konusu 3269 sayılı Uzman Erbaş Kanununun 10 uncu maddesinde uzman erbaşların sağlık işlemleri hakkında 211 sayılı Kanunun uygulanacağının yer aldığı ve maddeye eklenmese de zaten yararlanacaklarını belirterek önergeye katılmamışlar ve önerge Komisyonumuzca kabul edilmemiş, bir sayın milletvekili bu hususa muhalefet etmiştir. 1 inci madde kabul edilen birinci önerge ve mevzuatları ibaresinin redaksiyonla mevzuatı olarak düzeltilmesi ile kabul edilmiştir.
Tasarının 2 nci maddesi birinci fıkrasında yararlanılırlar ibaresi yararlanırlar, mevzuatları ibaresi mevzuatı olarak ve ikinci fıkrasında mevzuatları ibaresi mevzuatı olarak redakte edilerek kabul edilmiştir.
Tasarının 3, 4, 5 inci maddeleri ile yürürlük ve yürütmeyi düzenleyen 6 ve 7 nci maddeleri Komisyonumuzca aynen kabul edilmiştir.
Raporumuz, Milli Savunma Komisyonuna sunulmak üzere Yüksek Başkanlığa saygı ile arz olunur.
MUHALEFET ŞERHİ
926 sayılı Türk Silahlı Kuvvetleri Personel Kanununun 1. maddesi Subay, Astsubay ile Harb okulları, Fakülteler, Yüksekokullar ve Astsubay okullarında öğrenim yapan asker öğrencileri kapsadığını ve Türk Silahlı Kuvvetlerinde görevli diğer asker ve sivil kişiler kendi özel kanunlarına tabidir hükmünü içermekte ise de, 18.03.1986 tarihinde kabul edilen 3269 sayılı Uzman Erbaş Kanununa göre Türk Silahlı Kuvvetlerinde çalıştırılan Uzman Erbaşlar ile sözleşmeli Subay ve sözleşmeli Astsubaylar da özel kanunları olsa da Türk Silahlı Kuvvetlerinin birer personelidirler.
Tasarı ile 211 sayılı Türk Silahlı Kuvvetleri İç Hizmet Kanununun 69. maddesine bir d bendi, 70. maddesine de yeni bir fıkra eklenmektedir.
Söz konusu maddelere baktığımızda maddelerin içeriği Subay, Askeri Memur ve Astsubaylar ve onların bakmakla yükümlü oldukları aile fertlerini kapsamakta, ancak; bu kanun tasarısı ile Uzman Jandarma sınıfı eklenmektedir.
Özel Kanunları olsa da sözleşmeli Subay, sözleşmeli Astsubay ve Uzman Erbaşlar da Türk Silahlı Kuvvetlerinin birer personelidir ve Türk Silahlı Kuvvetleri bünyesinde görev yapmaktadırlar.
Ayrıca üyesi olmaya çalıştığımız AB müktesabatına göre her türlü ayrımcılığın kalkması zorunlu iken söz konusu sözleşmeli Subay, sözleşmeli Astsubay ve Uzman Erbaşlar ile bakmakla yükümlü oldukları aile fertlerinin bu yasa kapsamına alınmaması somut ayrımcılık içerdiği gibi, AB müktesabatıyla da çelişmektedir.
Tasarı ile kısıtlı da olsa Askeri Hastanelerden sivillerin bile yararlandırılması düzenlenirken sözleşmeli Subay, sözleşmeli Astsubay ve Uzman Erbaşların bu haktan mahrum bırakılması kabul edilemez.
Milli Savunma Komisyonu Raporu
T.C.
Milli Savunma Komisyonu
Esas No	1/1002, 1/351, 1/960
Karar No	24
...
TÜRKİYE BÜYÜK MİLLET MECLİSİ BAŞKANLIĞINA
Komisyonumuzun 26.04.2005 tarihli 16 ncı birleşiminde;
Komisyonumuzun görüşme gündemine alınmış olan tasarılardan 1/351, 1/960 ve 1/1002 nin aynı adı taşıyan kanunlarda değişiklik yapmaları nedeniyle bu tasarıların gerek Komisyonumuzdaki gerekse Genel Kuruldaki görüşmelerinin daha etkin ve verimli bir şekilde gerçekleşmesi amacıyla İçtüzüğümüzün 35 inci maddesine göre birleştirilerek görüşülmesini,
Bu görüşmelerde birleştirilmiş Tasarının adının Türk Silahlı Kuvvetleri İç Hizmet Kanunu, Türk Silahlı Kuvvetleri Personel Kanunu, Gülhane Askeri Tıp Akademisi Kanunu ve Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunda Değişiklik Yapılmasına Dair Kanun Tasarısı şeklinde olmasını,
Birleştirilen tasarıların tüm maddelerini ve Sağlık, Aile, Çalışma ve Sosyal İşler Komisyonu tarafından 1/1002 esas numaralı Tasarıda yapılan değişiklikleri de içeren ve ekinde bulunan sistematik olarak hazırlanmış olan metin üzerinden Komisyon görüşmelerinin yapılmasını,
Öngören önerge Komisyonumuzca kabul edilerek tasarıların görüşmelerine geçilmiştir.
Tasarıların birleştirilmesi sonucu ortaya çıkan metinde yer alan maddelerin birleştirilen Tasarılardaki yerini açıklaması bakımından aşağıdaki tabloya yer verilmiştir.
METNİN MADDELERİNİN BİRLEŞTİRİLMİŞ TASARILARDAKİ YERİNİ GÖSTERİR TABLO
Metin	Maddenin Birleştirilen Tasarılardaki Yeri
Madde 1	1/960- 4. Madde
Madde 2	1/1002- 1. Madde (Sağlık Komisyonu Metni)
Madde 3	1/1002- 2. Madde (Sağlık Komisyonu Metni)
Madde 4	1/960- 5. Madde
Madde 5	1/1002- 3. Madde
Madde 6	1/351- 1. Madde
Madde 7	1/960- 1. Madde
Madde 8	1/960- 2. Madde
Madde 9	1/351- 2. Madde
Madde 10	1/960- 3. Madde
Madde 11	1/1002- 4. Madde
Madde 12	1/1002- 5. Madde
Madde 13	Yürürlük Maddesi (Ortak madde)
Madde 14	Yürütme Maddesi (Ortak madde)
Görüşmelere, Hükümeti temsilen Milli Savunma Bakanı Vecdi Gönül, Genelkurmay Başkanlığı, Milli Savunma, Maliye, Sağlık bakanlıkları ile Emekli Sandığı Genel Müdürlüğü ve SSK Başkanlığı temsilcileri katılmışlardır.
Metin üzerine yapılan görüşmelerde Milli Savunma Bakanı tarafından aşağıdaki açıklamalara yer verilmiştir:
Huzurlarınıza getirdiğimiz ve komisyonunuzca irtibatı nedeniyle birleştirilen tasarılardan ilki, Döner Sermaye teşkil edilmiş Askeri Hastanelerin etkin ve verimli bir biçimde kullanılmasını sağlamak gayesi ile, boş yatak miktarının %10 unu geçmemek üzere, Genelkurmay Başkanlığınca belirlenecek oran veya miktarda sivil hasta kabulünü öngörmektedir
Milletimizin göz bebeği olan Türk Silahlı Kuvvetlerimizin halkımızla birlik, beraberlik ve kaynaşmasının nişanesi olarak Gülhane Askeri Tıp Akademisi Hastanesi 1983 yılından bu yana boş yatak sayısının %5 i nispetinde sivil hasta kabul etmekte, ayakta poliklinik muayenesine müracaat eden sivil hasta miktarı %7 yi bulmakta, böylece muayene edilen sivil hasta sayısı 2004 yılı itibarı ile 100.000 i aşmaktadır. Uygulamadan başarılı sonuç alınması nedeniyle Türk Silahlı Kuvvetlerinin döner sermaye teşkil edilmiş 36 askeri hastanesinin tüm imkanlar zorlanarak boş yatak kapasitesinin %10 u nispetinde halkımızın, sivil vatandaşlarımızın hizmetine açılması gayesi ile bu Tasarı hazırlanmıştır. Tasarı kanunlaştığında, her yıl ortalama 400.000 vatandaşımız askeri hastane imkanlarından faydalanabilecektir.
Tasarı yasalaştığında sivil vatandaşlarımız, bulundukları yerde Devlet ve üniversite hastanesi bulunmaması veya bulunup da yeterli tıbbi donanıma sahip olmaması halinde askeri hastanelerin imkanlarından kolayca yararlanabileceklerdir.
Ayrıca bu %10 oranı ve miktarı bugün için şartlar zorlanarak tespit edilmiş bir oran olup, ileride imkan ve şartlar geliştiğinde bu oranın yükseltilmesi de mümkün olabilecektir.
Öte yandan Tasarı ile muvazzaf veya emekli Türk Silahlı Kuvvetleri personelinin, başka kurumda çalışan veya buralardan emekli olan (SSK veya BAĞ-KUR emeklisi) eşleri ile ana-babaları ve kardeşlerinin, kurumlarının sağlık karneleri ile askeri hastanelerden yararlanmaları imkanı getirilmektedir. Zira bu kişiler halen Gülhane Askeri Tıp Akademisi Hastanelerinin %5 sivil hasta kontenjanı dışında askeri sağlık kuruluşlarından yararlanamamaktadır. Tasarı ile bu adaletsizlik de giderilmektedir.
Ayrıca bu Tasarı ile birleştirilen ikinci Tasarı ile Silahlı Kuvvetlerimizin başarılı personelini ödüllendirmeye yönelik olan üstün başarı kıdeminde, mevcut yasada aranmakta olan 1/3 oranındaki kıt a hizmetinin kaldırılması öngörülmektedir. Bununla kıt a görev yeri bulunmayan bilgisayar, maliye ve benzeri konularda uzman subay ve astsubayların bu kıdemden yararlanması sağlanmaktadır.
Diğer taraftan yine bu Tasarı ile birleştirilen üçüncü Tasarı ile Sahil Güvenlik Komutanlığının personel yapısı bakımından müstakil bir yapıya kavuşması nedeniyle Türk Silahlı Kuvvetleri İç Hizmet Kanunu ile Türk Silahlı Kuvvetleri Personel Kanununda Kuvvet Komutanlıkları ve Jandarma Genel Komutanlığı ibaresi geçen hükümlere Sahil Güvenlik Komutanlığı ibaresinin eklenmesi amaçlanmıştır.
Bu açıklamalar müteakibinde Birleşik Tasarının maddelerinin görüşülmesine geçilerek, tüm maddeleri Komisyonumuzca aynen kabul edilmiştir.
Maddeler üzerindeki görüşmeler sırasında;
Metnin çerçeve 2 ve 3 üncü maddesine yönelik; ikinci bir işte çalışılamaması yönündeki düzenlemelerle bu maddelerdeki düzenlemelerin çelişip çelişmediği yönündeki soru, Sayın Bakan tarafından tedavi imkanları ile çift maaş alınmasının farklı durumlar olduğu, tedavinin müktesep bir hak olduğu, oysa çift maaş alınmasının müktesep bir hak olmadığı şeklinde,
Metnin 12 nci maddesi ile ilgili olarak, askeri hastanelerde siviller için öngörülen oranın her hastane için farklı belirlenmesi, diğer sivil bazı sağlık kurumları ile ortaklaşa belirlenip belirlenemeyeceği yönündeki soruları; Sayın Bakan, maddeyle yapılan düzenlemenin döner sermayesi olan hastaneler için öngörüldüğünü, % 10 luk kontenjanın uzun çalışmalar sonrası belirlendiğini, burada tüm söz sahibinin Genelkurmay Başkanlığına ait olduğunu, zira sorumluluğun da Genelkurmay Başkanlığında bulunduğunu belirterek cevaplandırmışlardır.
Komisyonca verilen yetki dahilinde gerekli redaksiyonel düzenlemeler de yapılarak Komisyon Başkanlığınca metin düzenlenmiştir.
Raporumuz, Genel Kurulun onayına sunulmak üzere Yüksek Başkanlığa saygıyla arz olunur.
Madde 0001:
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 68 inci maddesinin (c) fıkrasının ikinci paragrafı aşağıdaki şekilde değiştirilmiştir.
Tedavi süresi altı ayı geçtiği takdirde ilgili yabancı sağlık kurumundan alınan ve tedavinin devamı zaruretini gösteren rapor, dış temsilciliklere Milli Savunma Bakanlığı, Jandarma Genel Komutanlığı veya Sahil Güvenlik Komutanlığına gönderilir. Müteakip altı ayda bir, aynı işlem tekrarlanır.
Madde 0002:
211 sayılı Kanunun 69 uncu maddesine aşağıdaki (d) bendi eklenmiştir.
d) Subay, askeri memur, astsubay ve uzman jandarmaların çalışan veya emekli olup da mensubu oldukları kamu kurum ve kuruluşlarının veya sosyal güvenlik kurumlarının sağlık hizmetlerinden istifade eden eşleri ile anne ve babaları, askeri kimlik kartı ve sahip oldukları sağlık karneleri ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kamu kurum ve kuruluşları ya da bağlı oldukları sosyal güvenlik kurumları tarafından ve kendi mevzuatı çerçevesinde ödenir.
Madde 0003:
211 sayılı Kanunun 70 inci maddesinin dördüncü fıkrası aşağıdaki şekilde değiştirilmiş ve maddeye aşağıdaki fıkra eklenmiştir.
Subay, askeri memur, astsubay ve uzman jandarma emeklilerinin 69 uncu madde kapsamındaki büyük ebeveynleri ile erkek ve kız kardeşleri, evlat edinen ve evlatlıkları ile üvey çocuklarının muayene ve tedavileri sadece askeri sağlık kurum ve kuruluşlarında bu Kanun hükümlerine göre yapılır. Bunlara ait askeri sağlık kurum ve kuruluşlarındaki tedavi giderleri Milli Savunma Bakanlığı, Jandarma Genel Komutanlığı veya Sahil Güvenlik Komutanlığı bütçelerinden ödenir. Birinci fıkrada belirlenenlerin çalışan veya emekli olup da diğer sosyal güvenlik kurumlarının sağlık hizmetlerinden istifade eden eşleri ile ana ve babaları, askeri kimlik kartı ve sahip oldukları sağlık karneleri ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kamu kurum ve kuruluşları ya da bağlı oldukları sosyal güvenlik kurumları tarafından ve kendi mevzuatı çerçevesinde ödenir.
Türk Silahlı Kuvvetlerinden emekli olduktan sonra emeklilik hakkı tanınan başka bir kamu kurum ve kuruluşunda çalışan emekli personelin bakmakla yükümlü olduğu aile fertleri, çalışmakta oldukları kamu kurum ve kuruluşunun sağlık karneleri ve askeri kimlik kartları ile askeri sağlık kurum ve kuruluşlarından da yararlanırlar. Bunların muayene ve tedavi giderleri çalıştıkları kurumlar tarafından, çalıştıkları kurumlarca ödenmesinin mümkün olmadığı hallerde ise, bu çalışmaları sebebiyle ilişkilendirilmiş oldukları sosyal güvenlik kurumu tarafından ve kendi mevzuatı çerçevesinde ödenir.
Madde 0004:
211 sayılı Kanunun 105 inci maddesinin (b) fıkrası aşağıdaki şekilde değiştirilmiştir.
b) Bu kampların ne zaman ve nerede açılacağı ve devam süresi; Milli Savunma Bakanlığı, Jandarma Genel Komutanlığı veya Sahil Güvenlik Komutanlığınca belirlenir.
Madde 0005:
211 sayılı Kanunun 116 ncı maddesinin birinci fıkrasının (c) bendi aşağıdaki şekilde değiştirilmiştir.
c) Hastalık ve vefat hallerinde Devlet memurları hakkında 657 sayılı Devlet Memurları Kanunu hükümleri uygulanır. Bununla birlikte, Devlet memurları ve bakmakla yükümlü olduğu aile fertleri; bunlardan harp ve vazife malûlü olanlar ile bakmakla yükümlü bulundukları aile fertleri; harp ve vazife malûllüğünü gerektiren nedenlerden dolayı vefat edenlerden aylığa müstahak dul ve yetimleri; bu Kanunun 66 ncı maddesinin (a) ve (b) fıkraları ile 67 nci maddesi ve 69 uncu maddesinin (d) bendi hükümlerinden de aynen istifade ederler. Bu maddenin tatbikatında aile fertleri tabiri içinde gösterilen eş, usul, füru, erkek ve kız kardeşler, evlat edinen ve evlatlıklar ile üvey çocuklardır.
Madde 0006:
27.07.1967 tarihli ve 926 sayılı Türk Silahlı Kuvvetleri Personel Kanununun 38 inci maddesinin ikinci fıkrasının (c) bendi aşağıdaki şekilde değiştirilmiştir.
c) Üstün başarılı üsteğmen, yüzbaşı ve binbaşıların terfi esasları: Üsteğmen, yüzbaşı ve binbaşıların bu rütbelerine ait bekleme sürelerinin bitiminden bir yıl önce bu rütbelere ait her yılki sicil notu, sicil tam notunun yüzde doksanbeş ve daha yukarısı ve sicil notu ortalaması da sicil tam notunun yüzde doksan ve daha yukarısı olanlardan; bu rütbelerde en az iki ayrı birinci veya ikinci sicil üstünden sicil notu alanlar veya rütbe bekleme süresinin bitiminden bir yıl önce alacak olanlar, sicil notu ortalaması en üstün olandan başlanarak rütbelerine göre kendi sınıfları içerisinde ayrı ayrı sıralanırlar. Bu şekilde sıralanan subaylardan, sicil notu ortalaması en üstün olanlardan başlanmak suretiyle kuvvet komutanı, Jandarma Genel Komutanı veya Sahil Güvenlik Komutanı tarafından uygun görülenler, kendi sınıf mevcudunun, muharip sınıflar için yüzde sekizi, yardımcı sınıflar için yüzde dördü oranında bir üst rütbeye yükseltilebilirler.
Madde 0007:
926 sayılı Kanunun 49 uncu maddesinin birinci fıkrasının (c) bendinin üçüncü paragrafı aşağıdaki şekilde değiştirilmiştir.
Düzenlenen bu miktarlara göre terfi sırasına giren albaylardan tuğgeneral - tuğamiral olacakların yıl kontenjanının kara, deniz ve hava kuvvetlerindeki sınıflara ve Jandarma Genel Komutanlığı ile Sahil Güvenlik Komutanlığındaki dağılımı, kadro ve hizmet gerekleri esas alınarak Genelkurmay Başkanının teklifi üzerine Yüksek Askeri Şuraca tespit edilir.
Madde 0008:
926 sayılı Kanunun 84 üncü maddesinin birinci fıkrasının (f) bendinin (3) numaralı alt bendi aşağıdaki şekilde değiştirilmiştir.
3) Bütün şartlar aynı ise, mensup olduğu kuvvete göre sıra ile; kara, deniz, hava, jandarma, sahil güvenlik,
Madde 0009:
926 sayılı Kanunun 85 inci maddesinin ikinci fıkrasının (b) bendi aşağıdaki şekilde değiştirilmiştir.
b) Üstün başarılı üstçavuş, kıdemli üstçavuş ve başçavuşların terfi esasları: Üstçavuş, kıdemli üstçavuş ve başçavuşların bu rütbelerine ait bekleme sürelerinin bitiminden bir yıl önce üstçavuşların kıdemli çavuşluk ve üstçavuşluk, kıdemli üstçavuşların üstçavuşluk ve kıdemli üstçavuşluk, başçavuşların ise başçavuşluk rütbesine ait her yılki sicil notu, sicil tam notunun yüzde doksanbeş ve daha yukarısı ve sicil notu ortalaması da sicil tam notunun yüzde doksan ve daha yukarısı olanlardan; bu rütbelerde en az iki ayrı birinci veya ikinci sicil üstünden sicil notu alanlar veya rütbe bekleme süresinin bitiminden bir yıl önce alacak olanlar, sicil notu ortalaması en üstün olandan başlanarak rütbelerine göre kendi sınıfları içerisinde ayrı ayrı sıralanırlar. Bu şekilde sıralanan astsubaylardan sicil notu ortalaması en üstün olanlardan başlanmak suretiyle kuvvet komutanı veya Jandarma Genel Komutanı veya Sahil Güvenlik Komutanı tarafından uygun görülenler, kendi sınıf mevcudunun; muharip sınıflar için yüzde sekizi, yardımcı sınıflar için yüzde dördü oranında bir üst rütbeye yükseltilebilirler.
Madde 0010:
926 sayılı Kanunun 126 ncı maddesinin birinci fıkrasının (d) bendi aşağıdaki şekilde değiştirilmiştir.
d) Türk Silahlı Kuvvetlerinde gerekli uzmanlık dallarında ve ihtiyaç duyulan branşlarda yurt içinde öğrenim için, general ve amirallere; Genelkurmay Başkanlığınca, bu Kanun kapsamına giren diğer personelden; Genelkurmay Başkanlığına bağlı olanlara Genelkurmay Başkanlığınca, Milli Savunma Bakanlığına bağlı olanlara Milli Savunma Bakanlığınca, kuvvet komutanlıkları, Jandarma Genel Komutanlığı ile Sahil Güvenlik Komutanlığına bağlı olanlara ise kuvvet komutanlıkları, Jandarma Genel Komutanlığı veya Sahil Güvenlik Komutanlığınca, özlük hakları saklı kalmak şartıyla, öğrenim süresi kadar izin verilebilir.
Madde 0011:
17.11.1983 tarihli ve 2955 sayılı Gülhane Askeri Tıp Akademisi Kanununun 47 nci maddesinin ikinci fıkrası aşağıdaki şekilde değiştirilmiştir.
211 sayılı Türk Silahlı Kuvvetleri İç Hizmet Kanununun 69 uncu maddesinin (d) bendi ile 70 inci maddesi kapsamındaki hak sahiplerinin muayene ve tedavi giderlerinin sosyal güvenlik kurumlarınca veya ilgili kurum ve kuruluşlarca karşılanacağı belirtilen hak sahiplerine ilişkin ödenecek karşılıklar, yapılacak bağış, yardım ve vasiyetler ile muayene ve tedavi edilecek sivil kişilerden yönetmelikte belirtilen esaslara göre alınacak ücretler döner sermayeye gelir kaydedilir.
Madde 0012:
10.06.1985 tarihli ve 3225 sayılı Milli Savunma Bakanlığı ile Kara, Deniz ve Hava Kuvvetleri Komutanlıklarına Bağlı Kurumlarda Döner Sermaye Teşkili ve İşletilmesine İlişkin Kanunun ek 1 inci maddesi aşağıdaki şekilde değiştirilmiştir.
Ek Madde 1.- 211 sayılı Türk Silahlı Kuvvetleri İç Hizmet Kanununun 69 uncu maddesinin (d) bendi ile 70 inci maddesi kapsamındaki hak sahipleri ve boş yatak olması koşulu ile mevcut yatak miktarının yüzde onunu geçmemek üzere her yıl Genelkurmay Başkanlığı tarafından belirlenecek oran veya miktarda sivil hastalar, döner sermaye teşkil edilmiş askeri hastanelerde muayene ve tedavi olabilirler.
Hastaların, döner sermaye teşkil edilmiş askeri hastanelerde yapılan muayene ve tedavilerine ait giderlerin karşılığı, askeri hastane döner sermayelerine ödenir.
Kurumları tarafından askeri hastanelere sevk edilen hastaların muayene ve tedavi ücretleri ise, muayene ve tedavi giderlerine ilişkin belgelere dayanılarak, askeri hastanelerin döner sermayelerine kurumlarınca ödenir.
Madde 0013:
Bu Kanun yayımı tarihinde yürürlüğe girer.
Madde 0014:
Bu Kanun hükümlerini Bakanlar Kurulu yürütür.
Yükleyen: yasinuzunoglu
