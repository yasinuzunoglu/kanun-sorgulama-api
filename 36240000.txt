3624 sayılı Küçük ve Orta Ölçekli Sanayi Geliştirme ve Destekleme İdaresi Başkanlığı Kurulması Hakkında Kanun
Yayımlandığı Resmî Gazete Tarihi: 20.04.1990
Yayımlandığı Resmî Gazete Sayısı: 20498
Kabul Tarihi	12.04.1990
Madde 0001: Amaç ve Kuruluş
(Fıkra 05.05.2009 tarih ve 27219 sayılı Resmi Gazetede yayımlanan 5891 Sayılı Kanun ile Değişmiştir.) Ülkenin ekonomik ve sosyal ihtiyaçlarının karşılanmasında küçük ve orta ölçekli işletmelerin payını ve etkinliğini artırmak, rekabet güçlerini ve düzeylerini yükseltmek, sanayide entegrasyonu ekonomik gelişmelere uygun biçimde gerçekleştirmek amacıyla, Küçük ve Orta Ölçekli İşletmeleri Geliştirme ve Destekleme İdaresi Başkanlığı kurulmuştur. Kuruluşun kısa adı KOSGEB'dir.
KOSGEB, Sanayi ve Ticaret Bakanlığı ile ilgili bir Kamu Kuruluşu olup, tüzel kişiliğe haiz ve bütün işlemlerinde özel hukuk hükümlerine tabidir.
Madde 0002: Tanımlar
Bu Kanunda geçen deyimlerden:
Genel Kurul: Küçük ve Orta Ölçekli İşletmeleri (2) Geliştirme ve Destekleme İdaresi Başkanlığı Genel Kurulunu,
İcra Komitesi: Küçük ve Orta Ölçekli İşletmeleri (2) Geliştirme ve Destekleme İdaresi Başkanlığı İcra Komitesini,
Başkanlık: Küçük ve Orta Ölçekli İşletmeleri (2) Geliştirme ve Destekleme İdaresi Başkanlığını,
( ... ) (1)
Merkez ve Enstitüler: Küçük Sanayi Siteleri ve Organize Sanayi Bölgeleri bünyesinde veya çevresinde yer alacak, sanayi entegrasyonunu sağlayacak Teknoloji Merkezleri, Teknoparklar, İhtisas Merkezleri ve Enstitüleri, Danışmanlık Merkezleri, Uygulamalı Teknik Eğitim Merkezleri ve Enstitüleri ile işletmelerin ortak istifadelerine yönelik Test-Analiz ve Kalite Kontrol Laboratuvarları ve Atelyelerini,
İşletmeler:  (Bent 05.05.2009 tarih ve 27219 sayılı Resmi Gazetede yayımlanan Kanun ile Değişmiştir.) 8/1/1985 tarihli ve 3143 sayılı Sanayi ve Ticaret Bakanlığının Teşkilat ve Görevleri Hakkında Kanunun ek 1 inci maddesine göre belirlenen küçük ve orta büyüklükteki işletmeleri (KOBİ),
Girişimci: (Bent 05.05.2009 tarih ve 27219 sayılı Resmi Gazetede yayımlanan Kanun ile Eklenmiştir) Bir iş fikrine dayalı olarak kendi işini kurmak isteyen gerçek kişileri,
İfade eder.
(1) (Bu kısımda yer alan Fon: Küçük ve Orta Ölçekli Sanayi Geliştirme ve Destekleme Fonunu, şeklindeki tanım; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak yürürlükten kaldırılmıştır.)
(2) (05.05.2009 tarih ve 27219 sayılı Resmi Gazetede Yayınlanan 5891 Sayılı Kanun ile Küçük ve Orta Ölçekli Sanayi İbaresindeki Sanayi, İşletmeleri olarak Değişmiştir.)
Madde 0003: İşletmelere İlişkin Sektörel ve Bölgesel Önceliklerin Belirlenmesi
(Madde 05.05.2009 tarih ve 27219 sayılı Resmi Gazetede yayımlanan 5891 Sayılı Kanun ile Değişmiştir.)
Bu Kanun kapsamında KOSGEB tarafından verilecek hizmetler ve desteklerden yararlanacak işletmelere ilişkin sektörel ve bölgesel öncelikler, günün ekonomik ve sosyal şartlarına göre Bakanlar Kurulu tarafından belirlenir.
Madde 0004: Kuruluşun Görevleri
Sanayide, Araştırma ve Geliştirme faaliyetlerinin desteklenmesi ve faaliyetlerin uygulanması için Teknoloji Merkezleri, Teknoparklar, Danışmanlık Merkezleri, Enstitüler ve benzeri birimlerin kurulmasını sağlamak,
Üniversiteler ile Kamu ve Özel araştırma kurumlarındaki Bilim ve Teknoloji alt yapısından işletmelerin yararlanmasını sağlamak, sanayi ve üniversite işbirliğini kuvvetlendirmek,
Teknoloji düzeyini yükseltmek üzere, mevcut teknolojik bilgilere erişmek ve yeni teknolojik bilgiler üretmek, erişilmiş ve üretilmiş bilgileri yaygınlaştırmak,
Üniversite ve Araştırma Merkezlerinin imkanlarından yararlanarak yeni ve ileri teknolojiye dayalı bilgilerin derlendiği, değerlendirildiği, geliştirildiği ve uygulamaya yönelik üretime hazır hale getirilerek işletmelerin kullanımına sunulduğu Teknoloji merkezleri ve Teknoparkları kurmak ve kurdurtmak,
İşletmelerin planlı yönetim anlayışına, modern ve çağdaş işletmecilik düzeyine kavuşturulmalarını teminen değişik sektörlerde yatırımları yönlendirmek üzere proje profillerini uygulayacak, atıl kapasiteleri değerlendirecek, verimliliği artıracak; modernizasyon, üretim, yönetim, pazarlama, enformasyon ve teknoloji adaptasyonu gibi konularda kapsamlı Teknik Yardım ve Destek Program ve Projelerini gerçekleştirecek İhtisas Merkezlerini kurmak ve kurulmasını sağlamak,
İşletmelerin uluslararası düzeyde mal üretmeleri ve daha modern işletmeler haline gelmelerini teminen gerekli yardımda bulunmak, sanayi rehabilitasyonu için gerekli düzenlemeleri yürütmek; sanayi ürünlerini çeşitlendirecek, yan sanayi ilişkilerini geliştirecek şekilde; malzeme bilgisi, tasarım, prototip imalat, imalat usul ve işlemlerinin seçimi, takımaparat kullanımı, bakım onarım planlaması ve iş temini gibi işyerinde ve uygulamalı olarak aktif danışmanlık hizmetlerini verecek olan Danışmanlık Merkezleri tesis etmek ve bu işletmelerin ortak istifadesine yönelik olarak malzeme test ve analiz ile mamul madde fiziki ölçümleme laboratuvar ve atelyelerini kurmak ve kurulmasını sağlamak,
Hizmet Merkezlerinde görev alacak elemanların, özel ihtisas konularında eğitimini teminen Eğitim Uzmanlarının yetiştirilmesi, yaygın eğitim programlarının düzenlenmesi, İşletmelerin eğitim ihtiyaçlarının tespiti ve gerekli eğitimlerinin sağlanması ile ilgili uygulamalı Teknik Eğitim Merkezlerini kurmak,
İşletmelerin yatırım, üretim, yönetim ve planlama konularında bilgi ve beceri yönünden güçlenmeleri ve gelişmelerini sağlamak,
İşletmelerin pazarlama sorunlarına çözümler aramak; işletmelerin yurt içi ve yurt dışı pazarlarda rekabet edebilir düzeye gelmelerini teminen gerekli çalışmaları yürütmek ve konuya ilişkin danışmanlık hizmetlerini en verimli bir biçimde organize etmek.
(Bent 05.05.2009 tarih ve 27219 sayılı Resmi Gazetede yayımlanan Kanun ile Eklenmiştir) Girişimcilik kültürünün ve ortamının geliştirilmesi ve yaygınlaştırılması için gerekli tedbirleri almak, bu kapsamda girişimleri ve girişimcileri desteklemek,
(Bent 05.05.2009 tarih ve 27219 sayılı Resmi Gazetede yayımlanan Kanun ile Eklenmiştir) İşletmeler arası işbirliğini geliştirmek, yerli veya yabancı sermaye katkısı ile gerçekleştirilecek ortak yatırımların oluşturulmasını ve yaygınlaştırılmasını desteklemek, yatırım ortamının iyileştirilmesi için gerekli tedbirleri almak ve destekleri sağlamak.
Madde 0005: Organlar
Kuruluşun organları şunlardır:
Genel Kurul
İcra Komitesi
Başkanlık
Madde 0006: Genel Kurul
(Fıkra 05.05.2009 tarih ve 27219 sayılı Resmi Gazetede yayımlanan Kanun ile Değişmiştir.) Genel Kurul, Başbakanın veya görevlendireceği Devlet Bakanının başkanlığında, Başbakanın görevlendireceği ekonomi ile ilgili Devlet Bakanlarından biri, Maliye Bakanı, Milli Eğitim Bakanı, Çalışma ve Sosyal Güvenlik Bakanı, Sanayi ve Ticaret Bakanı, Devlet Planlama Teşkilatı Müsteşarı, Hazine Müsteşarı, Dış Ticaret Müsteşarı, Sanayi ve Ticaret Bakanlığı Müsteşarı, Yüksek Öğretim Kurulunca kuruluş tarihleri itibariyle 2 yıl sürelerle ve sırayla tayin edilecek Teknik Üniversite Rektörlerinden biri, Türkiye Bilimsel ve Teknolojik Araştırma Kurumu Başkanı, Sosyal Güvenlik Kurumu Başkanı, Milli Prodüktivite Merkezi Genel Sekreteri, Türk Standartları Enstitüsü Başkanı, Türkiye Odalar ve Borsalar Birliği Yönetim Kurulu Başkanı, Türk Mühendis ve Mimar Odaları Birliği Başkanı, Makina Mühendisleri Odası Başkanı, Elektrik Mühendisleri Odası Başkanı, Kimya Mühendisleri Odası Başkanı, Metalurji Mühendisleri Odası Başkanı, İnşaat Mühendisleri Odası Başkanı, Mimarlar Odası Başkanı, Türkiye Esnaf ve Sanatkarlar Konfederasyonu Başkanı, Türkiye Esnaf ve Sanatkarlar Kefalet Kooperatifleri Birlikleri Merkez Birliği Genel Başkanı, Türkiye Serbest Muhasebeci Mali Müşavirler ve Yeminli Mali Müşavirler Odaları Birliği Yönetim Kurulu Başkanı, Türkiye Bankalar Birliği Başkanı, Türkiye Halk Bankası Genel Müdürü, Türkiye Kalkınma Bankası Genel Müdürü, Başbakanlıkça uygun görülecek diğer banka genel müdürleri, Türkiye Odalar ve Borsalar Birliği Genel Kurulunca seçilecek sanayi odası, ticaret odası ile ticaret ve sanayi odası yönetim kurulu başkanları arasından en az birer tane olmak üzere toplam 5 yönetim kurulu başkanı, Organize Sanayi Bölgeleri Üst Kuruluşu Başkanı, Türkiye Esnaf ve Sanatkarlar Konfederasyonu Genel Kurulunca belirlenecek 2 Birlik Başkanı, Madeni Eşya Sanatkarları Federasyonu Başkanı, Elektrik-Elektronik ve Benzeri Teknisyenleri Esnaf ve Sanatkarları Federasyonu Başkanı, Ağaç İşleri Federasyonu Başkanı, Türkiye Seyahat Acentaları Birliği Başkanı ve Türkiye Orta Ölçekli İşletmeler Serbest Meslek Mensupları ve Yöneticiler Vakfı Başkanı ve Genel Kurul gündemi dikkate alınarak Başbakan tarafından belirlenebilecek diğer bakanlar, kamu ve özel sektör temsilcilerinden meydana gelir.
Genel Kurul, yılda en az bir defa olmak üzere, Başbakanın daveti üzerine toplanır. Genel kurul, üyelerinin salt çoğunluğu ile toplanır ve toplantıya katılanların salt çoğunluğu ile karar verir. Oyların eşitliği halinde Genel Kurul Başkanının oyu çift sayılır.
Genel Kurulun sekreterya işleri Başkanlıkça yürütülür.
Madde 0007: Genel Kurulun Görevleri
Kalkınma Plan ve Programları doğrultusunda, işletmelerin teknolojik gelişmelere ve serbest rekabet ortamına uyumunu sağlamak maksadıyla, işletmelerin ilişkin geliştirme ve destekleme kararlarının alınması, uygulamaların planlanması ve koordinasyonunun sağlanması bakımından tedbirler almak, düzenleyici direktifler vermek, Başkanlığın yıllık faaliyet raporlarını incelemek, yıllık çalışma programı esaslarını tespit etmek ve önerilerde bulunmaktır.
Madde 0008: İcra Komitesi
İcra komitesi, Sanayi ve Ticaret Bakanının Başkanlığında, Devlet Planlama Teşkilatı Müsteşarı,Hazine Müsteşarı, Maliye ve Gümrük Bakanlığı Müsteşarı, Sanayi ve Ticaret Bakanlığı Müsteşarı, Türkiye Odalar ve Borsalar Birliği Yönetim Kurulu Başkanı, Türkiye Esnaf ve Sanatkarlar Konfederasyonu Başkanı, Genel Kurulda temsil edilen Teknik Üniversite Rektörü, TÜBİTAK Başkanı ile İdare Başkanından oluşur.
İcra Komitesi, İcra Komitesi Başkanının daveti üzerine üye tamsayısının yarısından bir fazlası ile en geç iki ayda bir toplanır. Toplantıya katılanların salt çoğunluğu ile karar alınır. Oyların eşit olması halinde İcra Komitesi Başkanının oyu çift sayılır.
İcra Komitesinin sekreterya işleri İdare Başkanlığınca yürütülür.
Madde 0009: İcra Komitesinin Görevleri
İcra Komitesinin görevleri aşağıda belirtilmiştir:
Genel Kurulun belirlediği politikalar, amaçlar, hedefler ve ilkeler istikametinde işletmelerin geliştirilmesi ve desteklenmesine ilişkin uygulama kararlarını almak ve yürütmek,
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle değişen ve 01.01.2002 tarihinden geçerli olarak yürürlüğe giren şekli.) Başkanlıkça hazırlanan bütçeyi, personel kadrolarını, geçici nitelikteki danışman sayılarını ve personele ödenecek gündelik miktarlarını onaylamak,
Bu Kanuna göre Başkanlıkça hazırlanan, KOSGEB organlarının çalışma usul ve esasları, görev ve yetkileri ile diğer Yönetmelik taslaklarını incelemek ve uygun göreceği Yönetmelikleri karara bağlayarak bu Kanunun yürürlüğe girdiği tarihten itibaren 6 ay süre içinde yürürlüğe koymak,
Başkanlığın ihtiyacı olan taşınmazların edinilmesi, idaresi ve gerektiğinde Genel Kurulun tasvibinden sonra satılması hakkında kararlar vermek.
Madde 0010: Denetim
Başkanlığın (1) her türlü hesap ve işlemleri, Başbakanlık Yüksek Denetleme Kurulunca denetlenir.
(1) (Bu kısımda yer alan Başkanlık ve Fonun ibaresi; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak metinde görüldüğü şekilde değiştirilmiştir.)
Madde 0011: Başkanlık
Başkanlık, Küçük ve Orta Ölçekli Sanayi Geliştirme ve Destekleme İdaresi Başkanlığının yürütme organıdır.
Küçük ve Orta Ölçekli Sanayi Geliştirme ve Destekleme İdaresi Başkanı müşterek kararname ile; Başkan yardımcıları, Başkanın teklifi, İcra Komitesinin onayı ile, diğer personel ise, Başkanın onayı ile atanır. Başkan bu yetkisini bir alt kademeye devredebilir.
Küçük ve Orta Ölçekli Sanayi Geliştirme ve Destekleme İdaresi Başkanlığını Başkan temsil eder. Başkan, teşkilatın bütün işlerini mevzuat, Genel Kurul ve İcra Komitesi Kararlarına göre yürütür.
Başkan, Başkan Yardımcıları ve Başkanlığın her kademesindeki yetkililer, sınırları açıkça belirtilmek şartı ile yetkilerinden bir kısmını astlarına devredebilir. Ancak, yetki devri, yetkiyi devredenin sorumluluğunu kaldırmaz.
Madde 0012: Başkanlığın Görevleri
Başkanlığın görevleri aşağıda belirtilmiştir;
İcra Komitesinin aldığı kararları uygulamak;
Küçük ve orta ölçekli işletmelerin geliştirilmesi ve desteklenmesi yönünden, Başkanlığın amaçları doğrultusunda uygun kalite ve standartlarda üretimin modern teknolojilerin uygulanarak, gelişmiş üretim metotlarıyla sağlanması için merkez ve enstitüler şeklinde teşkilatlanma ile danışmanlık, yönlendirme, rehberlik, eğitim ve denetim hizmetlerinin yerine getirilmesi hususunda İcra Komitesince alınan kararları uygulamak;
Merkez ve enstitülerde gerekli ekipman, atelye ve laboratuvar araç ve gereçlerin yurt içi ve yurt dışından tedariki hususunda İcra Komitesince alınacak kararları uygulamak;
Mevcut küçük ve orta ölçekli işletmeleri kalkınma politikalarına göre rehabilite, reorganize ve entegre etmek, yeni teşebbüsleri teşvik ve bu entegrasyona ve ihtiyaçlara göre yönlendirmek, yabancı finansman ve teknoloji katkısı imkanlarını araştırmak, teşebbüslere bu konudaki devlet destek ve katkılarını planlamak;
İşletmelerin geliştirilmesi, desteklenmesi ve yönlendirilmesi için gerekli politika ve stratejileri belirlemek ve uygulamaya yönelik teklifleri hazırlayıp İcra Komitesine sunmak;
Bilim ve teknolojiye dayalı yeni fikir ve buluşları geliştirecek işletmelerin kurulmasını, geliştirilmesini ve desteklenmesini teminen İcra Komitesince karara bağlanan faaliyetleri yerine getirmek, uygulamaya koymak;
İşletmelere ekonomik, teknolojik, yönetim alanlarında, müteşebbislik eğitimi gibi konularda destek sağlamak;
İşletmelerin araştırma ve geliştirme faaliyetleri için gerekli teçhizat, malzeme, laboratuvar, atelye araçları ve hammaddeleri uygun göreceği esaslar dahilinde temin etmek;
İşletmelerce üretilen mamullerin ve hizmetlerin pazarlanması ve özellikle ihracaatı konusunda gerekli düzenleme ve uygulamalara yönelik rehberlik ve destekleme faaliyetlerini yürütmek, konu ile ilgili İcra Komitesince alınan kararlar istikametinde teşkilatlanma için gerekli girişimlerde bulunmak;
Küçük ve orta ölçekli işletmeler ile ilgili Kuruluşlar arasında koordinasyon ile Başkanlığa bağlı teknoloji merkezleri, teknoparklar, ihtisas merkezleri ve enstitüleri, danışmanlık merkezleri, uygulamalı teknik eğitim merkez ve enstitüleri arasında koordinasyonu temin etmek;
İşletmelerin veya bunların oluşturduğu kooperatiflerle 5362 sayılı Kanuna tabi derneklerin istedikleri yatırım projelerini teknik ve ekonomik açıdan hazırlamak veya hazırlatmak yahut bunlar hakkında görüş bildirmek, finansman ihtiyacı konularında danışmanlık yapmak, sigorta, kefalet ve kredi kuruluşları ile olan ilişkilerinde rehberlik hizmeti vermek;
İşletmelerin veya bunların oluşturduğu kooperatiflerle 5362 sayılı Kanuna tabi derneklerin verimliliklerini artırmaya yönelik, kapasitelerini tespit etmek, tam kapasite ile çalışmalarını temin etmek üzere bunların üretimlerinin ve pazarlama imkanlarının geliştirilmesinde yardımcı olacak hizmet birimlerini kurmak, büyük ölçekli sanayi kuruluşlarının üretimlerinde kullanacakları mamül veya yarı mamül malları küçük ve orta ölçekli sanayi kesiminden temin edecek, büyük kuruluşların da üretimlerini küçük ve orta ölçekli sanayi kesiminin ihtiyacını karşılayacak şekilde düzenlemelerini gerçekleştirecek sistemi yerleştirmek, küçük ve orta ölçekli sanayi kesimi için ihracat imkanı yaratmak;
İşletmelerin ihtiyaç duyacağı eğitim konularını tespit etmek ve bu konularda uygulamaya yönelik eğitimi gerçekleştirmek;
Küçük ve orta ölçekli işletmeler sektörü ile ilgili çalışma yapan üniversiteler, bilimsel ve teknik araştırma yapan kuruluşlar, çalışmaları küçük ve orta ölçekli işletmelerin çalışmalarını etkileyen diğer kurum ve kuruluşlar ile işbirliği yaparak diğer ülkelerdeki benzeri çalışmaları yapan kuruluşlarla uluslararası organizasyonların faaliyetlerini de izleyerek küçük ve orta ölçekli işletmeler konusunda teknik ve bilimsel araştırmalar yapmak, bu işletmelerin ihtiyacını karşılayacak, ilgili kuruluşlara yardımcı olacak her türlü bilgiyi ihtiva eden bilgi işlem sistemini oluşturmak ve hizmete sunmak;
Küçük Sanayi Siteleri ve Organize Sanayi Bölgelerinde yer alan işletmelerin rehabilitasyonu ve ortak yararlarına yönelik hizmetler vermek;
Hizmetin gerektirdiği taşınmaz malları edinmek;
Başkanlıkta istihdam edilecek personelin görev ve kadrolarını, alacakları ücrete ait esasları ve yönetmelikleri İcra Komitesine teklif etmek;
Küçük ve orta ölçekli işletmeler konusunda gerek üretim gerekse araştırma, geliştirme konularında başarılı çalışmaları olan kişi ve kuruluşları teşvik etmek, ödüllendirmek, bu başarılı çalışmaların uygulanması konusunda yardımcı olmak;
Küçük ve orta ölçekli işletmelere hizmet vermek amacıyla yerli ve yabancı sermayeli şirketler kurmak, iştirak etmek ve gerektiğinde bu işletmelere katkı sağlayacak kaynakları temin etmek, yurt içinden veya yurt dışından kaynak sağlamak;
Küçük ve orta ölçekli işletmelerin gelişmesine engel teşkil eden konulardaki uygulama aksaklıklarının ilgili kurum ve kuruluşlar nezdinde çözümlenmesini temin etmek.
(Bent 05.05.2009 tarih ve 27219 sayılı Resmi Gazetede yayımlanan Kanun ile Eklenmiştir) İşletmelerin ve girişimcilerin yatırım, üretim, ihracat, istihdam, teknoloji geliştirme, pazarlama ve diğer konularda ihtiyaç duydukları ürün ve hizmetleri temin edebilmeleri ile sermaye piyasalarına açılabilmeleri için gerekli geri ödemeli veya geri ödemesiz destekleri sağlamak;
y. (Bent 05.05.2009 tarih ve 27219 sayılı Resmi Gazetede yayımlanan Kanun ile Eklenmiştir) İşletmelerin ve girişimcilerin kamu bankaları, özel bankalar ve katılım bankaları ile diğer finans kuruluşlarından uygun koşullarda nakdi veya gayri nakdi kredi temin edebilmeleri için faiz, komisyon ve diğer masraflarına geri ödemeli veya geri ödemesiz destekler sağlamak.
z. (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 35. maddesi ile Eklenmiştir) Bu maddede sayılan destekler için Başkanlıkça belirlenen usul ve esaslar doğrultusunda erken ödeme yapmak.
aa). (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 35. maddesi ile Eklenmiştir) KOBİ ve girişimcilere yönelik belirlenen destek politikalarının tasarım süreçlerinde faydalanılmak ve sunulan hizmetlerin hızlı, kaliteli, basitleştirilmiş ve düşük maliyetli bir şekilde yerine getirilmesini sağlamak üzere, kamu kurum ve kuruluşları ile gerçek ve tüzel kişilerden işletme ve girişimcilere ait bu hususlara ilişkin her türlü bilgi ve veriyi almak ve analiz etmek.
Madde 0013: Personel Rejimi
Başkanlığın asli personeli, idari hizmet sözleşmesi ile sözleşmeli olarak istihdam edilir.
Başkanlığın daimi ve aslilik arzeden görevleri ile bunların unvan ve adetleri, bu görevlerde çalışacak personelin tabi olacakları idari, sosyal ve ücret hükümleri, Başkanlığın hazırlayıp İcra Komitesinin onayı ile yürürlüğe konacak yönetmelik ile düzenlenir. Personele ilişkin disiplin hükümleri 657 sayılı Devlet Memurları Kanununun disiplin hükümlerine uygun olarak düzenlenir.
Geçicilik veya belli bir ihtisas gerektiren nitelikteki hizmetler Başkanlıkça tespit ve tayin edilir. Bu işlerde çalışacak personel hakkında vekalet veya istisna akdi hükümleri uygulanır. Bu fıkraya göre istihdam edileceklerden, Sosyal Güvenlik Kuruluşlarından almakta oldukları aylıkları kesilmez.
Hangi hizmetlerde işçi istihdam edileceği Başkanlıkça tespit ve tayin edilir. Ancak laboratuvar, atelye gibi mal üretimini gerektiren işlerde işçi çalıştırılabilir.
Sözleşmeli personel, istekleri halinde Emekli Sandığı ile ilgilendirilirler.
Yabancı uzmanlar da Başkanlığın hazırlayıp İcra Komitesinin onayı ile yürürlüğe konacak yönetmelik esaslarına göre istihdam edilebilir.
Madde 0014: Bütçe
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle değişen şekli.) Başkanlık bütçesi aşağıdaki gelirlerden oluşur:
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
Türkiye Esnaf ve Sanatkarlar Konfederasyonunun yıllık safi (1) gelirinin yüzde 2 si nispetinde ödeyeceği aidat,
Türkiye Odalar ve Borsalar Birliğinin yıllık safi (1) gelirinin yüzde 2 si nispetinde ödeyeceği aidat,
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Değişmiştir.) Teşkilata ilişkin Cumhurbaşkanlığı kararnamesinde belirtilen gelirler,
(Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 36. maddesi ile Yürürlükten Kaldırılmıştır.)
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
(Bent 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Sanayi ve Teknoloji Bakanlığı bütçesine konulacak ödenekler,
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Kamu iktisadi teşebbüsleri hakkında ilgili mevzuata tabi teşekkül, müessese ve bağlı ortaklıkların yıllık ve kurumlar vergisi matrahına esas kârlarının binde l i nispetinde ödeyecekleri aidatlar,
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Sermayesinin yüzde 50 sinden fazlası kamu kurum ve kuruluşlarına ait bankaların kurumlar vergisine matrah olan yıllık kârlarının yüzde 2 si nispetinde ödeyecekleri aidatlar (4603 sayılı Kanuna tabi bankalar ile özel kanunları ile muafiyeti bulunanlar hariç),
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Dış kaynaklardan sağlanan krediler,
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Başkanlığa yapılacak bağış ve yardımlar ile Başkanlığın sahip olduğu mal ve haklardan kaynaklanan sair gelirler,
(Bent 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde Eklenmiştir) Faaliyet gelirleri,
Başkanlık bütçesine kaynak teşkil eden ilgili kuruluşların aidatları bir önceki yıla ait kar miktarlarına göre, her yıl mayıs ve ekim aylarında olmak üzere iki taksit halinde, ilgili kuruluşlarca Başkanlığın kamu bankalarının birisinde açtırdığı hesabına yatırılır. Ödenen aidatlar, bu kurum ve kuruluşlarca matrah hesabına gider olarak kaydedilir. (Cümle 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 36. maddesi ile Eklenmiştir) Ödenen aidat tutarlarının tespitine ilişkin Başkanlıkça belirlenen kanıtlayıcı belgeler, ilgili kurum ve kuruluşlarca Başkanlığa gönderilir. Diğer kanunların bu maddeye aykırı hükümleri uygulanmaz. Söz konusu kanıtlayıcı belgeleri zamanında göndermeyenler hakkında Başkanlıkça belirlenen usuller çerçevesinde on bin Türk lirasına kadar idari para cezası uygulanır.
Başkanlık bütçesinin gelirleriyle ilgili alacaklar, 6183 sayılı Amme Alacaklarının Tahsil Usulü Hakkında Kanun hükümlerine göre tahsil olunur.
(4. Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 77. Maddesi ile Yürürlükten Kaldırılmıştır.)
(Anayasa Mahkemesinin 7/12/2023 Tarihli ve E: 2018/117, K: 2023/212 Sayılı Kararı ile 5. Fıkra iptal edilmişti ve kararın Resmî Gazete de yayımlanmasından başlayarak oniki ay sonra (4/6/2025) yürürlüğe gireceği hüküm altına alınmıştı. Daha Sonra 5. Fıkra 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 8. Maddesi ile 4/6/2025 tarihinde yürürlüğe girecek şekilde yeniden düzenlenmiştir.) Birinci fıkranın (d) ve (e) bentlerinde belirtilen oranlar Cumhurbaşkanınca iki katına kadar artırılabilir.
(1) Altı Çizili İbare 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 36. maddesi ile eklenmiş ve Türkiye Ticaret, Sanayi, Deniz Ticaret Odaları ve Ticaret Borsaları Birliğinin yıllık İbaresi Türkiye Odalar ve Borsalar Birliğinin yıllık safi şeklinde değişmiştir.
Madde 0015: Küçük ve Orta Ölçekli Sanayi Geliştirme ve Destekleme Fonu
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak yürürlükten kaldırılmıştır.)
Madde 0016: Mükellefiyet, Beyan, Ödeme Yeri ve Zamanı
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak yürürlükten kaldırılmıştır.)
Madde 0017: Muafiyetler ve Teşvikler
Küçük ve Orta ölçekli İşletmeleri Geliştirme ve Destekleme İdaresi Başkanlığı ( ... ) (2);
Kurumlar Vergisinden, (İktisadi İşletmeler Hariç)
Yapılacak bağış ve yardımlar nedeni ile Veraset ve İntikal Vergisinden,
Yapacakları her türlü muameleler dolayısıyla lehte tahakkuk edecek faizler banka ve sigorta muameleleri vergisinden,
14 üncü maddede (1) sayılan gelirleri ile bu gelirlerle ilgili olarak yapılan bütün işlemler, sahibi olduğu taşınmaz mallar her türlü vergi, resim ve harçtan,
Muaftır.
Bu Kanuna göre kurulacak Araştırma Merkezi, Enstitü, Teknoloji Merkezleri ve Teknoparklar;
Yatırımlar için, Kalkınmada Birinci Derecede öncelikli Bölgelere uygulanan teşviklerden,
Araştırma ve geliştirme faaliyetleri için gerekli teçhizat, malzeme, laboratuvar ve atelye araçları ve hammaddelerin imali, satın alımı veya ithali ile araştırma ve geliştirme faaliyetlerinden sağlayacakları kazançları için gelir vergisi, kurumlar vergisi veya gümrük vergisi indirim veya istisnalarından ve düşük faizli kredi, hibe ve diğer teşviklerden,
Yararlandırılır.
(1) (Bu kısımda yer alan 15 inci maddede ibaresi; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan ile Başkanlık emrinde kurulan fon ibare; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 11 inci maddesiyle 01.01.2002 tarihinden geçerli olarak yürürlükten kaldırılmıştır.)
Madde 0018: Uygulanmayacak Hükümler ve Öncelik
Bu Kanunla kurulan Başkanlıkca yapılması öngörülen iş ve işlemlerde 1050 sayılı Muhasebe-i Umumiye Kanunu, 832 sayılı Sayıştay Kanunu hükümleri uygulanmaz. Ayrıca; Başkanlık, alım-satım, kiralama vesair işlemlerde 2886 sayılı Devlet İhale Kanununa ve çalıştıracağı personel hakkında 657 sayılı Devlet Memurları Kanununa, harcırah uygulamasında 6245 sayılı Harcırah Kanununa tabi değildir. Ancak, Başkanlığın malları Devlet Malı hükmünde olup, bu mallar, para ve para hükmündeki evrak ve senetleri aleyhine Suç işleyen personel bu suçlarından dolayı Devlet Memurları gibi cezalandırılır.
Ek Madde 0001:
(Madde 09.07.2018 tarih ve 30473 sayılı Resmi Gazetede yayımlanan 0703 Sayılı KHK nın 77. Maddesi ile Yürürlükten Kaldırılmıştır.)
(Madde 30.01.2019 tarih ve 30671 sayılı Resmi Gazetede yayımlanan 7162 Sayılı Kanunun 8. Maddesi ile yeniden düzenlenmiştir)
Başkanlık tarafından desteklenen araştırma, geliştirme, tasarım, yenilik, girişimcilik, iş geliştirme, üretim ve yatırım faaliyetlerine ilişkin her türlü süreçte görev yapmak ve mesleki bilgi ve deneyiminden faydalanmak üzere geçici süreyle kamu görevlileri ile kamu görevlisi olmayan alanında uzman diğer kişiler görevlendirilebilir. Bu kapsamda görevlendirilen öğretim elemanları ile kamu görevlisi olmayan alanında uzman diğer kişilere 4/11/1981 tarihli ve 2547 sayılı Yükseköğretim Kanununun 38 inci maddesinde öngörülen aylık tutarın beş katını aşmamak kaydıyla diğer kanunlardaki düzenleme ve kısıtlamalara tabi olmaksızın ödeme yapılabilir. Yapılacak ödemelere ilişkin usul ve esaslar; işin ve hizmetin özelliği, görev yeri, çalışma şartları ve süreleri gibi hususlar esas alınmak suretiyle Başkanlıkça belirlenir. 2547 sayılı Kanuna göre görevlendirilecekler, asli görevlerine ait aylık, ücret, ödenek, her türlü zam ve tazminatlar ve diğer mali ve sosyal haklar ile 2547 sayılı Kanunun 58 inci maddesinde öngörülen ödemelerden aynı usul ve esaslar çerçevesinde yararlanmaya devam eder. Bu maddede öngörülen ödemeden yararlananlara 6245 sayılı Harcırah Kanununa göre harcırah ödenmez.
Ek Madde 0002:
(Madde 27.02.2025 tarih ve 32826 sayılı Resmi Gazetede yayımlanan 7542 Sayılı Kanunun 9. Maddesi ile 9/8/2025 tarihinde yürürlüğe girecek şekilde Eklenmiştir)
Başkanlık, işletmelere ve girişimcilere yönelik belirlenen destek politikalarının tasarım süreçlerinde faydalanılmak ve sunulan hizmetlerin hızlı, kaliteli, basitleştirilmiş ve düşük maliyetli bir şekilde yerine getirilmesini sağlamak üzere, kamu kurum ve kuruluşları ile gerçek ve tüzel kişilerden işletme ve girişimcilere ait Başkanlığın görev alanına giren konular kapsamındaki bilgi ve verileri ilgili mevzuatı çerçevesinde almaya ve analiz etmeye, raporlamaya, gerçek ve tüzel kişilerle paylaşmaya yetkilidir.
Geçici Madde 0001:
Bu Kanunun yürürlüğe girmesi ile birlikte;
Bakanlar Kurulunun 17.06.1983 tarih ve 83/6744 sayılı Kararı ile onaylanıp yürürlüğe giren Küçük Sanayi Yayım Hizmetlerinin Geliştirilmesine dair Milletlerarası Andlaşmaya göre faaliyet gösteren KÜSGET e,
Bakanlar Kurulunun 10.11.1978 tarih ve 7/16728 sayılı Kararı ile onaylanıp yürürlüğe giren Sınai Eğitim ve Geliştirme Merkezine dair Milletlerarası Andlaşmaya göre faaliyet gösteren SEGEM e,
Bu Milletlerarası Andlaşmalarla veya bu andlaşmalar dışında bu iki Kuruluşa görev veren diğer Milletlerarası andlaşmalarla verilmiş görev, tanınmış hak, yetki ve sorumluluklar, hizmetlerin yürütülmesi için istihdam edilmiş bütün personel özlük ve yasal tüm müktesep hakları saklı kalmak üzere; taşınır ve taşınmaz mallar, yapılmış sözleşmelerden doğan hak, alacak ve borçlar, her türlü vergi, resim ve harçlardan muaf olarak ve ayrıca bir devir işlemine gerek kalmaksızın bu Kanunla Kurulmuş Başkanlığa devredilmiş sayılır.
Bu Kanuna göre hazırlanacak yeni yönetmelik ve uygulama kararları yürürlüğe girinceye kadar yukarıda belirtilen Bakanlar Kurulu Kararları ile onaylanmış ve Kanun Hükmünde olan Uluslararası Andlaşmalara göre, KÜSGET ve SEGEM ce uygulanmakta olan yönetmelik ve uygulama esaslarının uygulanmasına devam olunur.
Personele ilişkin yeni görevlendirme, ücret tespiti,göreve intibak işlemleri sonucunda bu Kanun yürürlüğe girdiği tarihte çalışmakta olan ve bu madde gereği istekleri halinde kendiliğinden devredilmiş sayılan personelin yeni ücretleri eski ücretlerinin altına düştüğü takdirde, yıllık olarak eski ücretleri ile yeni ücretleri ve parayla ölçülen diğer menfaatleri hesap, edilir. Yıllık toplamlar esas alınmak üzere eski ve yeni ücretler arasındaki fark, yeni düzenlemeye göre ücret yükselmeleri ile kalkıncaya kadar personele tazminat olarak ödenir. Yeni teşkilatlanma ve görevlendirmeler sonuçlanıncaya kadar personel, mevcut görev ve unvanlarında çalıştırılmaya devam olunur.
Bu maddeye göre kendiliğinden Başkanlığa devredilmiş personelden, Başkanlıkta çalışmayacaklara bu Kanunun yürürlüğe girmesinden sonraki iki ay içinde istifa etmeleri halinde kendilerine kıdem tazminatları ödenir.
Aynı Kararname gereği kurulmuş organlar, yeni organlar teşekkül edinceye kadar görevlerine devam eder.
Geçici Madde 0002:
Geçici 1 inci maddedeki devir işlemleri Kanunun yayımlanmasından itibaren 6 (Altı) ay içerisinde tamamlanır. Devir işlemleri yapılıncaya ve yönetmelikler yürürlüğe girinceye kadar mevcut yönetmelik hükümleri ile uygulama esaslarının uygulanmasına devam olunur.
Devir işlemleri ve bu devirden doğan kazanç her türlü vergi, resim ve harçtan muaftır.
Geçici Madde 0003:
(Madde 05.05.2009 tarih ve 27219 Sayılı Resmi Gazetede Yayınlanan 5891 Sayılı Kanun ile Eklenmiştir.)
Diğer mevzuatta Küçük ve Orta Ölçekli Sanayi Geliştirme ve Destekleme İdaresi Başkanlığına yapılan atıflar Küçük ve Orta Ölçekli İşletmeleri Geliştirme ve Destekleme İdaresi Başkanlığına yapılmış sayılır.
Madde 0019: Yürürlük
Bu Kanun yayımı tarihinde yürürlüğe girer.
Madde 0020: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
