4675 sayılı İnfaz Hakimliği Kanunu
Yayımlandığı Resmî Gazete Tarihi: 23.05.2001
Yayımlandığı Resmî Gazete Sayısı: 24410
Kabul Tarihi	16.05.2001
Madde 0001: Amaç ve kapsam
Bu Kanunun amacı, infaz hakimliklerinin kuruluş, görev, çalışma esas ve usullerini düzenlemektir.
(Fıkra 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 1. Maddesi ile Değişmiştir.) Bu Kanun, ceza infaz kurumları ve tutukevlerinde bulunan hükümlü ve tutuklular hakkında yapılan işlemlere veya bunlarla ilgili faaliyetlere ya da Cumhuriyet savcısının ceza ve güvenlik tedbirlerinin infazına ilişkin verdiği kararlara yönelik şikâyetleri incelemek ve karara bağlamak, ceza ve güvenlik tedbirlerinin infazına ilişkin hâkim veya mahkeme tarafından verilmesi gerekli kararları almak, işleri yapmak ve kanunlarla verilen diğer görevleri yerine getirmek üzere kurulan infaz hâkimliklerine ilişkin hükümleri kapsar.
(3. Fıkra 07.07.2018 tarih ve 30471 sayılı Resmi Gazetede yayımlanan 0700 Sayılı KHK ın 133. Maddesi ile Yürürlükten Kaldırılmıştır.)
Madde 0002: İnfaz hâkimliklerinin kuruluşu ve yetkisi
(Madde Başlığı ve Madde 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 2. Maddesi ile Değişmiştir.)
Bu Kanunla ve diğer kanunlarla verilen görevleri yerine getirmek amacıyla her il merkezi ile bölgelerin coğrafi durumları ve iş yoğunluğu göz önünde tutularak belirlenen ilçelerde Hâkimler ve Savcılar Kurulunun olumlu görüşü alınarak Adalet Bakanlığınca infaz hâkimliği kurulur.
İş durumunun gerekli kıldığı yerlerde birden fazla infaz hâkimliği kurulabilir. Bu durumda infaz hâkimlikleri numaralandırılır. Müstakilen infaz hâkimliğine atanan hâkimler, adli yargı adalet komisyonlarınca başka mahkemelerde veya işlerde görevlendirilemez.
İnfaz hâkimliği bulunduğu il veya ilçenin adı ile anılır.
İnfaz hâkimliğinin yargı çevresi, kurulduğu il merkezi ve ilçeler ile bunlara adli yönden bağlanan ilçelerin idari sınırlarıdır.
Ağır ceza mahkemeleri ile büyükşehir belediyesi bulunan illerde, büyükşehir belediyesi sınırları içerisindeki il ve ilçenin adı ile anılan infaz hâkimliğinin yargı çevresi, il veya ilçe sınırlarına bakılmaksızın Adalet Bakanlığının önerisi üzerine Hâkimler ve Savcılar Kurulunca belirlenir.
Coğrafi durum ve iş yoğunluğu göz önünde tutularak bir infaz hâkimliğinin kaldırılmasına veya yargı çevresinin değiştirilmesine, Adalet Bakanlığının önerisi üzerine Hâkimler ve Savcılar Kurulunca karar verilir.
İnfaz hâkimliğinin yetkisi, hükmün infazına ilişkin işlemin yapıldığı yere göre belirlenir.
Ceza infaz kurumları ve tutukevlerinde bulunan hükümlü ve tutuklular hakkında idarece yapılan işlemler veya bunlarla ilgili faaliyetlere ilişkin yapılan şikâyetler bakımından işlemin yapıldığı veya faaliyetin gerçekleştiği ceza infaz kurumunun bulunduğu yer infaz hâkimliği yetkilidir.
İnfaz hâkimliğinde bir yazı işleri müdürü ile yeteri kadar personel bulunur.
Madde 0003: İnfaz hakimliklerinin nitelikleri ve atanmaları
İnfaz hakimliğine, atanacakları bölgeye veya bir alt bölgeye hak kazanmış adli yargı hakim ve Cumhuriyet savcıları arasından Hakimler ve Savcılar Yüksek (1) Kurulunca iş ve kadro durumuna göre atama yapılır veya o yerdeki hakimlerden birine infaz hakimliği yetkisi verilebilir.
Doğrudan doğruya infaz hakimi olarak atananların yükselmeleri, müfettiş hal kağıtları ile çıkardıkları iş miktarına göre Hakimler ve Savcılar Yüksek (1) Kurulu tarafından yapılır. Yetki verilenlerin bu çalışmaları ise, yükselmelerinde ayrıca değerlendirilir.
(1) Üstü Çizili İbareler 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 3. Maddesi ile madde metninden çıkarılmıştır.
Madde 0004: İnfaz hakimliklerinin görevleri
İnfaz hakimliklerinin görevleri şunlardır:
Hükümlü ve tutukluların ceza infaz kurumları ve tutukevlerine kabul edilmeleri, yerleştirilmeleri, barındırılmaları, ısıtılmaları ve giydirilmeleri, beslenmeleri, temizliklerinin sağlanması, bedensel ve ruhsal sağlıklarının korunması amacıyla muayene ve tedavilerinin yaptırılması, dışarıyla ilişkileri, çalıştırılmaları gibi işlem veya faaliyetlere ilişkin şikayetleri incelemek ve karara bağlamak.
Hükümlülerin cezalarının infazı, müşahadeye tabi tutulmaları, açık cezaevlerine ayrılmaları, izin, sevk, nakil ve tahliyeleri; tutukluların sevk ve tahliyeleri gibi işlem veya faaliyetlere ilişkin şikayetleri incelemek ve karara bağlamak.
Hükümlü ve tutuklular hakkında alınan disiplin tedbirleri ve verilen disiplin cezalarının kanun veya diğer mevzuat hükümlerine (1) aykırı olduğu iddiasıyla yapılan şikayetleri incelemek ve karara bağlamak.
Ceza infaz kurumları ve tutukevleri izleme kurullarının kendi yetki alanlarına giren ceza infaz kurumları ve tutukevlerindeki tespitleri ile ilgili olarak düzenleyip intikal ettirdikleri raporları inceleyerek, varsa şikayet niteliğindeki konular hakkında karar vermek.
(Bent 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 4. Maddesi ile eklenmiş ve diğer bent numarası buna göre teselsül ettirilmiştir.) Cumhuriyet savcısının ceza ve güvenlik tedbirlerinin infazına ilişkin verdiği kararlara karşı yapılan şikâyetleri incelemek.
(Bent 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 4. Maddesi ile eklenmiş ve diğer bent numarası buna göre teselsül ettirilmiştir.) Ceza ve güvenlik tedbirlerinin infazına ilişkin mahsup, ceza zamanaşımı ve hükümlünün ölümü hâllerinde verilecek kararlar da dahil olmak üzere hâkim veya mahkeme tarafından verilmesi gerekli kararları almak ve işleri yapmak.
Kanunlarla verilen diğer görevleri yapmak.
Kanunlarda başka bir yargı merciine bırakılan konulara ilişkin hükümler saklıdır.
(1) , tüzük veya yönetmelik hükümleri ile genelgelere İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 133. Maddesi ile veya diğer mevzuat hükümlerine şeklinde değişmiştir.
Madde 0005: İnfaz hakimliğine şikayet ve usulü
Ceza infaz kurumları ve tutukevlerinde hükümlü ve tutuklular hakkında yapılan işlemler veya bunlarla ilgili faaliyetlerin ya da Cumhuriyet savcısının ceza ve güvenlik tedbirlerinin infazına ilişkin verdiği kararların (2) kanun veya diğer mevzuat hükümlerine (1) aykırı olduğu gerekçesiyle bu karar, (2) işlem veya faaliyetlerin öğrenildiği tarihten itibaren onbeş gün, herhalde yapıldığı tarihten itibaren otuz gün içinde şikayet yoluyla infaz hakimliğine başvurulabilir.
Şikayet, dilekçe ile doğrudan doğruya infaz hakimliğine yapılabileceği gibi; Cumhuriyet başsavcılığı veya ceza infaz kurumu ve tutukevi müdürlüğü aracılığıyla da yapılabilir. İnfaz hakimliği dışında yapılan başvurular hemen ve en geç üç gün içinde infaz hakimliğine gönderilir. Sözlü yapılan şikayet, tutanağa bağlanır ve bir sureti başvurana verilir.
Şikayet yoluna, kendisi ile ilgili olmak kaydıyla hükümlü veya tutuklu ya da eşi, anası, babası, ayırt etme gücüne sahip çocuğu veya kardeşi, müdafii, kanuni temsilcisi veya ceza infaz kurumu ve tutukevi izleme kurulu başvurabilir.
Şikayet yoluna başvurulması, verilen kararın, (2) yapılan işlem veya faaliyetin yerine getirilmesini durdurmaz. Ancak, infaz hakimi giderilmesi güç veya imkansız sonuçların doğması ve karar, (2) işlem veya faaliyetin açıkça hukuka aykırı olması koşullarının birlikte gerçekleşmesi durumunda karar, (2) işlem veya faaliyetin ertelenmesine veya durdurulmasına karar verebilir.
(1) , tüzük veya yönetmelik hükümleri ile genelgelere İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 133. Maddesi ile veya diğer mevzuat hükümlerine şeklinde değişmiştir.
(2) 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 5. Maddesi ile Maddenin birinci fıkrasına ilgili faaliyetlerin ibaresinden sonra gelmek üzere ya da Cumhuriyet savcısının ceza ve güvenlik tedbirlerinin infazına ilişkin verdiği kararların ibaresi ile gerekçesiyle bu ibaresinden sonra gelmek üzere karar, ibaresi, dördüncü fıkrasına başvurulması, ibaresinden sonra gelmek üzere verilen kararın,, doğması ve ibaresinden sonra gelmek üzere karar, ve gerçekleşmesi durumunda ibaresinden sonra gelmek üzere karar, ibaresi eklenmiştir.
MADDENİN YÜRÜRLÜĞE GİRMEMİŞ DEĞİŞİKLİĞİ MEVCUT ! GÖRMEK İÇİN TIKLAYINIZ
Madde 0006: İnfaz hakimliğince şikayet üzerine verilen kararlar
Şikayet başvurusu, 5 inci maddede yazılı sürenin geçmesinden sonra veya infaz hakimliğinin görev ve yetki alanı dışında kalan bir karar, (2) işlem veya faaliyete karşı ya da başvuru hakkı olmayan kimselerce yapılmışsa infaz hakimi, başvuru dilekçesini esasa girmeden reddeder; şikayet başvurusu başka bir yargı merciinin görevi içerisinde ise o mercie gönderir.
Şikayet başvurusu üzerine infaz hakimi, duruşma yapmaksızın dosya üzerinden bir hafta içinde karar verir; ancak, gerek gördüğünde karar vermeden önce şikayet konusu işlem veya faaliyet hakkında re sen araştırma yapabilir ve ilgililerden bilgi ve belge isteyebilir; ayrıca ceza infaz kurumu ve tutukevi ile ilgili Cumhuriyet savcısının da yazılı görüşünü alır. (Cümle 25.07.2010 tarih ve 27652 sayılı Resmi Gazetede yayımlanan Kanun ile Eklenmiştir) Disiplin cezasına karşı yapılan şikâyet üzerine infaz hâkimi, hükümlü veya tutuklunun savunmasını aldıktan ve talep edilen diğer delilleri toplayıp değerlendirdikten sonra kararını verir. Hükümlü veya tutuklu, savunmasını, hazır bulunmak ve vekaletnamesini ibraz etmek koşuluyla avukatıyla birlikte veya avukatı aracılığıyla yapabilir. İnfaz hâkimi gerekli görmesi durumunda hükümlü veya tutuklunun savunmasını ceza infaz kurumunda da alabilir.
İnfaz hakimi, inceleme sonunda şikayeti yerinde görmezse reddine; yerinde görürse, verilen kararın veya (2) yapılan işlemin iptaline ya da faaliyetin durdurulmasına veya ertelenmesine karar verir.
İnfaz hakimi, bu Kanunda hüküm bulunmayan hallerde 4/12/2004 tarihli ve 5271 sayılı Ceza Muhakemesi Kanunu (2) hükümlerine göre inceleme ve işlemlerini yürütür ve kararını verir.
(5. Fıkra 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 6. Maddesi ile Değişmiştir.) İnfaz hâkiminin kararlarına karşı şikâyetçi veya ilgili Cumhuriyet savcısı tarafından, tebliğden itibaren yedi gün içinde Ceza Muhakemesi Kanunu hükümlerine göre itiraz yoluna gidilebilir. Kanunlarda infaz hâkiminin onayına tabi olduğu belirtilen hususlarda da bu hüküm uygulanır.
İtiraz, infaz hakimliğinin yargı çevresinde bulunduğu (2) ağır ceza mahkemesine, ağır ceza mahkemesinin birden fazla dairesinin bulunması halinde (2) numaralı daireye (1) yapılır. İnfaz hakimi aynı zamanda bu mahkemenin üyesi olduğu takdirde itirazla ilgili karara katılamaz.
(1) (Üstü Çizili İbare 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile yürürlükten kaldırılmıştır.)
(2) 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 6. Maddesi ile Maddenin birinci fıkrasına kalan bir ibaresinden sonra gelmek üzere karar, ibaresi ve üçüncü fıkrasına yerinde görürse, ibaresinden sonra gelmek üzere verilen kararın veya ibaresi eklenmiş, dördüncü fıkrasında yer alan 4.4.1929 tarihli ve 1412 sayılı Ceza Muhakemeleri Usulü Kanunu ibaresi 4/12/2004 tarihli ve 5271 sayılı Ceza Muhakemesi Kanunu şeklinde ve altıncı fıkrasında yer alan kurulduğu yer ibaresi yargı çevresinde bulunduğu şeklinde değiştirilmiştir.
Madde 0007: Ceza Muhakemeleri Usulü Kanununun 116 ncı maddesinin beşinci fıkrası aşağıdaki şekilde değiştirilmiştir.
Yukarıda belirtilen disiplin cezaları ve tedbirlere dair kararlar, ilgili kurul veya memurlar tarafından alınır ve infaz hakiminin onayına sunulur. Kararlar infaz hakiminin onayından sonra uygulanır. Acil hallerde bu kararlar, ilgili kurul veya memurlar tarafından alınarak uygulamaya konulur ve derhal infaz hakiminin onayına sunulur.
Geçici Madde 0001:
Bu Kanunun yürürlüğe girdiği tarihten itibaren iş ve kadro durumu dikkate alınarak, 2 nci madde hükümlerine göre Adalet Bakanlığınca kurulacak infaz hakimliklerine Hakimler ve Savcılar Yüksek Kurulunca atama yapılır. Bu atamalar yapılıncaya kadar Hakimler ve Savcılar Yüksek Kurulunca yetki ile görevlendirme yapılır.
Bu Kanunun yürürlüğe girdiği tarihten sonra yapılan işlem veya faaliyetlere karşı ilgili infaz hakimliğine şikayet yoluyla başvurulabilir.
Geçici Madde 0002:
(Madde 31100 Sayılı Resmi Gazetede Yayımlanan 7242 Sayılı Kanunun 7. Maddesi ile Eklenmiştir)
Bu Kanunun 6 ncı maddesinin beşinci fıkrası ile 13/12/2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanunun 14 üncü maddesinin beşinci fıkrası, 48 inci maddesinin üçüncü fıkrasının (a) bendi, 105/A ve 110 uncu maddeleri hariç olmak üzere, bu maddeyi ihdas eden Kanunla, İnfaz Hâkimliği Kanunu ve Türk Ceza Kanunu ile Ceza ve Güvenlik Tedbirlerinin İnfazı Hakkında Kanunda infaz hâkimliğinin kuruluş, görev, yetki ve işleyişine ilişkin yapılan değişiklikler veya infaz hâkimliğine yeni görevler veren düzenlemeler, 1/9/2020 tarihinden itibaren uygulanır. Bu tarihe kadar; mevcut hükümlerin uygulanmasına devam olunur, infaz hâkimliklerine bu maddeyi ihdas eden Kanunla değişiklik yapmak suretiyle verilen görevler bakımından mahkemelerin mevcut görev ve yetkileri devam eder, belirtilen işler bu mahkemelerce sonuçlandırılır ve bu tarihe kadar yapılan şikâyet, başvuru ve talepler bakımından infaz hâkimliğinin görevine girdiğinden dolayı yetkisizlik veya görevsizlik kararı verilemez.
Bu maddeyi ihdas eden Kanunla infaz hâkimliğinin kuruluş, görev, yetki ve işleyişine ilişkin yapılan değişiklikler nedeniyle olağan veya olağanüstü kanun yolu incelemesinde bozma kararı verilemez.
Bu maddeyi ihdas eden Kanunla yapılan değişikliklerin uygulanacağı tarihe kadar, iş ve kadro durumu dikkate alınarak, 2 nci maddenin değiştirilen hükümlerine göre infaz hâkimlikleri kurulur ve faaliyete geçirilir.
Madde 0008:
Bu Kanun yayımı tarihinde yürürlüğe girer.
Madde 0009: Bu Kanun hükümlerini Bakanlar Kurulu yürütür.
Yükleyen: yasinuzunoglu
