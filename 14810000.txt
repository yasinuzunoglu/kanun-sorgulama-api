1481 sayılı Asayişe Müessir Bazı Fiillerin Önlenmesi Hakkında Kanun
Yayımlandığı Resmî Gazete Tarihi: 15.09.1971
Yayımlandığı Resmî Gazete Sayısı: 13957
Kabul Tarihi	08.09.1971
Madde 0001:
Polis, jandarma ve sahil güvenlik (2), diğer kanun ve tüzüklerde yazılı yetkileri saklı kalmak üzere, aşağıda yazılı hallerde de silah kullanmaya yetkilidirler:
2559 sayılı Polis Vazife ve Salahiyet Kanununun 16 ncı maddesinde yazılı hallerde,
(A) bendindeki yetkiler saklı kalmak üzere, ağırlaştırılmış müebbet ağır hapis (1) veya ağır hapis cezasını gerektiren suçlardan bir veya birkaçını işlemekten sanık veya hükümlü olup da haklarında tevkif veya yakalama müzekkeresi çıkarılan ve silahlı dolaşarak emniyet ve asayişi tek başına veya toplu olarak fiilen tehdit ve ihlal ettikleri anlaşılanlardan, teslim olmaları için İçişleri Bakanlığınca tesbit edilen tarihte başlamak üzere 10 günden az ve 30 günden çok olmamak şartiyle verilecek mühlet ile ad, san ve eylemleri de belirtilerek sanık veya hükümlünün dolaştığı bölgelerde mutat vasıtalarla ve uygun görülen yayın organlariyle radyo ve televizyonla da ilan edilenlerin belirtilen süre sonuna kadar adli makamlara, zabıtaya veya herhangi bir resmi mercie teslim olmamaları hallerinde.
(1) (Bu kısımda yer alan idam ibaresi; 21.07.2004 tarih ve 25529 sayılı Resmi Gazete de yayımlanan 5218 sayılı Kanunun 1/F maddesiyle metinde görüldüğü şekilde değiştirilmiştir.)
(2) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/36 md. ile Aynen Kabul] Polis ve jandarma ibaresi Polis, jandarma ve sahil güvenlik şeklinde değiştirilmiştir. )
Madde 0002:
Birinci maddenin (B) bendinde sayılan hallerde:
Sanık veya hükümlünün teslim olması için yapılan (Teslim ol) ihtarından sonra,
Polis, jandarma veya sahil güvenliğe (1) karşı silah kullanmaya filhal teşebbüs etmeleri halinde ise ihtara lüzum olmaksızın,
Silah kullanılır.
Müsademe sırasında; sanık veya hükümlüye müsademede veya kaçmada yardımcı olanlar haklarında da birinci fıkra hükmü uygulanır. (1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/37 md. ile Aynen Kabul] Polis veya jandarmaya ibaresi Polis, jandarma veya sahil güvenliğe şeklinde değiştirilmiştir. )
Madde 0003:
Bu kanun hükümleri dairesinde silah kullanan polis veya jandarma hakkında hazırlık soruşturması Cumhuriyet Savcıları veya yardımcıları tarafından bizzat yapılır. Dava açıldığında sanık duruşmadan vareste tutulabilir ve hakkında açığa alma, işten el çektirme işlemi uygulanmaz.
Madde 0004:
Her kim birinci maddenin (B) bendinde sayılan sanık veya hükümlüyü saklar veya silah, cephane temin eder veyahut bunların sağlanmasında yardımcı olursa, eylemi daha ağır bir cezayı gerektirmediği takdirde üç yıldan aşağı olmamak üzere ağır hapis cezasiyle cezalandırılır. Şu kadar ki, bu ceza müddeti asıl cürüm için kanunda tayin edilen cezanın yarısını geçemez.
Bu fiili usul ve füruunun ve karı veya kocasının ve kardeşinin lehinde olarak işleyen kimse, asıl cürüm için kanunda tayin edilen cezanın dörtte birini geçmemek üzere cezalandırılır.
Fiilin icrasında faillerle evvelce ittifak etmiş ve cürümü neticelendirmekte yardımı dokunmuş olmaksızın usul ve füruunu ve karı veya kocasını ve kardeşini saklayan kimseye ceza verilmez.
Madde 0005:
Birinci maddenin (B) bendinde yazılı ilanın başlangıcı ve ne suretle yapılacağı Adalet ve İçişleri Bakanlıklarınca 6 ay içinde müştereken düzenlenecek bir yönetmelikte gösterilir.
Ek Madde 0001:
(17.06.1987 tarih ve 3387 sayılı Kanunun 1 inci maddesiyle eklenmiştir.) Devletin ülkesi ve milletiyle bölünmez bütünlüğünü bozmak, Türk Devletinin ve Cumhuriyetin varlığını tehlikeye düşürmek, Anayasa düzenine ve genel güvenliğe aykırı suçlarla ilgili; İçişleri Bakanlığınca belirlenecek kişilerin veya bu suçlardan sayılan olayların faillerinin yakalanabilmesine yardımcı olanlara veya yerlerini yahut kimliklerini bildirenlere para ödülü verilebilir.
İçişleri Bakanlığınca ödül verilenler hakkında koruyucu tedbir alınır. Bu kişilerin kimlikleri açıklanamaz.
Verilecek ödülün miktarı, şekil ve ilana ait esaslar İçişleri Bakanlığınca çıkarılacak bir yönetmelikle gösterilir.
Madde 0006:
Bu kanun yayımı tarihinde yürürlüğe girer.
Madde 0007:
Bu kanununun hükümlerini Bakanlar Kurulu yürütür.
Yükleyen: yasinuzunoglu
