1319 sayılı Emlak Vergisi Kanunu (EVK.) 11.08.1970
Yayımlandığı Resmî Gazete Tarihi: 11.08.1970
Yayımlandığı Resmî Gazete Sayısı: 13576
Kabul Tarihi	29.07.1970
BİRİNCİ KISIM
BİNA VERGİSİ
BİRİNCİ BÖLÜM
MÜKELLEFİYETLER
Madde 0001: Mevzu
Türkiye sınırları içinde bulunan binalar bu kanun hükümlerine göre Bina Vergisine tabidir.
BİRİNCİ KISIM
BİNA VERGİSİ
BİRİNCİ BÖLÜM
MÜKELLEFİYETLER
Madde 0002: Bina tabiri
Bu kanundaki bina tabiri, yapıldığı madde ne olursa olsun, gerek karada gerek su sabit inşaatın hepsini kapsar.
Bu kanunun uygulanmasında Vergi Usul Kanununda yazılı bina mütemmimleri de bina ile birlikte nazara alınır.
Yüzer havuzlar, sair yüzer yapılar, çadırlar ve nakil vasıtalarına takılıp çekilebilen seyyar evler ve benzerleri bina sayılmaz.
BİRİNCİ KISIM
BİNA VERGİSİ
BİRİNCİ BÖLÜM
MÜKELLEFİYETLER
Madde 0003: Mükellef
Bina Vergisini, binanın maliki, varsa intifa hakkı sahibi, her ikisi de yoksa binaya malik gibi tasarruf edenler öder.
(09.04.2002 tarih ve 4751 sayılı Kanunun 6/B-a maddesiyle değişen şekli.) Bir binaya paylı mülkiyet halinde malik olanlar, hisseleri oranında mükelleftirler. Elbirliği mülkiyette malikler vergiden müteselsilen sorumlu olurlar.
BİRİNCİ KISIM
BİNA VERGİSİ
İKİNCİ BÖLÜM
MUAFLIK ve İSTİSNALAR
Madde 0004: Daimi muaflıklar
(2536 sayılı Kanunun 1 inci maddesiyle değişen şekli.) Aşağıda yazılı binalar, kiraya verilmemek (24.11.1994 tarihli ve 4046 sayılı Kanun kapsamında yapılan işletme hakkı devirleri hariç) şartıyla (2) Bina Vergisinden daimi olarak muaftır. (a), (b), (s), (y) ve (z)(3) fıkraları için kiraya verilmeme şartı aranmaz.)
(6610 sayılı Kanunun 1 inci maddesiyle değişen şekli) Özel bütçeli idarelere (Mazbut vakıflar dahil), il özel idarelerine, belediyelere, köy tüzel kişiliğine, kanunla kurulan üniversitelere ve Devlete ait binalar;
(6610 sayılı Kanunun 1 inci maddesiyle değişen şekli) İl özel idareleri, belediyeler ve köyler ile bunların teşkil ettikleri birlikler veya bunlara bağlı müesseselere ait;
Su, elektrik, havagazı, mezbaha ve soğuk hava işletme binaları;
Belediye sınırları içindeki yolcu taşıma işletme binaları ve kapalı durak yerleri;
(6610 sayılı Kanunun 1 inci maddesiyle değişen şekli) Köylere ve köy birliklerine ait tarım işletme binaları, soğuk hava depoları, içmeler ve kaplıcalar ile bunlar tarafından köylünün umumi ve müşterek ihtiyaçlarını karşılamak maksadıyla işletilen hamam, çamaşırhane, değirmenler ve köy odaları;
Ordu evleri, askeri gazino ve kantinler ile bunların müştemilatı;
Kamu menfaatlerine yararlı derneklere ait binalar (Kurumlar Vergisine tabi işletmelere ait olmamaları veya bunlara tahsis edilmiş bulunmamaları şartıyla);
(6610 sayılı Kanunun 1 inci maddesiyle değişen şekli) Kazanç gayesi olmamak şartıyla işletilen hastane, dispanser, sağlık, rehabilitasyon, teşhis ve tedavi merkezleri, sanatoryum, prevantoryum, öğrenci yurtları, düşkünler evi, yetimhaneler, revirler, kreşler, kütüphaneler ve korunmaya muhtaç çocukları koruma birliklerine ait yurtlar ve işyerleri ile benzerleri;
Dini hizmetlerin ifasına mahsus ve umuma açık bulunan ibadethaneler ve bunların müştemilatı;
Zirai istihsalde kullanılmak şartıyla makine ve alet depoları, zahire ambarları, samanlıklar, arabalıklar, ağıllar, ahırlar, kümesler, kurutma mahalleri, böcekhaneler, serler (seralar) ve benzeri binalarla, işçi ve bekçi bina, kulübe ve barakaları;
Su ürünleri müstahsillerinin istihsalde kullandıkları ağ ve alet depoları, kayıkhaneler, denizlerde ve göllerdeki işçi ve balıkçı kulübe ve barakaları;
(Yukarıda h ve i fıkralarında yazılı binaların bir kısmı ikamete ve bir kısmı da mezkür fıkralarda yazılı maksatlara tahsis edilmiş bulunduğu takdirde vergi, yalnız ikamete tahsis olunan kısım için uygulanır.)
(3239 sayılı Kanunun 100 üncü maddesiyle ve 1.1.1986 tarihinde yürürlüğe giren şekli) Umuma tahsis edildiği Maliye ve Gümrük Bakanlığınca kabul edilen rıhtım, iskele, dalgakıran ve bunların mütemmimleri ile, demiryolları ve köprü, rampa ve tünel, yeraltı ve yerüstü geçitleri, peron alimantasyon tesisleri, iskele ve istasyon binaları ile yolcu salonları, cer ve malzeme depoları gibi demiryolu mütemmimleri, Devlet Hava Meydanları İşletmesi Genel Müdürlüğüne ait hava liman ve terminal binaları, teknik blok, hangar, sistemlere ait depo; elektronik, elektrik ve mekanik sistemlere ait laboratuvar ve bakım tesisleri, pist taksirut ve apron sahası ile ısı ve enerji santralleri, hidrofor tesisleri, gerek hava liman ve meydanlarında ve gerekse uçuş yolları üzerindeki seyrüsefer yardımcı (radar, ILS, VOR, DME, NDB gibi) tesisleri ile hava yer ve yer muhabere sistemleri (VHF, UHF, HF) ve yukarıda belirtilen sistem ve tesislerin mütemmimleri. (Diğer depolar, antrepolar, müstakil lojman ve müstakil idarehane binaları mütemmim sayılmaz.)
Her nevi su bentleri, baraj, sulama ve kurutma tesisleri;
Yabancı devletlere ait olup elçilik ve konsolosluk olarak kullanılan binalar ile elçilerin ikametine mahsus binalar ve bunların müştemilatı (Karşılıklı olmak şartıyla) ve merkezi Türkiye de bulunan milletlerarası kuruluşlara, milletlerarası kuruluşların Türkiye deki temsilciliklerine ait binalar;
(2350 sayılı Kanunun 1 inci maddesiyle değişen şekli) Cumhurbaşkanınca (5) vergi muafiyeti tanınan vakıflara ait binalar (Vakıf senedindeki cihete tahsis edilmek şartıyla) ile organize sanayi bölgeleri, serbest bölgeler, endüstri bölgeleri, teknoloji geliştirme bölgeleri ve sanayi sitelerinde yer alan binalar (4);
Enerji nakil hatları ve direkleri.
(1610 sayılı Kanunun 1 inci maddesiyle eklenen fıkra.) Gençlik ve Spor Bakanlığı Beden Terbiyesi Genel Müdürlüğüne tescil edilmiş amatör spor kulüplerine ait binalar (Gelir veya Kurumlar Vergisine tabi işletmelere ait olmamaları veya bunlara tahsis edilmemeleri şartıyla);
(1610 sayılı Kanunun 1 inci maddesiyle eklenen fıkra.) Tarım kredi, tarım satış kooperatifleri, 1163 sayılı Kanuna uygun olarak teşekkül eden kooperatifler ve bu kooperatiflerin kuracağı kooperatif birlikleri, kooperatif merkez birlikleri ve Türkiye Milli Kooperatifler Birliğinin ve Türk Kooperatifçilik Kurumunun sahip oldukları kendi hizmet binaları.
(2350 sayılı Kanunun 1 inci maddesiyle eklenen fıkra.) Karşılıklı olmak şartıyla Uluslararası Antlaşmalar hükümlerine göre azınlık sayılan cemaatlara ait özel okul binaları.
(2536 sayılı Kanunun 1 inci maddesiyle eklenen fıkra.) Türk Silahlı Kuvvetlerini (Jandarma Genel Komutanlığı dahil) güçlendirmek amacıyla kurulmuş vakıflara ait binalar.
(2587 sayılı Kanunun 1 inci maddesiyle eklenen fıkra.) Tersane binaları (müstakil büro ve müstakil lojman binaları hariç.)
(3239 sayılı Kanunun 100 üncü maddesi ile eklenen ve 1.1.1986 tarihinden itibaren yürürlüğe giren fıkra) Belediye ve mücavir alan sınırları dışında bulunan binalar (Gelir Vergisinden muaf esnaf ile basit (1) usulde Gelir Vergisine tabi mükellefler tarafından bizzat işyeri olarak kullanılan binalar hariç olmak üzere, ticari, sınai ve turistik faaliyetlerde kullanılan binalar ile muayyen zamanlarda dinlenme amacıyla kullanılan binalar için bu muafiyet uygulanmaz.)
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 14 üncü maddesiyle eklenmiştir.) Doğalgaz, ham petrol ve bunların ürünlerinin nakli ve dağıtımı amacıyla kullanılan boru hatları ile bunların ayrılmaz parçası olan istasyonlar (Pompa, kompresör, basınç düşürme ve ölçüm, hat vana grupları, haberleşme, pik, katodik koruma gibi),
(26.12.2003 tarih ve 25328 sayılı Resmi Gazete de yayımlanan 5020 sayılı Kanunun 8 inci maddesiyle eklenmiştir.) 18.06.1999 tarihli ve 4389 sayılı Bankalar Kanunu hükümlerine göre temettü hariç ortaklık hakları ile yönetim ve denetimleri veya hisseleri kısmen veya tamamen Tasarruf Mevduatı Sigorta Fonuna intikal eden bankalara, tasfiyeleri Tasarruf Mevduatı Sigorta Fonu eliyle yürütülen müflis bankaların iflas idarelerine ait binalar.
(Fıkra 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Eklenmiştir) 28/3/2002 tarihli ve 4749 sayılı Kamu Finansmanı ve Borç Yönetiminin Düzenlenmesi Hakkında Kanunun 7/A maddesi kapsamında kira sertifikası ihracı işlemine konu olan binalar.
(1) (Bu kısımda yer alan (a), (b) ve (s) ibaresi; 26.12.2003 tarih ve 25328 sayılı Resmi Gazete de yayımlanan 5020 sayılı Kanunun 8 inci maddesiyle metinde görüldüğü şekilde değiştirilmiştir.)
(2) (Bu kısımda yer alan kiraya verilmemek şartıyla ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/14 maddesiyle metinde görüldüğü şekilde değiştirilmiştir.)
(3) 18.04.2013 Tarih ve 28622 Sayılı Resmi Gazetede Yayınlanan 6456 Sayılı Kanun ile birinci fıkrasında yer alan (a), (b), (s) ve (y) ibaresi (a), (b), (s), (y) ve (z) şeklinde değiştirilmiştir.
(4) Altı Çizili İbare 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 10. maddesi ile eklenmiştir.
(5) Bakanlar Kurulunca İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 59. Maddesi ile Cumhurbaşkanınca şeklinde değişmiştir.
BİRİNCİ KISIM
BİNA VERGİSİ
İKİNCİ BÖLÜM
MUAFLIK ve İSTİSNALAR
Madde 0005: Geçici muaflıklar
(1610 sayılı Kanunun 2 nci maddesiyle değişen şekli)
Mesken olarak kullanılan bina veya apartman dairelerinin, 2.500 Yeni Türk Lirasından (1) az olmamak üzere vergi değerinin 1/4 ü, inşalarının sona erdiği yılı takip eden bütçe yılından itibaren 5 yıl süre ile geçici muafiyetten faydalandırılır.
Bu binaların, bina apartman ise dairelerin, mesken olarak kullanılması şartıyla, satın alma veya sair suretle iktisap olunması halinde de yukarıdaki muaflık hükmü kalan süre için uygulanır.
Mevcut binalara ilave yapılması halinde, 33 üncü maddenin (1) sayılı bendine göre beyan edilen değerden bu kısma isabet eden değer için, yukarda yazılı muafiyet aynı şart ve süre ile uygulanır.
Binanın, bina apartman ise dairenin, kısmen veya tamamen mesken olarak kullanılmaması halinde bu binaya veya daireye tanınmış bulunan muafiyet bu halin vukubulduğu yılı takip eden bütçe yılından itibaren düşer.
Turizm Endüstrisini Teşvik Kanunu hükümleri dairesinde turizm müessesesi belgesi almış olan Gelir veya Kurumlar Vergisi mükelleflerinin adı geçen kanunda yazılı maksatlara tahsis ettikleri ve işletmelerine dahil binaları, inşalarının sona erdiği veya mevcut binaların bu maksada tahsisi halinde turizm müessesesi belgesinin alındığı yılı takip eden bütçe yılından itibaren 5 yıl süre ile geçici muafiyetten faydalandırılır.
Deprem, su basması, yangın gibi tabii afetler sebebiyle binaları yanan, yıkılan veya kullanılmaz hale gelen veya yangın, su baskını, yer kayması, kaya düşmesi, çığ ve benzeri (Deprem hariç) afetlerle zarar görmesi muhtemel yerlerdeki binaların vergi mükellefleri tarafından afetin vukubulduğu veya afete maruz bulunduğunun yetkili kuruluşça tebliği tarihinden itibaren en geç 5 yıl içinde afetin vukubulduğu yerde veya kamu kuruluşlarınca gösterilen yerlerde inşa edilen binalar inşalarının sona erdiği yılı, kamu kuruluşlarınca ilgili kanunlarına göre inşa olunup hak sahiplerine teslim edilen binalar devredildikleri yılı takip eden bütçe yılından itibaren 10 yıl süre ile geçici muafiyetten faydalandırılır. (Bu halde, bu maddenin (a) fıkrası hükmü uygulanmaz.)
Şu kadar ki, kamu kuruluşlarınca afet bölgesi olduğu nedeniyle inşaat yasağı konulan yerlerde yapılan binalar için bu muafiyet uygulanmaz.
Muafiyetten faydalanacak mükellefler, İmar ve İskan Bakanlığından veya bu Bakanlığın yetkili kıldığı kuruluşlardan afete maruz kaldıklarına dair alacakları bir belgeyi vergi dairesine ibraz etmeye mecburdurlar.
Fuar, sergi ve panayır yerlerinde inşa edilen binalar (Bu yerlerin açık bulunmadığı zamanlarda da kullanılanlar hariç), bu maksada tahsis edildikleri süre için vergiden muaftır.
Planlama Teşkilatınca tespit ve tayin edilen geri kalmış bölgelerde inşa edilen sınai tesisler, inşalarının sona erdiği yılı takip eden bütçe yılından itibaren 5 yıl süre ile geçici muafiyetten faydalandırılır.
(Fıkra 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 11. maddesi ile Yürürlükten Kaldırılmıştır.)
(09.08.2016 tarih ve 29796 sayılı Resmi Gazetede yayımlanan 6728 Sayılı Kanun ile Eklenmiştir) Yatırım Teşvik Belgesi kapsamında inşa edilen binalar, inşalarının sona erdiği tarihi takip eden bütçe yılından itibaren beş yıl süre ile geçici muafiyetten faydalandırılır.
Yukarda (a), (b), (c) ve (d) fıkralarında yazılı muafiyetlerden istifade için, mezkür fıkralarda yazılı hallerin vukuunda, keyfiyetin bütçe yılı içinde ilgili vergi dairesine bildirilmesi şarttır. Ancak, bu olaylar bütçe yılının son üç ayı içinde vukubulduğu takdirde bildirim, olayın vukubulduğu tarihten itibaren üç ay içinde yapılır.
Süresinde bildirimde bulunulmazsa muafiyet, bildirimin yapıldığı yılı takip eden bütçe yılından muteber olur. Bu takdirde bildirimin yapıldığı bütçe yılının sonuna kadar geçen yıllara ait muafiyet hakkı düşer. (Köylerdeki inşaat için bildirimde bulunulmaz.)
(1) (Bu kısımda yer alan 50.000 liradan ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/4-a maddesiyle 01.01.2005 tarihinden geçerli olmak üzere metinde görüldüğü şekilde değiştirilmiştir.)
(2) Altı Çizili İbare 24.02.2017 Tarih ve 29989 Sayılı Resmi Gazetede Yayımlanan 6772 Sayılı Kanun İle eklenmiştir.
BİRİNCİ KISIM
BİNA VERGİSİ
İKİNCİ BÖLÜM
MUAFLIK ve İSTİSNALAR
Madde 0006: Köy binaları için istisna
(3239 sayılı Kanunun 141 inci maddesiyle 1.1.1986 tarihinden itibaren yürürlükten kaldırılmadan önceki şekli)
BİRİNCİ KISIM
BİNA VERGİSİ
ÜÇÜNCÜ BÖLÜM
MATRAH ve NİSPET
Madde 0007: Matrah
(1610 sayılı Kanunun 3 üncü maddesiyle değişen şekli) Bina Vergisinin matrahı, binanın bu kanun hükümlerine göre tespit olunan vergi değeridir.
Sabit istihsal tesisatına ait değerler vergi matrahına alınmaz.
BİRİNCİ KISIM
BİNA VERGİSİ
ÜÇÜNCÜ BÖLÜM
MATRAH ve NİSPET
Madde 0008: Nispet
(1. Fıkranın: 08.03.2002 tarih ve 4736 sayılı Kanunun 4/A maddesiyle değişen ve 01.01.2002 tarihinden geçerli olarak yürürlüğe giren şekli.) (22.07.1998 tarih ve 4369 sayılı Kanunun 65 inci maddesiyle 29.07.1998 tarihinden geçerli olarak yürürlüğe giren şekli) Bina vergisinin oranı meskenlerde binde bir, diğer binalarda ise binde ikidir. Bu oranlar, 5216 sayılı Kanunun (1) uygulandığı büyük şehir belediye sınırları ve mücavir alanlar içinde %100 artırımlı uygulanır. Bakanlar Kurulu, vergi oranlarını yarısına kadar indirmeye veya üç katına kadar artırmaya yetkilidir.
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 15 inci maddesiyle değişen şekli.) Bakanlar Kurulu, kendisine bakmakla mükellef kimsesi olup onsekiz yaşını doldurmamış olanlar hariç olmak üzere hiçbir geliri olmadığını belgeleyenlerin, gelirleri münhasıran kanunla kurulan sosyal güvenlik kurumlarından aldıkları aylıktan ibaret bulunanların, gazilerin, (07.07.2005 tarih ve 25868 sayılı Resmi Gazete de yayımlanan 5378 sayılı Kanunun 22 nci maddesiyle eklenen ibare.) engellilerin (2) şehitlerin dul ve yetimlerinin Türkiye sınırları içinde brüt 200 m²'yi geçmeyen tek meskeni olması (intifa hakkına sahip olunması hali dahil) halinde, bu meskenlerine ait vergi oranlarını sıfıra kadar indirmeye yetkilidir. Bu hüküm, yukarıda belirtilenlerin tek meskene hisse ile sahip olmaları halinde hisselerine ait kısım hakkında da uygulanır. Muayyen zamanda dinlenme amacıyla kullanılan meskenler hakkında bu hüküm uygulanmaz. Geliri olmadığını belgelemenin usul ve esaslarını belirlemeye Maliye Bakanlığı yetkilidir. Bakanlar Kurulu, Türkiye sınırları içinde tek meskeni olup, gelirleri münhasıran kanunla kurulan sosyal güvenlik kurumlarından aldıkları aylıklardan ibaret bulunanların veya bunlardan kendileri üzerine kayıtlı meskeni olmayanların anılan kurumlardan aylık almayan ve herhangi bir geliri de bulunmayan eşlerinin aynı nitelikteki meskenlerine ait vergi oranlarını sıfıra kadar indirmeye yetkilidir. Bu hüküm, yukarıda belirtilenlerin tek meskene hisse ile sahip olmaları halinde hisselerine ait kısım ile şehitlerin dul ve yetimlerine ve gazilere ait tek meskenleri hakkında da uygulanır. Muayyen zamanlarda dinlenme amacıyla kullanılan meskenler hakkında bu hüküm uygulanmaz.
Yeni inşa edilen bina veya binaların vergisi, arsasının (veya arsa payının) vergisinden az olamaz. (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 15 inci maddesiyle eklenen cümle.) Bu hüküm binaların inşalarının sona erdiği yılı takip eden bütçe yılından itibaren dört yıl uygulanır.
(1) (Bu kısımda yer alan 3030 sayılı Kanunun ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/4-b maddesiyle 23.07.2004 tarihinden geçerli olmak üzere metinde görüldüğü şekilde değiştirilmiştir.)
(1) özürlülerin İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engellilerin olarak değişmiştir.
BİRİNCİ KISIM
BİNA VERGİSİ
ÜÇÜNCÜ BÖLÜM
MATRAH ve NİSPET
Mükerrer Madde 0008: Yetki
(22.7.1998 tarih ve 4369 sayılı Kanunun 82 nci maddesiyle 29.7.1998 tarihinden geçerli olarak yürürlükten kaldırılmadan önceki şekli)
BİRİNCİ KISIM
BİNA VERGİSİ
ÜÇÜNCÜ BÖLÜM
MATRAH ve NİSPET
Madde 0009: Mükellefiyetin başlaması ve bitmesi
(1. Fıkranın: 09.04.2002 tarih ve 4751 sayılı Kanunun 2/A maddesiyle değişen ve 01.01.2002 tarihinden geçerli olarak yürürlüğe giren şekli.) Bina vergisi mükellefiyeti;
33 üncü maddenin (1) ila (7) numaralı fıkralarında yazılı vergi değerini tadil eden sebeplerin doğması halinde bu değişikliklerin vuku bulduğu, aynı maddenin (8) numaralı fıkrasında yazılı halde ise bu duruma bağlı olarak takdir işleminin yapıldığı tarihi,
Dört yılda bir yapılan takdir işlemlerinde takdir işleminin yapıldığı tarihi,
Muafiyetin sukut ettiği tarihi,
Takip eden bütçe yılından itibaren başlar.
(1610 sayılı Kanunun 51 inci maddesiyle değişen şekli.) Yanan, yıkılan, tamamen kullanılmaz hale gelen veya vergiye tabi iken muaflık şartlarını kazanan binalardan dolayı mükellefiyet, bu olayların vukubulduğu tarihi takip eden taksitten itibaren sona erer.
(1610 sayılı Kanunun 51 inci maddesiyle değişen şekli.) Oturulması ve kullanılması kanunların verdiği yetkiye dayanılarak yasak edilen binaların vergileri, mükelleflerce keyfiyetin vergi dairesine bildirilmesi veya vergi dairesince re sen tespit edilmesi üzerine, bu olayların vukua geldiği tarihlerden sonra gelen taksitlerden itibaren, bu hallerin devam ettiği sürece alınmaz.
BİRİNCİ KISIM
BİNA VERGİSİ
DÖRDÜNCÜ BÖLÜM
VERGİNİN TARH ve TAHAKKUKU
Madde 0010: Beyan esası
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
BİRİNCİ KISIM
BİNA VERGİSİ
DÖRDÜNCÜ BÖLÜM
VERGİNİN TARH ve TAHAKKUKU
Madde 0011: Verginin tarh ve tahakkuku
(09.04.2002 tarih ve 4751 sayılı Kanunun 2/B maddesiyle değişen şekli.) Bina vergisi, ilgili belediye tarafından;
Dört yılda bir defa olmak üzere takdir işlemlerinin yapıldığı yılı takip eden bütçe yılının Ocak ve Şubat aylarında,
33 üncü maddenin (1) ila (7) numaralı fıkralarında yazılı vergi değerini tadil eden sebeplerle bildirim verilmesi icabeden hallerde, vergi değerini tadil eden sebeplerin meydana geldiği bütçe yılını takip eden yılın Ocak ayı içinde, vergi değerini tadil eden sebep yılın son üç ayı içinde vuku bulmuş ve bildirim, vergi değerini tadil eden sebebin meydana geldiği bütçe yılını takip eden yılda verilmiş ise bildirimin verildiği tarihte,
33 üncü maddenin (8) numaralı fıkrasında yazılı hallerde, takdir işlemlerinin yapıldığı bütçe yılını takip eden yılın Ocak ve Şubat aylarında,
29 uncu maddeye göre hesaplanan vergi değeri esas alınarak yıllık olarak tarh olunur. Bildirim posta ile gönderilmiş ise vergi, bildirim verme süresinin son gününü takip eden yedi gün içinde tarh olunur. Bu suretle tarh olunan vergiler, tarh edilen tarihte tahakkuk etmiş sayılır ve mükellefe bir yazı ile bildirilir.
Yapılan tarh ve tahakkuku takip eden yıllarda, 29 uncu maddeye göre tespit edilen vergi değeri üzerinden hesaplanan bina vergisi, her bütçe yılının başından itibaren o yıl için tahakkuk etmiş sayılır.
Bir il veya ilçe hududu içerisinde birden fazla belediye olması halinde, belediye ve mücavir alan sınırları dışında bulunan binaya ait bina vergisini tarha yetkili olacak belediye, ilgili valiler tarafından belirlenir.
İKİNCİ KISIM
ARAZİ VERGİSİ
BİRİNCİ BÖLÜM
MÜKELLEFİYET
Madde 0012: Mevzu
(1610 sayılı Kanunun 7 nci maddesiyle değişen şekli) Türkiye sınırları içinde bulunan arazi ve arsalar bu kanun hükümlerine göre Arazi Vergisine tabidir.
Belediye sınırları içinde belediyece parsellenmiş arazi arsa sayılır.
Belediye sınırları içinde veya dışında bulunan parsellenmemiş araziden hangilerinin bu kanuna göre arsa sayılacağı Bakanlar Kurulu kararı ile belli edilir.
Aksine hüküm olmadıkça bu kanunun diğer maddelerinde yer alan arazi tabiri arsaları da kapsar.
İKİNCİ KISIM
ARAZİ VERGİSİ
BİRİNCİ BÖLÜM
MÜKELLEFİYET
Madde 0013: Mükellef
Arazi Vergisini, arazinin maliki, varsa intifa hakkı sahibi, her ikisi de yoksa araziye malik gibi tasarruf edenler öder.
(09.04.2002 tarih ve 4751 sayılı Kanunun 6/B-a maddesiyle değişen şekli.) Bir araziye paylı mülkiyet halinde malik olanlar, hisseleri oranında mükelleftirler. Elbirliği mülkiyette malikler vergiden müteselsilen sorumlu olurlar.
Mülkiyeti ihtilaflı bulunan arazi için mutasarrıfı bulunmayan kişiler tarafından ödenen Arazi Vergileri ihtilafın ödeme yapan aleyhine sonuçlanması halinde ihtilafla ilgili bulunanların karar tarihinden itibaren bir yıl içerisinde başvurmaları şartıyla kendilerine ret ve iade olunur.
İKİNCİ KISIM
ARAZİ VERGİSİ
İKİNCİ BÖLÜM
MUAFLIK ve İSTİSNALAR
Madde 0014: Daimi muaflıklar
(2536 sayılı Kanunun 2 nci maddesiyle değişen paragraf) Aşağıda yazılı arazi kiraya verilmemek (24.11.1994 tarihli ve 4046 sayılı Kanun kapsamında yapılan işletme hakkı devirleri hariç) şartıyla (2) Arazi Vergisinden daimi olarak muaftır. (a), (b), (f), (ı) ve (j)(3) fıkralarındaki arazi için kiraya verilmeme şartı aranmaz.)
Özel bütçeli idarelere, il özel idarelerine, belediyelere ve köy tüzel kişiliğine, kanunla kurulan üniversitelere ve Devlete ait arazi;
İl özel idareleri, belediyeler ve köyler ile bunların teşkil ettikleri birlikler veya bunlara bağlı müesseseler tarafından işletilen:
Su, elektrik, havagazı, mezbaha ve soğuk hava işletmelerine ait arazi;
Belediye sınırları içindeki yolcu taşıma işletmelerine ait arazi;
Kamu menfaatlerine yararlı derneklere ait arazi (Kurumlar Vergisine tabi işletmelere ait olmamaları veya bunlara tahsis edilmiş bulunmamaları şartıyla);
Yabancı devletlere ait olup gerek elçilik ve konsolosluk binaları gerekse elçilerin ikametlerine mahsus binalar yapılmak üzere sahip olunan arazi ve arsalar ile bu çeşit binalardan yanan, yıkılanların arsaları (Karşılıklı olmak şartıyla) ve merkezi Türkiye de bulunan milletlerarası kuruluşların Türkiye deki temsilciliklerine ait arazi ve arsalar;
Mezarlıklar.
(2536 sayılı Kanunun 2 nci maddesiyle eklenen şekli) Türk Silahlı Kuvvetlerini (Jandarma Genel Komutanlığı dahil) güçlendirmek amacıyla kurulmuş vakıflara ait arazi ve arsalar.
(3239 sayılı Kanunun 104 üncü maddesiyle eklenen ve 1.1.1986 tarihinde yürürlüğe giren fıkra) Belediye ve mücavir alan sınırları dışında bulunan arazi. (Gelir Vergisinden muaf esnaf ile basit usulde Gelir Vergisine tabi mükellefler tarafından bizzat işyeri olarak kullanılan arsa ve arazi hariç olmak üzere, ticari, sınai ve turistik faaliyetlerde kullanılan arazi ile arsalar ve arsa sayılacak parsellenmemiş arazi için bu muafiyet uygulanmaz.)
(23.06.2000 tarih ve 4586 sayılı Kanunun 14 üncü maddesiyle eklenen ve 29.06.2000 tarihinden geçerli olarak yürürlüğe giren fıkra) Petrolün boru hatları ile transit geçişi ile ilgili projeler kapsamında; kamulaştırma ile görevlendirilen kamu kurum veya kuruluşunun maliki veya irtifak hakkı sahibi olduğu ve ilgili proje yatırımcıları lehine irtifak hakkı tesis edilmiş gayrimenkuller.
ı. (26.12.2003 tarih ve 25328 sayılı Resmi Gazete de yayımlanan 5020 sayılı Kanunun 9 uncu maddesiyle eklenmiştir.) 4389 sayılı Bankalar Kanunu hükümlerine göre temettü hariç ortaklık hakları ile yönetim ve denetimleri veya hisseleri kısmen veya tamamen Tasarruf Mevduatı Sigorta Fonuna intikal eden bankalara, tasfiyeleri Tasarruf Mevduatı Sigorta Fonu eliyle yürütülen müflis bankaların iflas idarelerine ait arazi ve arsalar.
i. (Bent 09.03.2010 tarih ve 27516 sayılı Resmi Gazetede yayımlanan 5953 Sayılı Kanun ile Eklenmiştir) Toplu Konut İdaresi Başkanlığına ait arazi ve arsalar.
j. (Fıkra 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Eklenmiştir) 4749 sayılı Kanunun 7/A maddesi kapsamında kira sertifikası ihracı işlemine konu olan arazi ve arsalar.
(1) (Bu kısımda yer alan (a), (b) ve (f) ibaresi; 26.12.2003 tarih ve 25328 sayılı Resmi Gazete de yayımlanan 5020 sayılı Kanunun 9 uncu maddesiyle metinde görüldüğü şekilde değiştirilmiştir.)
(2) (Bu kısımda yer alan kiraya verilmemek şartıyla ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/14 maddesiyle metinde görüldüğü şekilde değiştirilmiştir.)
(3) 18.04.2013 Tarih ve 28622 Sayılı Resmi Gazetede Yayınlanan 6456 Sayılı Kanun ile birinci fıkrasında yer alan (a), (b), (f) ve (ı) ibaresi (a), (b), (f), (ı) ve (j) şeklinde değiştirilmiştir.
İKİNCİ KISIM
ARAZİ VERGİSİ
İKİNCİ BÖLÜM
MUAFLIK ve İSTİSNALAR
Madde 0015: Geçici muaflıklar
(1610 sayılı Kanunun 8 inci maddesiyle değişen şekli) Aşağıda yazılı arazi geçici olarak Arazi Vergisinden muaftır.
Özel kanunlarına göre Devlet ormanları dışında insan emeğiyle yeniden orman haline getirilmek üzere ağaçlandırılan arazi 50 yıl;
Toprak ve topoğrafik özellikleri ve erozyon gibi sınırlayıcı faktörler sebebiyle kültür bitkilerinin yetişmelerini engelleyen araziden; bataklık, turbiyer, çorak, makilik, çalılık, taşlık ve sair haller dolayısıyla üzerinde tarım yapılamayan sahaların, ıslah tedbirleriyle yeniden tarıma elverişli hale getirilmesinde 10 yıl;
Teknik, ekonomik ve ekolojik bakımlardan gerekli şartları haiz olan arazide yeniden fidanla dikim veya aşılama veya yeniden yetiştirme suretiyle ağaçlık, meyvalık, bağ ve bahçe meydana getirilmesinde asgari 2 yıl, azami 15 yıl;
Sanayi ve Teknoloji Bakanlığınca, organize sanayi bölgeleri için iktisap olunduğu veya bu bölgelere tahsis edildiği kabul edilen arazi (Sanayici lehine tapudaki tescilin yapılacağı tarihe kadar) , Bakanlar Kurulunca serbest bölge ilan edilen arazi (Kullanıcı lehine tapuda tescilin yapılacağı tarihe kadar).
(09.08.2016 tarih ve 29796 sayılı Resmi Gazetede yayımlanan 6728 Sayılı Kanun ile Eklenmiştir) Yatırım Teşvik Belgesi kapsamında yapılan yatırımlar için iktisap olunan veya tahsis edilen araziler Yatırım Teşvik Belgesi süresince.
Geçici olarak muaflıktan istifade için arazinin bu maddede yazılı cihetlere tahsis edilmiş olduğunun ilgili vergi dairesine bütçe yılı içinde bildirilmesi şarttır. Muafiyetler, arazinin tayin olunan cihetlere tahsis edildiği yılı takip beden bütçe yılından başlar. Bütçe yılı içinde bildirim yapılmazsa muafiyet, bildirimin yapıldığı yılı takip eden bütçe yılından muteber olur. Bu takdirde bildirimin yapıldığı bütçe yılının sonuna kadar geçen yıllara ait muafiyet hakkı düşer.
(a) ve (b) fıkralarında yazılı muafiyet konusu arazinin bu fıkralarda gösterilen cihetlere tahsis edilmiş olup olmadığının şartları ile (c) fıkrasına göre geçici muafiyet verilecek haller, bunların şartları ve muafiyet süreleri Tarım ve Orman Bakanlıkları ile Türkiye Ziraat Odaları Birliğinin mütalaası alınmak suretiyle Maliye Bakanlığınca belli edilir ve Bakanlar Kurulu kararı ile yürürlüğe konulur.
(1) Altı Çizili İbare 24.11.2016 tarih ve 29898 sayılı Resmi Gazetede yayımlanan 6761 Sayılı Kanun ile Eklenmiştir.
İKİNCİ KISIM
ARAZİ VERGİSİ
İKİNCİ BÖLÜM
MUAFLIK ve İSTİSNALAR
Madde 0016: Arazi vergisinde istisna
(3239 sayılı Kanunun 105 inci maddesiyle değişen ve 1.1.1986 tarihinde yürürlüğe giren fıkra) Mükelleflerin bir belediye ve bu belediyenin mücavir alan sınırları içinde bulunan arazisinin (arsalar hariç) toplam vergi değerinin 10.000 Türk Lirası(1) Arazi Vergisinden müstesnadır. Bu miktarı üç misline kadar artırmaya Bakanlar Kurulu yetkilidir.
Bu hükmün tatbikatında mükellef ile eş ve velayet altındaki çocuklara ait arazi değerleri toplu olarak nazara alınır.
Bu maddede yazılı istisna, hisseli arazide mükelleflerin hisse miktarları ayrı ayrı nazara alınmak suretiyle uygulanır.
(1) (Bu kısımda yer alan 250.000.000 lirası ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 32. maddesiyle metinde görüldüğü şekilde değişmiştir.)
İKİNCİ KISIM
ARAZİ VERGİSİ
ÜÇÜNCÜ BÖLÜM
MATRAH ve NİSPET
Madde 0017: Matrah
(1610 sayılı Kanunun 10 uncu maddesiyle değişen şekli) Arazi Vergisinin matrahı arazinin bu kanun hükümlerine göre tespit olunan vergi değeridir.
İKİNCİ KISIM
ARAZİ VERGİSİ
ÜÇÜNCÜ BÖLÜM
MATRAH ve NİSPET
Madde 0018: Nispet
(08.03.2002 tarih ve 4736 sayılı Kanunun 4/B maddesiyle değişen ve 01.01.2002 tarihinden geçerli olarak yürürlüğe giren şekli.) Arazi vergisinin oranı binde bir, arsalarda ise binde üçtür. Bu oranlar, 5216 sayılı Kanunun (1) uygulandığı büyük şehir belediye sınırları ve mücavir alanlar içinde %100 artırımlı uygulanır. Bakanlar Kurulu, vergi oranlarını yarısına kadar indirmeye veya üç katına kadar artırmaya yetkilidir.
(1) (Bu kısımda yer alan 3030 sayılı Kanunun ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/4-b maddesiyle 23.07.2004 tarihinden geçerli olmak üzere metinde görüldüğü şekilde değiştirilmiştir.)
İKİNCİ KISIM
ARAZİ VERGİSİ
ÜÇÜNCÜ BÖLÜM
MATRAH ve NİSPET
Madde 0019: Mükellefiyetin başlaması ve bitmesi
(1. Fıkranın: 09.04.2002 tarih ve 4751 sayılı Kanunun 2/C maddesiyle değişen ve 01.01.2002 tarihinden geçerli olarak yürürlüğe giren şekli.) Arazi vergisi mükellefiyeti;
33 üncü maddenin (1) ila (7) numaralı fıkralarında yazılı vergi değerini tadil eden sebeplerin doğması halinde bu değişikliklerin vuku bulduğu tarihi, aynı maddenin (8) numaralı fıkrasında yazılı halde ise bu duruma bağlı olarak takdir işleminin yapıldığı tarihi,
Dört yılda bir yapılan takdir işlemlerinde takdir işleminin yapıldığı tarihi,
Muafiyetin sukut ettiği tarihi,
Takip eden bütçe yılından itibaren başlar.
Vergiye tabi iken muaflık şartlarını kazanan araziden dolayı mükellefiyet, bu olayın vukubulduğu tarihi takip eden taksitten itibaren sona erer.
Kanunların verdiği yetkiye dayanılarak tasarrufu yasak edilen arazinin vergisi, mükelleflerce keyfiyetin vergi dairesine bildirilmesi veya vergi dairesince re sen tespit edilmesi üzerine yasaklama tarihini izleyen taksitlerden itibaren bu hallerin devam ettiği sürece alınmaz.
Deprem, su basması, yangın gibi tabii afetler sebebiyle yanan, yıkılan binaların arsalarına ait vergiler, bu olayların vukua geldiği tarihleri takip eden bütçe yılından itibaren iki yıl süre ile alınmaz.
Üzerine bina yapılan arsanın Arazi Vergisi mükellefiyeti, inşaatın bittiği yılı takip eden bütçe yılından itibaren sona erer.
İKİNCİ KISIM
ARAZİ VERGİSİ
DÖRDÜNCÜ BÖLÜM
VERGİNİ TARH ve TAHAKKUKU
Madde 0020: Beyan esası
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
İKİNCİ KISIM
ARAZİ VERGİSİ
DÖRDÜNCÜ BÖLÜM
VERGİNİ TARH ve TAHAKKUKU
Madde 0021: Verginin tarh ve tahakkuku
(09.04.2002 tarih ve 4751 sayılı Kanunun 2/D maddesiyle değişen şekli.) Arazi vergisi, ilgili belediye tarafından;
Dört yılda bir defa olmak üzere takdir işlemlerinin yapıldığı yılı takip eden yılın Ocak ve Şubat aylarında,
33 üncü maddenin (1) ila (7) numaralı fıkralarında yazılı vergi değerini tadil eden sebeplerle bildirim verilmesi icabeden hallerde, vergi değerini tadil eden sebeplerin meydana geldiği bütçe yılını takip eden yılın Ocak ayı içinde, vergi değerini tadil eden sebep bütçe yılının son üç ayı içinde vuku bulmuş ve bildirim, vergi değerini tadil eden sebebin meydana geldiği bütçe yılını takip eden yılda verilmiş ise bildirimin verildiği tarihte,
33 üncü maddenin (8) numaralı fıkrasında yazılı hallerde, takdir işlemlerinin yapıldığı bütçe yılını takip eden yılın Ocak ve Şubat aylarında,
29 uncu maddeye göre hesaplanan vergi değeri esas alınarak yıllık olarak tarh olunur. Bildirim posta ile gönderilmiş ise vergi, bildirim verme süresinin son gününü takip eden yedi gün içinde tarh olunur. Bu suretle tarh olunan vergiler, tarh edilen tarihte tahakkuk etmiş sayılır ve mükellefe bir yazı ile bildirilir.
Yapılan tarh ve tahakkuku takip eden yıllarda, 29 uncu maddeye göre tespit edilen vergi değeri üzerinden hesaplanan arazi vergisi, her bütçe yılının başından itibaren o yıl için tahakkuk etmiş sayılır.
Bir il veya ilçe sınırları içerisinde birden fazla belediye olması halinde, belediye ve mücavir alan sınırları dışında bulunan araziye ait arazi vergisin tarha yetkili olacak belediye, ilgili valiler tarafından belirlenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0022: Muaflık ve istisna hükümlerinin bu Kanunda yer alması esası
(1610 sayılı Kanunun 14 üncü maddesiyle değişen şekli) Bina ve Arazi Vergileri ile ilgili muaflık ve istisna hükümleri bu kanuna eklenmek veya bu kanunda değişiklik yapılmak suretiyle düzenlenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0023: Bildirim verme ve süresi
(09.04.2002 tarih ve 4751 sayılı Kanunun 2/E maddesiyle başlığı ile birlikte değişen şekli.) Bu Kanunun 33 üncü maddesinde (8 numaralı fıkra hariç) yazılı vergi değerini tadil eden nedenlerin bulunması halinde (geçici ve daimi muafiyetten faydalanılması hali dahil) emlak vergisi bildirimi verilmesi zorunludur. Devlete ait arazi için bildirim verilmez.
Bildirimler;
Yeni inşa edilen binalar için, inşaatın sona erdiği veya inşaatın sona ermesinden evvel kısmen kullanılmaya başlanmış ise her kısmın kullanılmasına başlandığı bütçe yılı içerisinde,
Bu Kanunun 33 üncü maddesinde (8 numaralı fıkra hariç) yazılı vergi değerini tadil eden sebeplerin doğması halinde, değişikliğin vuku bulduğu bütçe yılı içerisinde,
Emlakın bulunduğu yerdeki ilgili belediyeye verilir.
Yukarıdaki fıkralarda yazılı haller bütçe yılının son üç ayı içinde vuku bulduğu takdirde bildirim, olayın vuku bulduğu tarihten itibaren üç ay içinde verilir. Elbirliği mülkiyetinde mükellefler müşterek imzalı bir bildirim verebilecekleri gibi, münferiden de bildirim verebilirler. Paylı mülkiyet halinde ise bildirim münferiden verilir.
Elbirliği mülkiyetinde münferiden bildirim verildiği takdirde, gayrimenkule ait vergi değeri üzerinden hissedarların adedine göre ayrı ayrı tarh ve tahakkuk yapılır.
Bildirimlerin şekli ve kapsamı Maliye Bakanlığınca belirlenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0024: Beyannamelerin şekli ve muhtevası
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0025: Köylerde yapılacak beyan
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0026: Muhtar ve ihtiyar kurulunun görevleri
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0027: Ek süreler içinde beyanname verilmesi
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0028: İştirak halinde ve müşterek mülkiyette beyanname verilmesi
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0029: Vergi değeri
(09.04.2002 tarih ve 4751 sayılı Kanunun 2/F maddesiyle değişen ve 01.01.2002 tarihinden geçerli olarak yürürlüğe giren şekli.) Vergi değeri;
Arsa ve araziler için, 213 sayılı Vergi Usul Kanununun asgari ölçüde birim değer tespitine ilişkin hükümlerine göre takdir komisyonlarınca arsalar için her mahalle ve arsa sayılacak parsellenmemiş arazide her köy için cadde, sokak veya değer bakımından farklı bölgeler (turistik bölgelerdeki cadde, sokak veya değer bakımından farklı olanlar ilgili valilerce tespit edilecek pafta, ada veya parseller), arazide her il veya ilçe için arazinin cinsi (kıraç, taban, sulak) itibarıyla takdir olunan birim değerlere göre,
Binalar için, Maliye ve Bayındırlık ve İskan bakanlıklarınca müştereken tespit ve ilan edilecek bina metrekare normal inşaat maliyetleri ile (a) bendinde belirtilen esaslara göre bulunacak arsa veya arsa payı değeri esas alınarak 31 inci madde uyarınca hazırlanmış bulunan tüzük hükümlerinden yararlanılmak suretiyle,
Hesaplanan bedeldir.
Vergi değeri, mükellefiyetin başlangıç yılını takip eden yıldan itibaren her yıl, bir önceki yıl vergi değerinin 213 sayılı Vergi Usul Kanunu hükümleri uyarınca aynı yıl için tespit edilen yeniden değerleme oranının yarısı nispetinde artırılması suretiyle bulunur.
33 üncü maddeye (8 numaralı fıkra hariç) göre mükellefiyet tesisi gereken hallerde vergi değerinin hesaplanmasında, 213 sayılı Vergi Usul Kanununun mükerrer 49 uncu maddesinin (b) fıkrasına göre belirlenen arsa ve arazi birim değerleri, takdir işleminin yapıldığı yılı takip eden ikinci yıldan başlamak suretiyle her yıl, bir önceki yıl birim değerinin, 213 sayılı Vergi Usul Kanunu hükümleri uyarınca aynı yıl için tespit edilen yeniden değerleme oranının yarısı nispetinde artırılması suretiyle dikkate alınır.
(Fıkra 03.07.2009 tarih ve 27277 sayılı Resmi Gazetede yayımlanan Kanun ile Değişmiştir.) Vergi değerinin hesabında bin liraya, verginin hesaplanmasında ise bir liraya kadar olan kesirler dikkate alınmaz.
Bakanlar Kurulu, bu maddede belirtilen artış oranını sıfıra kadar indirmeye veya yeniden değerleme oranına kadar artırmaya yetkilidir. Bakanlar Kurulu bu yetkisini, 2464 sayılı Belediye Gelirleri Kanununun 95 inci maddesi uyarınca belirlenen belediye grupları itibarıyla farklı oranlar tespit etmek suretiyle de kullanabilir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0030: Ödeme süresi
(1610 sayılı Kanunun 20 nci maddesiyle değişen şekli)
Emlak Vergisi birinci taksidi Mart, Nisan ve Mayıs aylarında, ikinci taksidi Kasım ayı içinde olmak üzere iki eşit taksitte ödenir.
(İkinci fıkra Mülga : 4/12/1985 - 3239/141 md.)
Maliye Bakanlığı ödeme aylarını, bölgelerin özelliklerine göre değiştirebilir.
Kanunlar veya diğer kamu düzeni koyan mevzuatla tasarrufu kısıtlanan bina arsa ve arazinin vergisi, kısıtlamanın devam ettiği sürece 1/10 oranında tahsil olunur. 9 ve 19 uncu madde hükümleri saklıdır.
Kısıtlamanın kaldırılması halinde, kaldırılma tarihini takip eden bütçe yılından itibaren emlakın vergisi, tüm vergi değeri üzerinden ödenir.
Kısıtlamanın devam ettiği sürede tecil edilen verginin 9/10 u bina, arsa veya arazinin satılması, istimlakı veya hibe yoluyla ahara devir ve temliki halinde, tahsilat zamanaşımına uğramamış olanları muaccel hale gelir.
(2350 sayılı Kanunun 7 nci maddesiyle değişen şekli) Kanunla ve diğer mevzuatla yapılan kısıtlamaların neler olduğu, süresi, tevsiki ve kısıtlama koyan kamu organlarının görevleri ve sorumlulukları Maliye Bakanlığınca, Milli Eğitim, Çevre ve Şehircilik (1) Bakanlıklarının mütalaaları alınarak hazırlanacak bir yönetmelikle tanzim olunur.
(8. Fıkra 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 14. Maddesi ile Değişmiştir.) Tapu müdürlükleri, bina ve arazinin devir ve ferağında tapu ve kadastro harcının matrahında dikkate alınan emlak vergi değeri ile emlak vergisi borcunu ilgili belediyesi tarafından sağlanan sistem üzerinden elektronik ortamda sorgular. Miras, mahkeme kararı, cebrî icra, kamulaştırma hâlleri ile özel kanunlarda öngörülen diğer hâller hariç emlak vergisi borcu bulunan bina ve arazinin devir ve ferağı yapılmaz. Tapu müdürlükleri devir ve ferağ işlemini, işlemin yapıldığı ayı takip eden ayın 15'inci günü akşamına kadar ilgili belediyelere elektronik ortamda bildirir.
(1) İmar ve İskan ve İçişleri İbaresi 10.12.2018 Tarih ve 30621 Sayılı Resmi Gazetede Yayımlanan 7153 Sayılı Kanunun 28. Maddesi ile Çevre ve Şehircilik şeklinde değişmiştir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0031: Vergi dairesince yapılacak işlem
(Fıkranın 3239 sayılı Kanunun 141 inci maddesiyle ve 1.1.1986 tarihinden itibaren yürürlükten kaldırılmadan önceki şekli)
Vergi değerlerinin takdirinde şehir ve köylerin tabii, iktisadi ve bölgesel şartlarına göre nazara alınacak piyasa bedeli, maliyet bedeli, kira veya yıllık istihsal değeri gibi normlar ile uyulacak usul ve esaslar, mükelleflerden ve üçüncü şahıslardan istenecek bilgiler tüzükte belirtilir.
(Fıkranın 3239 sayılı Kanunun 141 inci maddesiyle ve 1.1.1986 tarihinden itibaren yürürlükten kaldırılmadan önceki şekli)
(Fıkranın 3239 sayılı Kanunun 141 inci maddesiyle ve 1.1.1986 tarihinden itibaren yürürlükten kaldırılmadan önceki şekli)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0032: Bildirim verilmemesi halinde yapılacak işlemler
(09.04.2002 tarih ve 4751 sayılı Kanunun 2/G maddesiyle başlığı ile birlikte değişen şekli.) Bildirimin süresinde verilmemesi halinde, vergi idarece tarh edilir. İdarece tarhiyatta her yıla ilişkin vergi değeri, 29 uncu madde hükmü dikkate alınarak hesaplanır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0033: Vergi değerini tadil eden sebepler
(1610 sayılı Kanunun 23 üncü maddesiyle değişen şekli) Vergi değerini tadil eden sebepler aşağıda gösterilmiştir:
Yeni bina inşa edilmesi (Mevcut binalara ilaveler yapılması veya asansör veya kalorifer tesisleri konulması yeni inşaat hükmündedir.)
Bir binanın yanması, yıkılması suretiyle veya sair sebeplerle tamamen veya kısmen harabolması veya binada mevcut asansör veya kalorifer tesislerinin kısmen veya tamamen kaldırılması;
Bir binanın kullanış tarzının tamamen değiştirilmesi veya bir binanın ikamete mahsus mahallerinden bir kısmının dükkan, mağaza, depo gibi ticaret ve sanat icrasına mahsus mahaller haline kalbedilmesi, (Bu hükmün uygulanmasında bir apartmanın her dairesi bir bina sayılır ve tadil sebebi, yalnız kullanış tarzı tamamen veya kısmen değiştirilen daire için geçerli olur.)
Arazinin hal ve heyetinde değişiklik olması:
Arazinin fidanlandırılması veya ağaçlandırılması, bağ haline getirilmesi;
Fidanlı, ağaçlı veya kütüklü bir arazinin tarla haline getirilmesi veya gelmesi;
Tarım yapılan bir arazinin tabii bir afet veya arıza sebebiyle veya sair sebepler yüzünden tarıma elverişsiz hale gelmesi.
Tarım yapılmayan bir arazinin tarıma elverişli hale getirilmesi,
Arazinin parsellenmek suretiyle arsalar haline getirilmesi.
Bir binanın mütemmimi durumunda olan arazinin mütemmimlik durumundan çıkması veya bir arazi ve arsanın bina mütemmimi durumuna girmesi.
Bir bina veya arazinin takvim veya ifraz edilmesi veya mükellefinin değişmesi (Araziden bir kısmının istimlak edilmesi de ifraz hükmündedir.)
Müteaddit arazi ve arsaların tek bir arazi ve arsa haline getirilmesi veya müteaddit hisselere ayrılmış olan bir binanın bütün hisselerinin birleştirilmesi.
Herhangi bir sebep yüzünden bir şehir, kasaba veya köyün tamamında devamlı olmak üzere bina veya arazinin değerlerinde % 25 i aşan oranda artma veya eksiltme olması;
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0034: Özel usulsüzlük cezaları
(2350 sayılı Kanunun 6 ncı maddesiyle kaldırılmadan önceki şekli.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
Madde 0035: Kaçakçılık cezasının uygulanmayacağı
(22.7.1998 tarih ve 4369 sayılı Kanunun 82 nci maddesiyle 1.1.1999 tarihinden geçerli olarak yürürlükten kaldırılmadan önceki şekli.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Madde 0036: Köy kıymet beyan defterlerinin doldurulmasına yardım
(09.04.2002 tarih ve 4751 sayılı Kanunun 7/b maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Madde 0037: Usul hükümleri
(3239 sayılı Kanunun 113 üncü maddesiyle değişen ve 1.1.1986 tarihinde yürürlüğe giren şekli) Bu Kanun hükümleri saklı kalmak şartıyla, bu Kanuna göre alınacak vergiler hakkında 213 sayılı Vergi Usul Kanunu ile 6183 sayılı Amme Alacaklarının Tahsil Usulü Hakkında Kanun hükümleri uygulanır.
Bu Kanunda geçen Vergi dairesi tabiri, belediyeleri ifade eder.
Bu Kanunun uygulanmasında, Vergi Usul Kanununun vergi inceleme yetkisi hariç olmak üzere;
Belediye gelir şube müdürü, gelir şube müdürü olmayan yerlerde belediye hesap işleri müdürü, hesap işleri müdürü olmayan yerlerde muhasebeci, vergi dairesi müdürü sıfat ve yetkisini haizdir.
Vergi Usul Kanununda mahallin en büyük mal memuruna verilmiş görev ve yetkiler, belediye başkanları tarafından kullanılır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Madde 0038: Vergi hasılatından verilecek paylar
(2380 sayılı Kanunun 3/b maddesiyle kaldırılmadan önceki şekli.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Mükerrer Madde 0038: Payların dağılımı
(24.12.2004 tarih ve 25680 sayılı Resmi Gazete de yayımlanan 5272 sayılı Kanunun 87/g maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Madde 0039: Kesirler
(22.7.1998 tarih ve 4369 sayılı Kanunun 82 nci maddesiyle 29.7.1998 tarihinden geçerli olarak yürürlükten kaldırılmadan önceki şekli.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
BİRİNCİ BÖLÜM
ÇEŞİTLİ HÜKÜMLER
Madde 0040: Bina ve arazi vergilerinde zamanaşımı süresinin başlangıcı
(09.04.2002 tarih ve 4751 sayılı Kanunun 6/B-b maddesiyle değişen şekli.) (2350 sayılı Kanunun 11 inci maddesi hükmüdür.) Bildirim dışı kalan bina ve arazinin vergi ve cezalarında zamanaşımı, bu bina ve arazinin bildirim dışı bırakıldığının idarece öğrenildiği tarihi takip eden yılın başından itibaren başlar.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Madde 0041: Kaldırılan hükümler
(1446 sayılı Kanunun 3 üncü maddesiyle değişen şekli) Aşağıda yazılı kanunlarla diğer kanunlardaki bu kanuna uymayan hükümler 1/3/1972 tarihinden itibaren yürürlükten kaldırılmıştır:
4/7/1931 tarihli ve 1837 sayılı Bina Vergileri Kanunu ile 1996, 2413, 2870,2898,4873, 5648, 5649, 6256, 206, 309, 177, 491, 496 sayılı Kanunlar ile ek ve tadilleri ve 1454 sayılı Kanunun 13 üncü maddesi ile 3202 sayılı Kanunun 5453 sayılı Kanunla değişik 5 inci maddesinin (b) fıkrası, 2871 sayılı Kanunun 2, 3 ve 4 üncü ve 4040 sayılı Kanunun 489 sayılı Kanunla değişik 31 inci maddeleri ile 5237 sayılı Kanunun 4 üncü ve 5419 Sayılı Kanunun 3 üncü maddeleri,
27/6/1931 tarihli ve 1833 sayılı Arazi Vergisi Kanunu ile 2567, 3585, 3726, 4699, 5650, 6255, 483 sayılı Kanunlar ile ek ve tadilleri ve 3116 sayılı Kanunun 5653 sayılı Kanunla değişik 86 ncı maddesinin arazi vergisi muafiyeti ile ilgili hükmü ve 3653 sayılı Kanunun 7 nci maddesi,
213 sayılı Vergi Usul Kanununun 50, 51, 53, ila 62, 77 ve 78 inci maddeleri,
(2104 sayılı Kanunun 1 inci maddesiyle değişen şekli) Özel kanunların bina ve arazi vergilerine ilişkin muaflık ve istisna hükümleri (31/5/1963 tarihli ve 244 sayılı Kanun gereğince yapılan milletlerarası antlaşmalarla tanınan muaflık ve istisna hükümleri ile, 11/7/1972 tarihli ve 1606 sayılı Kanunla tanınan muaflık hükümleri saklıdır.)
DÖRDÜNCÜ KISIM
Değerli Konut Vergisi
Madde 0042: Konu:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 30. Maddesi ile Eklenmiştir)
Türkiye sınırları içinde bulunan mesken nitelikli taşınmazlardan 29 uncu maddeye göre belirlenen bina vergi değeri 5.000.000 (2019 Aralık ve 2020: 5.000.000 - 2021: 5.227.000 - 2022: 6.173.000 - 2023: 9.967.000 - 2024: 12.880.000 - 2025: 15.709.000) Türk lirasının (1) üzerinde olanlar değerli konut vergisine tabidir.
(1) bina vergi değeri veya Tapu ve Kadastro Genel Müdürlüğünce belirlenen değeri 5.000.000 Türk lirası ve İbaresi 20.02.2020 Tarih ve 31045 Sayılı Resmi Gazetede Yayımlanan 7221 Sayılı Kanunun 16. Maddesi ile 29 uncu maddeye göre belirlenen bina vergi değeri 5.000.000 Türk lirasının şeklinde değişmiştir.
Madde 0043: Vergiye ait değerlerin tespiti, ilanı ve kesinleşmesi:
(Madde 20.02.2020 tarih ve 31045 sayılı Resmi Gazetede yayımlanan 7221 Sayılı Kanunun 17. Maddesi ile Yürürlükten Kaldırılmıştır.)
Madde 0044: Matrah ve nispet:
(Madde 20.02.2020 tarih ve 31045 sayılı Resmi Gazetede yayımlanan 7221 Sayılı Kanunun 18. Maddesi ile Değişmiştir.)
Verginin matrahı, bina vergi değerinin 42 nci maddede yer alan tutarı aşan kısmıdır.
Değerli konut vergisine tabi mesken nitelikli taşınmazlardan değeri;
5.000.000 (2021: 5.227.000 - 2022: 6.173.000 - 2023: 9.967.000 - 2024: 12.880.000 - 2025: 15.709.000) TL ile 7.500.000 (2021: 7.841.000 - 2022: 9.260.000 - 2023: 14.951.000 - 2024: 19.321.000 - 2025: 23.564.000) TL arasında olanlar (bu tutar dahil)
5.000.000 (2021: 5.227.000 - 2022: 6.173.000 - 2023: 9.967.000 - 2024: 12.880.000 - 2025: 15.709.000) TL yi aşan kısmı için                                                                      (Binde 3)
10.000.000 (2021: 10.455.000 - 2022: 12.347.000 - 2023: 19.936.000 - 2024: 25.763.000 - 2025: 31.421.000) TL ye kadar olanlar (bu tutar dahil) 7.500.000 (2021: 7.841.000 - 2022: 9.260.000 - 2023: 14.951.000 - 2024: 19.321.000 - 2025: 23.564.000) TL si için
7.500 (2021: 7.842 - 2022: 9.261 - 2023: 14.952 - 2024: 19.323 - 2025: 23.565) TL, fazlası için                                                                                       (Binde 6)
10.000.000 (2021: 10.455.000 - 2022: 12.347.000 - 2023: 19.936.000 - 2024: 25.763.000 - 2025: 31.421.000) TL den fazla olanlar 10.000.000 (2021: 10.455.000 - 2022: 12.347.000 - 2023: 19.936.000 - 2024: 25.763.000 - 2025: 31.421.000) TL si için 22.500 (2021: 23.526 - 2022: 27.783 - 2023: 44.862 - 2024: 57.975 - 2025: 70.707) TL,
fazlası için                                                                                                       (Binde 10)
oranında vergilendirilir.
Paylı mülkiyette ve elbirliği mülkiyette, matrahın hesabında mesken nitelikli taşınmazın toplam değeri esas alınır.
42 nci maddede yer alan tutar ile ikinci fıkrada yer alan vergi oranlarına esas mesken nitelikli taşınmaz değerlerinin alt ve üst sınırları her yıl bir önceki yıla ilişkin olarak 213 sayılı Vergi Usul Kanunu hükümlerine göre belirlenen yeniden değerleme oranının yarısı nispetinde artırılır. Bu şekilde hesaplanan tutarların 1.000 Türk lirasına kadar olan kesirleri dikkate alınmaz.
Cumhurbaşkanı, dördüncü fıkrada belirtilen yeniden değerleme oranının yarısı nispetindeki artış oranını yeniden değerleme oranına kadar artırmaya yetkilidir.
Madde 0045: Mükellefiyet:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 33. Maddesi ile Eklenmiştir)
Değerli konut vergisini mesken nitelikli taşınmazların maliki, varsa intifa hakkı sahibi, her ikisi de yoksa mesken nitelikli taşınmaza malik gibi tasarruf edenler öder.
Bir mesken nitelikli taşınmaza paylı mülkiyet hâlinde malik olanlar, hisseleri oranında mükelleftirler. Elbirliği mülkiyette malikler vergiden müteselsilen sorumlu olurlar.
Değerli konut vergisi mükellefiyeti;
a) Mesken nitelikli taşınmazın bina vergi değerinin 42 nci maddede belirtilen tutarı aştığı (1) tarihi,
b) 33 üncü maddenin (1) ila (7) numaralı fıkralarında yazılı vergi değerini tadil eden sebeplerin doğması hâlinde bu değişikliklerin vuku bulduğu tarihi,
c) Muafiyetin sukut ettiği tarihi,
takip eden yıldan itibaren başlar.
Yanan, yıkılan, tamamen kullanılmaz hâle gelen veya vergiye tabi iken muaflık şartlarını kazanan mesken nitelikli taşınmazlardan dolayı mükellefiyet, bu olayların vuku bulduğu tarihi takip eden taksitten itibaren sona erer.
(1) Mesken nitelikli taşınmazın değerinin, bina vergi değeri veya Tapu ve Kadastro Genel Müdürlüğünce belirlenen değerin 42 nci maddede belirtilen tutarı aştığının (bu tutar dâhil) belirlendiği İbaresi 20.02.2020 Tarih ve 31045 Sayılı Resmi Gazetede Yayımlanan 7221 Sayılı Kanunun 16. Maddesi ile Mesken nitelikli taşınmazın bina vergi değerinin 42 nci maddede belirtilen tutarı aştığı şeklinde değişmiştir.
Madde 0046: Muaflıklar:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 34. Maddesi ile Eklenmiştir)
Aşağıda yazılı mesken nitelikli taşınmazlar, değerli konut vergisinden muaftır:
a) Genel ve özel bütçeli idarelerin, belediyelerin , üniversitelerin ve Toplu Konut İdaresi Başkanlığının (1) maliki veya intifa hakkına sahip olduğu mesken nitelikli taşınmazlar.
b)  (Bent 20.02.2020 tarih ve 31045 sayılı Resmi Gazetede yayımlanan 7221 Sayılı Kanunun 16. Maddesi ile Değişmiştir.) Türkiye sınırları içinde mesken nitelikli tek taşınmazı olanlar ile birden fazla mesken nitelikli taşınmazı bulunanların, değerli konut vergisi konusuna giren en düşük değerli mesken nitelikli tek taşınmazı (intifa hakkına sahip olunması hâli dâhil) (Bu hüküm, belirtilen kişilerin tek meskene hisse ile sahip olmaları hâlinde hisselerine ait kısım hakkında da uygulanır.).
c) Yabancı devletlere ait olup elçilik ve konsolosluk olarak kullanılan mesken nitelikli taşınmazlar ile elçilerin ikametine mahsus mesken nitelikli taşınmazlar ve bunların müştemilatı (karşılıklı olmak şartıyla) ve merkezi Türkiye'de bulunan milletlerarası kuruluşlara, milletlerarası kuruluşların Türkiye'deki temsilciliklerine ait mesken nitelikli taşınmazlar.
ç) Esas faaliyet konusu bina inşası olanların işletmelerine kayıtlı bulunan ve henüz ilk satışa, devir ve temlike konu edilmemiş yeni inşa edilen mesken nitelikli taşınmazlar (arsa karşılığı inşaat işlerinde sözleşme gereği taahhüt işini üstlenen müteahhide kalan mesken nitelikli taşınmazlar dâhil) (bu taşınmazların kiraya verilmesi veya sair surette kullanılması hâlleri hariç).
(1) ve üniversitelerin İbaresi 20.02.2020 Tarih ve 31045 Sayılı Resmi Gazetede Yayımlanan 7221 Sayılı Kanunun 16. Maddesi ile , üniversitelerin ve Toplu Konut İdaresi Başkanlığının şeklinde değişmiştir.
Madde 0047: Verginin beyanı, ödeme süresi ve ödeme yeri:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 35. Maddesi ile Eklenmiştir)
Mükellef tarafından, mesken nitelikli taşınmaza ilişkin bina vergi değeri ve Tapu ve Kadastro Genel Müdürlüğünce belirlenen değer (1), buna ait vesikalarla, mesken nitelikli taşınmazın bulunduğu yerdeki Gelir İdaresi Başkanlığına bağlı yetkili vergi dairesine, mesken nitelikli taşınmazın değerinin 42 nci maddede belirtilen tutarı aştığı (bu tutar dâhil) (1) yılı takip eden yılın şubat ayının 20 nci günü sonuna kadar beyanname ile beyan edilir ve vergi, yetkili vergi dairesince yıllık olarak tarh ve tahakkuk olunur. Müteakip yıllar için mükellef tarafından aynı şekilde yıllık olarak beyanname verilir ve vergi ilgili vergi dairesince tarh ve tahakkuk olunur.
Elbirliği mülkiyetinde mükellefler müşterek beyanname verebilecekleri gibi, münferiden de beyanname verebilirler. Paylı mülkiyet hâlinde ise beyanname münferiden verilir.
Vergi dairesi tarafından tarh ve tahakkuk ettirilen vergi, ilgili yılın şubat ve ağustos aylarının sonuna kadar iki eşit taksitte ödenir.
Yıl içerisinde mükellefiyetin başlamasını gerektirecek durumun meydana gelmesi hâlinde, mükellef tarafından takip eden yılın beyanname verme süresi içerisinde ilgili vergi dairesine beyanname verilir.
Bu Kanunun 37 nci maddesinin ikinci ve üçüncü fıkrası hükümleri, değerli konut vergisi bakımından uygulanmaz.
(1) Üstü Çizili İbareler 20.02.2020 Tarih ve 31045 Sayılı Resmi Gazetede Yayımlanan 7221 Sayılı Kanunun 16. Maddesi ile madde metninden çıkarılmıştır.
Madde 0048: Değerli konut vergisi hasılatı:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 36. Maddesi ile Eklenmiştir)
Tahsil edilen değerli konut vergisi, genel bütçe geliri olarak kaydedilir ve 2/7/2008 tarihli ve 5779 sayılı İl Özel İdarelerine ve Belediyelere Genel Bütçe Vergi Gelirlerinden Pay Verilmesi Hakkında Kanun ile diğer kanunlara göre mahalli idarelere verilecek payların hesabında dikkate alınmaz.
Madde 0049: Yetki:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 37. Maddesi ile Eklenmiştir)
Bu verginin uygulanmasına ilişkin usul ve esasları belirlemeye, muafiyetlerin uygulanmasında aranacak belgeleri tespit etmeye, 47 nci maddede yer alan beyanname verme ve ödeme sürelerini üç aya kadar uzatmaya, beyannamenin verileceği yetkili vergi dairesini, beyannamenin şekil, içerik ve eklerini belirlemeye ve verginin beyanname aranmaksızın tahakkuk ettirilmesine Hazine ve Maliye Bakanlığı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Ek Madde 0001:
(3239 sayılı Kanunun 115 inci maddesiyle eklenen ve 11.12.1985 tarihinde yürürlüğe giren şekli) Mahalli idarelerce tahsil edilen vergi, resim, harç ve paylara ilişkin yurt dışı danışmanlık hizmetleri Maliye ve Gümrük Bakanlığınca yürütülür. Bu hizmetlerin yürütülmesine ilişkin usul ve esaslar Maliye ve Gümrük Bakanlığınca belirlenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Ek Madde 0002:
(09.04.2002 tarih ve 4751 sayılı Kanunun 3 üncü maddesiyle eklenmiştir.)
Emlak vergisi mükellefleri tarafından en son verilmiş bulunan emlak vergisi beyannameleri belediyelerce muhafaza edilir ve bu Kanuna göre ilgili belediyelerce yapılacak tarhiyat sırasında, bina veya araziye ilişkin olarak bu beyannamelerde yer alan bilgiler dikkate alınır.
Köylerde bulunan bina ve araziye ilişkin olarak 1998 yılı genel beyan döneminde muhtarlar tarafından doldurulup belediyelere teslim edilen köy kıymet beyanı defterleri ilgili belediyelerce muhafaza edilir. Köy kıymet beyanı defterlerinde kayıtlı bina ve arazilerin vergi değerlerinin tespiti gereken hallerde belediyeler, 29 uncu maddeye göre gerekli tespiti yapar ve ilgililere bildirir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0001:
(1446 sayılı Kanunun 4 üncü maddesiyle değişen şekli) Bu kanunun 5 inci maddesinin (a) ve (b) fıkralarındaki geçici muaflık hükümleri gerek bu kanunun yürürlüğü tarihinden önce muaflıktan faydalanmamış binalar hakkında, gerekse 6188 sayılı Kanunun 13 üncü maddesi ile 1837 sayılı Kanunun 206 ve 491 sayılı kanunlarla değişik 4 üncü maddesi gereğince geçici muafiyet almış binalar hakkında da, bu binaların inşalarının sona erdiği yılı takip eden 10 yıllık devrenin 01.03.1972 tarihinden sonra kalan kısmı için uygulanır. (Ancak, 01.03.1972 tarihine kadar tarhı gereken bina, buhran ve savunma vergileri, mezkür tarihe kadar mer i olan kanun hükümlerine göre tarh. tahakkuk ve tahsil olunur.)
1833 sayılı Arazi Vergisi Kanunu ile ek ve tadilleri gereğince tanınan geçici muafiyetler saklıdır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0002:
(1446 sayılı Kanunun 4 üncü maddesiyle değişen şekli) 1971 bütçe yılı sonuna kadar olan dönemlerle ilgili tarh, tahakkuk, tahsil ve diğer işlemlerin Bina, Arazi, İktisadi Buhran ve Savunma Vergisi Kanunları ile Vergi Usul Kanunu ve bunların ek ve tadilleri ve 1454 sayılı Kanunun 13 üncü maddesi ile 3202 sayılı Kanunun 5453 sayılı Kanunla değişik 5 inci maddesinin (b) fıkrası, 5237 sayılı Kanunun 4 üncü maddesi ve 2871 sayılı Kanunun 2, 3 ve 4 üncü maddeleri hükümleri gereğince Özel İdareler tarafından yapılmasına devam olunur.
Şu kadar ki, 1971 bütçe yılına ait Bina, İktisadi Buhran ve Savunma Vergisi ile Arazi Vergisi mükellefiyeti, 1/3/1971 tarihinden itibaren başlar ve bu vergiler 1971 yılının Temmuz ve Kasım aylarında olmak üzere iki eşit taksitte ödenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0003:
28/2/1971 tarihine kadar ki dönemlere ait olarak tahakkuk edip de bu kanunun yürürlüğe girdiği tarihe kadar tahsil edilmemiş bina, buhran, savunma ve arazi vergisi borçlarının kanunun meriyetinden itibaren geçecek ilk 2 nci ay sonuna kadar tamamını ödeyenlerin, vergi cezası ve gecikme zamlarının % 90 ı, 2 nci iki ay sonuna kadar tamamını ödeyenlerin vergi cezası ve gecikme zamlarının % 80 i ve 3 üncü iki ay sonuna kadar tamamını ödeyenlerin vergi cezası ve gecikme zamlarının % 70 i affedilir.
Bu devreye taalluk eden vergilerden ihtilaflı bulunanlar (Kanunun meriyetinden sonra ihtilaflı hale gelenler dahil) ödeme süresinin başladığı tarihten itibaren ikişer aylık süreler içerisinde tamamen ödendikleri takdirde 1 inci fıkrada açıklandığı nispette aftan faydalanırlar.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0004:
1970 yılında emlak vergisinin uygulanmasıyla ilgili her türlü giderlere harcanmak üzere 1970 yılı Bütçe Kanununun Maliye Bakanlığı kısmının 14.000 inci bölümüne 14.496 numaralı (Diğer giderler) maddesine gerekli ödeneği kaydetmeye veya bu tertibe aynı maksatla ödenek aktarmaya Maliye Bakanı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0005:
(2562 sayılı Kanunun 5 inci maddesiyle yürürlükten kaldırılmıştır.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0006:
(1446 sayılı Kanunun 5 inci maddesiyle eklenmiştir.) 1971 bütçe yılı içerisinde Emlak Vergisi Kanununun 5 ve 15 inci maddeleri hükümlerine göre yapılacak bildirimler ile 23 üncü maddesi gereğince verilecek beyannameler bir defaya mahsus olmak üzere 1972 bütçe yılının Mart,Nisan ve Mayıs aylarında verilir ve yapılan bu beyan ve bildirimlere istinaden tarh ve tahakkuk ettirilecek vergilere ait mükellefiyet 1972 bütçe yılı başından itibaren başlar.
Köylerde yapılacak beyanlar hakkında da yukarıdaki hüküm uygulanır.
Bu maddede yazılı beyan süresini bir misline kadar uzatmaya Maliye Bakanlığı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0007:
(1446 sayılı Kanunun 6 ncı maddesiyle eklenmiştir.) 1971 yılında Emlak Vergisinin uygulanması ile ilgili her türlü giderlere harcanmak üzere 1971 yılı Bütçe Kanununun Maliye Bakanlığı kısmının ilgili bölüm ve maddelerine gerekli ödeneği kaydetmeye veya bu tertiplere aynı maksatla ödenek aktarmaya Maliye Bakanı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0008:
(1446 sayılı Kanunun 6 ncı maddesiyle eklenmiştir.) 1971 bütçe yılında Savunma Vergisi Kanununa göre tahsil edilip Hazineye yatırılacak miktar Gelir Bütçesinin 55.000 Servet ve Servet Transferleri Üzerinden Alınan Vergiler bölümünün 55.100 Emlak Vergisi maddesine gelir kaydolunur.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0009:
(1610 sayılı Kanunun 25 inci maddesiyle eklenmiştir.) 20/7/1971 tarihli ve 1446 sayılı Kanunun 5 inci maddesi hükmü saklıdır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0010:
(1610 sayılı Kanunun 25 inci maddesiyle eklenmiştir.) Bu kanunun yürürlüğe girmesinden sonra beyanname verme süresi Maliye Bakanı tarafından altı ay daha uzatılabilir. Bu süre içerisinde mükellefler dilerlerse yeniden beyanname verebilirler. Bu uzatma süresi kullanılmadığı takdirde,1319 sayılı Kanun hükümlerine müsteniden beyanda bulunan mükellefler adına yapılan tarhiyat, bu kanunun yürürlüğe girdiği tarihi takip eden beş yıl içinde idarece düzeltilir. Fazla ödenen vergiler ret ve iade olunur.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0011:
(2350 sayılı Kanunun 12 nci maddesiyle eklenmiştir.) 1982 Bütçe Yılına rastlayan Emlak Vergisi genel beyan dönemi, 1980 Bütçe Yılına alınmış olup, müteakip genel beyanda bulunma süresi; 1980 yılı başlangıç kabul edilmek suretiyle, bu Kanunun 23 ncü maddesindeki esaslara göre hesaplanır.
1980 Yılı Bütçe Kanununun 10/E maddesine göre, Maliye Bakanlığınca aynı yıl yapılan beyana davet, bu Kanunun 23 üncü maddesine göre yapılmış genel beyana davet hükmündedir. Mezkür hükmün kapsamı dışında kalan yerlerdeki mükelleflerin bu Kanunun yürürlüğe girdiği ayı takip eden 3 aylık süre içinde genel beyana davetleri ve genel beyanda bulunmaları sağlanır.
1980 Yılı Bütçe Kanununun 10/E maddesine göre yapılan beyana davet üzerine 29/8/1980 tarihine kadar ve bu tarihi takip eden 2 aylık ek süre içinde beyanda bulunan mükellefler, 1981 yılının Ocak ayı sonuna kadar daha önce beyan ettikleri vergi değerlerini yükseltici yönden yeniden beyanda bulunabilirler. Bu beyanlar da genel beyan hükmünde kabul edilir.
Yukarıdaki esaslara göre beyanda bulunan mükelleflere Emlak Vergisi Kanununun 27 nci maddesinde belirtilen 2 aylık ek süre tanınmaz.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0012:
(2350 sayılı Kanunun 12 nci maddesiyle eklenmiştir.) Emlak Vergisi Kanununun 4 ncü maddesine bu Kanunla eklenen (r) fıkrasında belirtilen binalar için 1972 yılından itibaren tarh ve tahakkuk ettirilen Emlak Vergileri ile bunlara bağlı zam ve cezalardan bu Kanunun yürürlük tarihinde henüz tahsil edilmemiş bulunanları terkin olunur.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0013:
(2350 sayılı Kanunun 12 nci maddesiyle eklenmiştir.) 1319 sayılı Emlak Vergisi Kanununun uygulanmaya başladığı tarihten önceki dönemlere ilişkin olarak il özel idarelerince tarh ve tahakkuk ettirilip henüz tahsil edilmemiş olan bina, arazi ve buna müteferri diğer vergi ve resimler ile ceza ve gecikme zamları tahsil edilmez. İdari ve mali yargı organlarındaki uyuşmazlıklar geri alınır, cebri kovuşturmaya ilişkin her türlü işlem kaldırılır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0014:
(3239 sayılı Kanunun 116 ncı maddesiyle eklenmiştir.) Bakanlar Kurulu, ödenecek Emlak Vergisi miktarını ilgili belediye meclislerinin kararı ve belediye başkanının teklifi üzerine, mahalleler,köyler veya cadde, sokak yahut değer bakımından farklı bölgeler itibariyle birlikte veya ayrı ayrı olmak üzere 1986 yılı için % 40 tan, 1987 yılı için % 20 den fazla olmamak üzere indirebilir.
Bakanlar Kurulu, gerekli gördüğü takdirde, belediye meclislerinin kararı ve belediye başkanlarının talebi olmadan ödenecek Emlak Vergisi miktarını Türkiye genelinde 1986 yılı için % 40 tan, 1987 yılı için % 20 den fazla olmamak üzere indirebilir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0015:
(3239 sayılı Kanunun 116 ncı maddesiyle eklenmiştir.) 1.1.1986 tarihinden önceki dönemlerde meydana gelen vergiyi doğuran olaylar sebebiyle bu tarihe kadar beyan edilmiş bina ve araziye ait Emlak Vergisinin tarh, tahakkuk ve tahsil işlemlerine Maliye ve Gümrük Bakanlığına bağlı vergi dairelerince devam olunur. 1.1.1986 tarihine kadar beyannamesi verilmemiş bina ve araziye ait tarh, tahakkuk ve tahsil işlemleri ilgili belediyeler tarafından yapılır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0016:
(3239 sayılı Kanunun 116 ncı maddesiyle eklenmiştir.)
1980 ila 1982 dönemlerine ait olup 1.1.1986 tarihine kadar beyannamesi verilmemiş olan ve idarece tarh işlemi sonuçlanmamış bulunan bina ve arsalar hakkında 1983 yılında uygulanan bina metrekare normal inşaat maliyet bedelleri ile arsalara ait asgari ölçüde birim değerleri,
1980 ile 1985 dönemlerine ait olup 1/1/1986 tarihine kadar beyannamesi verilmemiş olan ve idarece tarh işlemi sonuçlandırılmamış bulunan arazi hakkında 1986 yılında uygulanacak asgari ölçüde arazi birim değerleri, uygulanır.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0017:
(3365 sayılı Kanunun 5 inci maddesiyle eklenmiştir.) Bu Kanunun 5 inci maddesinin (f) fıkrasındaki geçici muafiyet,daha önceki yıllarda inşaatı biten binalar için inşaatın bittiği yılı takip eden yılın başından itibaren hesaplanır ve kalan süre kadar uygulanır.
Bu maddede yer alan geçici muafiyete tabi binaların 1987 yılına ait emlak vergileri terkin, tahsil edilmiş bulunanlar red ve iade olunur.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0018:
(4444 sayılı Kanunun 8 inci maddesiyle eklenen ve 14.8.1999 tarihinden itibaren yürürlüğe giren şekli.) 1998 genel beyan dönemi veya 1998 yıllında ortaya çıkan ve vergi değerini tadil eden nedenlerle emlak vergisi beyannamesi veren mükelleflerden dileyenler 1.11.1999 - 31.12.1999 tarihleri arasında yeniden beyanda bulunabilirler. Bu suretle beyanda bulunacak mükelleflerin bildirecekleri değerler; 1998 yılı genel beyan dönemine ilişkin olarak 1319 sayılı Emlak Vergisi Kanununun 10 ve 20 nci maddeleri hükümlerine göre hesaplanan asgari ölçüde tespit edilen vergi değerinin, bu yıla ait yeniden değerleme oranında artırılması suretiyle bulunacak değerden düşük olamaz. Düşük olması halinde mükellefin beyanı, bu şekilde hesaplanan değere yükseltilir.
Mükellef tarafından bu şekilde yeniden beyan olunacak bina, arsa ve arazi matrahları dikkate alınarak, Mükelleflerin 1999 yılı için tahakkuk eden vergilerinde herhangi bir düzeltme yapamaz.
Mükelleflerin 2000 yılı emlak vergisi matrahları, bu madde hükümleri de dikkate alınmak suretiyle bu Kanunun değişik 29 uncu maddesi hükümlerine göre belirlenir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0019:
(08.03.2002 tarih ve 4736 sayılı Kanunun 4/D maddesiyle eklenen ve 01.01.2002 tarihinden geçerli olarak yürürlüğe giren şekli.) 8 inci maddenin birinci fıkrası ile 18 inci madde hükümlerine göre, büyük şehir belediye sınırları ve mücavir alanlar içinde uygulanan artırımlı vergi oranı, Adapazarı Büyük Şehir Belediye sınırları ve mücavir alanlar içinde 2002 ila 2005 yıllarında uygulanmaz. 10.07.2004 tarihli ve 5216 sayılı Kanunun 23 üncü (1) maddesinin (b) fıkrasına göre Adapazarı Büyük Şehir Belediyesine ayrılacak payın oranı, 2002 ila 2005 yıllarında %5 olarak uygulanır.
(1) (Bu kısımda yer alan 27.06.1984 tarihli ve 3030 sayılı Kanunun 18 inci ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/4-c maddesiyle 23.07.2004 tarihinden geçerli olmak üzere metinde görüldüğü şekilde değiştirilmiştir.)
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0020:
(09.04.2002 tarih ve 4751 sayılı Kanunun 4 üncü maddesiyle eklenmiştir.)
Emlak vergisi mükellefleri, 2001 yılı bina, arsa ve arazi vergisi tarhına esas olan vergi matrahlarının aynı yıla ait yeniden değerleme oranında artırılması sonucu bulunacak tutarlar üzerinden, 8 ve 18 inci maddelerde yazılı vergi oranlarına göre hesaplanan tutarın yarısı kadar tahakkuk ettirilecek emlak vergisini, 2002 yılına ait bina, arsa ve arazi vergisinin birinci taksiti olarak, aynı yılın Mart, Nisan ve Mayıs ayları içinde öderler.
2001 yılında ortaya çıkan ve vergi değerini tadil eden nedenlerle mükellefiyeti 2002 yılında başlayan mükellefler ise 1998 yılı genel beyan dönemine ilişkin olarak asgari ölçüde takdir olunan arsa ve arazi birim metrekare değerleri ile 2001 yılına ait bina metrekare normal inşaat maliyet bedeli dikkate alınarak bulunan asgari beyan değerinin 2001 yılına ait yeniden değerleme oranında artırılmış tutarları üzerinden, 8 ve 18 inci maddelerde yazılı vergi oranlarına göre hesaplanan tutarın yarısı kadar tahakkuk ettirilecek emlak vergisini, 2002 yılına ait emlak vergisinin birinci taksiti olarak aynı yılın Mart, Nisan ve Mayıs ayları içinde öderler.
2002 yılında yapılacak genel beyana esas olmak üzere 2001 yılında yapılmış olan arsa ve arazilere ait asgari ölçüde birim değer tespitlerine ilişkin takdir kararları, takdir komisyonlarınca bu maddenin yürürlüğe girdiği tarihten itibaren otuz gün içinde incelenerek, arsa ve arazilerin takdir işleminin yapıldığı tarihteki asgari ölçüde birim değerleri yeniden takdir edilmek suretiyle karara bağlanır. Bu kararlar hakkında, Büyükşehir belediyesi bulunan illerde 213 sayılı Vergi Usul Kanununun mükerrer 49 uncu maddesinin (b) fıkrasının ikinci bendi hükmü uygulanır.
Takdir kararlarından; arsalara ait olanlar, takdirin ilgili bulunduğu il ve ilçe merkezlerindeki ticaret odalarına, ziraat odalarına ve ilgili mahalle ve köy muhtarlıkları ile belediyelere, araziye ait olanlar ise il merkezlerindeki ticaret ve ziraat odaları ile belediyelere imza karşılığında verilir. Kendilerine karar tebliğ edilmiş bulunan daire, kurum, teşekkül ve ilgili mahalle ve köy muhtarlıkları otuz gün içinde ilgili vergi mahkemesi nezdinde dava açabilirler. Vergi mahkemeleri nezdinde açılan davalar hakkında 213 sayılı Vergi Usul Kanununun mükerrer 49 uncu maddesinin (b) ve (c) fıkraları uygulanır.
2002 yılına ait emlak vergisi, mükellefler tarafından belediyelere en son verilmiş bulunan emlak vergisi beyannamelerinde yer alan bilgiler ile 2002 yılı genel beyan dönemi için (b) fıkrasına göre takdir komisyonlarınca tespit edilerek kesinleşen arsa ve arazi birim metrekare değerleri ve bu yıla ait bina metrekare normal inşaat maliyet bedelleri dikkate alınarak 29 uncu maddeye göre bulunan vergi değeri üzerinden, ilgili belediyelerce 2002 yılının Kasım ayı içinde hesaplanan vergiden, (a) fıkrasına göre birinci taksit olarak tahakkuk ettirilen vergi mahsup edilerek, kalan kısım 2002 yılının Kasım ayı içinde tarh edilir ve ikinci taksit olarak ödenir. 2002 yılı için hesaplanan emlak vergisi, birinci taksit olarak tahakkuk ettirilen vergiden az ise aradaki fark, verginin ödenmiş olması halinde mükellefin diğer vergi borçlarına mahsup edilir, vergi borcunun bulunmaması halinde ise mükellefe red ve iade olunur. Vergi ödenmemişse tahakkuktan terkin edilir.
Bu madde hükmüne göre tarh olunan vergiler mükellefe tebliğ olunmaz ve tahakkuk eden vergiler mükellefe bir yazı ile bildirilir.
Bu maddenin yürürlük tarihinden önce 2002 yılı genel beyan dönemi ile ilgili olarak emlak vergisi beyannamesi vermek suretiyle adlarına vergi tahakkuk ettirilen mükelleflerin vergileri, bu madde hükmüne göre tahakkuk ettirilecek vergiler dikkate alınarak düzeltilir.
Bu maddenin uygulamasına ilişkin usul ve esasları belirlemeye Maliye Bakanlığı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0021:
(09.04.2002 tarih ve 4751 sayılı Kanunun 4 üncü maddesiyle eklenmiştir.) 01.01.2002 tarihinden önceki dönemlerde meydana gelen vergiyi doğuran olaylar nedeniyle bu tarihe kadar mükellefiyetini tesis ettirmemiş bulunan bina ve arazi vergisi mükelleflerinin bildirimde bulunmak suretiyle mükellefiyetlerini tesis ettirmeleri ve 1998 - 2001 yıllarına ilişkin olarak idarece tarh ve tahakkuk ettirilecek vergilerini her yıl için ayrı ayrı %50 fazlasıyla 2002 yılı Mayıs ayı sonuna kadar ödemeleri halinde, 1998 yılından önceki vergilendirme dönemlerine ait emlak vergileri aranmaz, 1998 - 2001 yıllarına ilişkin olarak yapılan tarhiyatlar hakkında vergi cezası kesilmez ve gecikme faizi uygulanmaz. Bu maddede belirtilen süre içinde bildirim vermeyen ve ödemelerini tam yapmayan mükellefler bu madde hükmünden yararlanamazlar.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0022:
(12.07.2006 tarih ve 26226 sayılı Resmi Gazete de yayımlanan 5538 sayılı Kanunun 7 nci maddesiyle eklenmiştir.) Takdir Komisyonlarınca 2005 yılında yapılan arsa ve arazilere ait asgari ölçüde birim değer tespitlerine ilişkin takdir kararları, anılan komisyonlarca bu maddenin yürürlüğe girdiği tarihten itibaren otuz gün içinde incelenerek, arsa ve arazilerin takdir işleminin yapıldığı tarihteki asgari ölçüde birim değerlerinde düzeltmeye gerek görülenler yeniden takdir edilmek suretiyle karara bağlanır. Bu kararlar hakkında, büyükşehir belediyesi bulunan illerde 213 sayılı Vergi Usul Kanununun mükerrer 49 uncu maddesinin (b) fıkrasının ikinci bendi hükmü uygulanır.
Takdir kararlarından; arsalara ait olanlar, takdirin ilgili bulunduğu il ve ilçe merkezlerindeki ticaret odalarına, ziraat odalarına ve ilgili mahalle ve köy muhtarlıkları ile belediyelere, araziye ait olanlar ise il merkezlerindeki ticaret ve ziraat odaları ile belediyelere imza karşılığında verilir. Kendilerine karar tebliğ edilmiş bulunan daire, kurum, teşekkül ve ilgili mahalle ve köy muhtarlıkları ilgili vergi mahkemesi nezdinde dava açabilirler. Vergi mahkemeleri nezdinde dava açılmasında ve bu dava üzerine verilen kararlar aleyhine Danıştaya başvurulmasında 213 sayılı Vergi Usul Kanununun mükerrer 49 uncu maddesinin (b) ve (c) fıkraları hükümleri uygulanır.
Emlak Vergisi Kanununun 29 uncu maddesine göre ilgili belediyelerce 2006 yılının Kasım ayı içinde bu maddeye göre hesaplanacak emlak vergisinden, 2005 yılında yapılan asgari ölçüde arsa ve arazi metrekare birim değerleri ile 2006 yılına ait bina metrekare normal inşaat maliyet bedelleri dikkate alınarak birinci taksit olarak tahakkuk ettirilen emlak vergisi mahsup edilir ve kalan tutar 2006 yılının Kasım ayı içinde ikinci taksit olarak ödenir. 2006 yılı için hesaplanan emlak vergisinin birinci taksit olarak tahakkuk ettirilen vergiden az olması halinde aradaki fark, verginin ödenmiş olması halinde mükellefin ilgili belediyeye olan 1319 sayılı Emlak Vergisi Kanunu ve 2464 sayılı Belediye Gelirleri Kanunu kapsamındaki diğer borçlarına mahsup edilir. Borcun bulunmaması halinde ise mükellefe red ve iade olunur. Emlak vergisi ödenmemiş ise tahakkuktan terkin edilir.
Bu maddenin uygulamasına ilişkin usül ve esasları belirlemeye Maliye Bakanlığı yetkilidir.
ÜÇÜNCÜ KISIM
KISIMLAR ARASINDA MÜŞTEREK HÜKÜMLER
İKİNCİ BÖLÜM
SON HÜKÜMLER
Geçici Madde 0023:
(05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 35. Maddesi ile eklenmiştir.)
Takdir komisyonlarınca 2017 yılında 2018 yılı için takdir edilen asgari ölçüde arsa ve arazi metrekare birim değerleri, 2017 yılı için uygulanan birim değerlerinin %50'sinden fazlasını aşması durumunda, 2018 yılına ilişkin bina ve arazi vergi değerlerinin hesabında, 2017 yılı için uygulanan asgari ölçüde arsa ve arazi metrekare birim değerlerinin %50 fazlası esas alınır. Takip eden 2019, 2020 ve 2021 yıllarında 29 uncu madde kapsamında bina ve arazi vergisi matrahları ile asgari ölçüde arsa ve arazi metrekare birim değerleri bu şekilde belirlenen değerler üzerinden hesaplanır.
Emlak vergi değeri veya asgari ölçüde arsa ve arazi metrekare birim değerleri esas alınarak uygulanan vergi, harç ve diğer mali yükümlülükler için de birinci fıkra hükümlerine göre belirlenen değerler dikkate alınarak uygulanır.
Bu maddenin uygulamasına ilişkin usul ve esasları belirlemeye Maliye Bakanlığı yetkilidir.
Geçici Madde 0024:
(20.02.2020 Tarih ve 31045 Sayılı Resmi Gazetede Yayımlanan 7221 Sayılı Kanunun 19. Maddesi ile eklenmiştir.)
Bu Kanunun Dördüncü Kısım başlığı altında düzenlenen değerli konut vergisine ilişkin mükellefiyet 2021 yılının başından itibaren başlar. 2020 yılına ilişkin olarak 2020 yılında verilmesi gereken beyanname verilmez, vergi tahakkuk ettirilmez.
Değerli konut vergisinin uygulamasında bu maddeyi ihdas eden Kanunun yayımı tarihinden önce Tapu ve Kadastro Genel Müdürlüğünce belirlenen değerler dikkate alınmaz.
Cumhurbaşkanı, bu maddede yer alan süreleri bir yıla kadar uzatmaya yetkilidir.
Geçici Madde 0025:
(19.06.2021 tarih ve 31516 Sayılı Resmi Gazetede Yayımlanan 7327 Sayılı Kanunun 15. Maddesi ile eklenmiştir.)
Belediyeler, 30 uncu maddenin sekizinci fıkrasında belirtilen sistemi 1/1/2023 tarihine kadar kurarak ilgili tapu müdürlüklerinin kullanımına açarlar.
Madde 0050: Yürürlük
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 30. ila 37. Maddeleri gereği Mevcut 42. Madde 50. Madde olarak teselsül ettirilmiştir.)
Bu Kanun 01.03.1971 tarihinde yürürlüğe girer.
Madde 0051: Yürütme
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 30. ila 37. Maddeleri gereği Mevcut 43. Madde 51. Madde olarak teselsül ettirilmiştir.)
Bu kanunu Maliye Bakanı yürütür.
Yükleyen: yasinuzunoglu
