6343 sayılı Veteriner Hekimliği Mesleğinin İcrasına, Türk Veteriner Hekimleri Birliği ile Odalarının Teşekkül Tarzına ve Göreceği İşlere Dair Kanun
Yayımlandığı Resmî Gazete Tarihi: 18.03.1954
Yayımlandığı Resmî Gazete Sayısı: 8661
Kabul Tarihi	09.03.1954
BİRİNCİ BÖLÜM
Umumi Hükümler
Madde 0001:
Yüksek veteriner okulları ile veteriner fakültelerinden veya muadeleti Maarif Vekaletince tasdik edilmiş veteriner okullarından diploma almış olanlara (Veteriner hekim) denir.
(*) Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen:
Ek 4 üncü madde mucibince;
(Bu Kanunun bazı maddelerinde yer alan Ziraat Vekaleti ibareleri, Tarım Orman ve Köyişleri Bakanlığı olarak değiştirilmiş ve metne işlenmiştir.)
Ek 5 inci madde mucibince;
(Veteriner Hekimliği Mesleğinin İcrasına, Veteriner Hekimleri Birliği ile Odalarının Teşekkül Tarzına ve Göreceği İşlere Dair Kanun olan mevzuat başlığı, Veteriner Hekimliği Mesleğinin İcrasına, Türk Veteriner Hekimleri Birliği ile Odalarının Teşekkül Tarzına ve Göreceği İşlere Dair Kanun olarak değiştirilmiş ve metne işlenmiştir.)
(Bu Kanunun bazı maddelerinde yer alan Veteriner Hekimleri Birliği ibareleri, Türk Veteriner Hekimleri Birliği olarak değiştirilmiş ve metne işlenmiştir.)
BİRİNCİ BÖLÜM
Umumi Hükümler
Madde 0002:
Türkiye Cumhuriyeti vatandaşı olan ve sahip oldukları diplomalarını Tarım Orman ve Köyişleri Bakanlığına (1) tescil ettirmiş bulunan her (Veteriner hekim) meslekini bu kanun hükümleri dahilinde serbestçe icra edebilir.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımda yer alan Ziraat Vekaleti ibaresi; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
BİRİNCİ BÖLÜM
Umumi Hükümler
Madde 0003:
Yabancı memleketler yüksek veteriner okul veya fakültelerinden diplomalı olup da tahsil muadeleti Maarif Vekaletince tasdik edilmiş bulunan (Veteriner hekim)lerin Türkiye de mesleklerini icra edebilmeleri için Türkiye üniversiteleri veteriner fakültelerinden birisinde yapılacak «Collegium» imtihanını kazanmaları şarttır.
BİRİNCİ BÖLÜM
Umumi Hükümler
Madde 0004:
Hakiki şahıslar veya hususi hukuk hükmi şahısları tarafından istihdam edilen (Veteriner hekim)ler de bu kanun hükümlerine tabidir.
BİRİNCİ BÖLÜM
Umumi Hükümler
Madde 0005:
Veteriner hekimlerin vazife ve salahiyetleri aşağıda yazılı fıkralarda gösterilmiştir:
Hayvanları muayene, hayvan hastalıklarını tedavi etmek ve hayvanlar üzerinde muktedir olabildiği her türlü ameliyatı yapmak, ihtisası icabettiren ahvalde ise mütehassıs (Veteriner hekim)e müracaatı tavsiye eylemek;
Hayvanların vasıfları ve sağlık durumları hakkında rapor vermek;
Kara ve deniz hayvanlarından elde edilen gıdai, sınai maddelerle mamullerini, hayvan yemi olarak kullanılan maddelerin muayene ve ihtisas sahibi ise tahlil etmek;
(Veteriner hekim)likte tatbik olunan her türlü aşı, serum, biyolojik maddelerle müstahzaratı (İhtisas sahibi olmak ve bu maksatların tahakkuku için tedvin olunmuş hususi kanunların hükümlerine uymak şartiyle) ihzar, muayene, tahlil eylemek ve bu gibi hususatta rapor verebilmek;
Eczanesi bulunmıyan yerlerde hayvan hastalıklarında kullanılan her nevi aşı, serum, müstahzar ve biyolojik maddeleri muhtevi bir ecza dolabı tesis eylemek ve bu ilaçları satabilmek;
Memleket hayvancılığının ıslahı ve inkişafını engelleyici hareketleri ve bulaşıcı hayvan hastalıklarını görür veya işitirse en kısa bir zamanda keyfiyetten resmi makamları haberdar etmek ve istilai mahiyet arzeden vakayide ise derhal muktedir olabileceği önleyici tedbirlere girişmek ve zootekni sahasında haiz olduğu ilmi salahiyetini kullanmak.
BİRİNCİ BÖLÜM
Umumi Hükümler
Madde 0006:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Aşağıda yazılı haller, veteriner hekimlik mesleğinin icrasına mani teşkil eder:
a) Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı beş yıl veya daha fazla süreyle ya da devletin güvenliğine karşı suçlar, Anayasal düzene ve bu düzenin işleyişine karşı suçlar, (1) zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından hapis cezasına mahkûm olmak.
b) Bu Kanun ile teşekkül eden Haysiyet veya Yüksek Haysiyet Divanı kararları ile meslekini icradan menolunmak.
c) Yüksek Haysiyet Divanınca haklarında diplomalarının istirdadı kararı ittihaz edilmek.
(1) (milli savunmaya karşı suçlar, devlet sırlarına karşı suçlar ve casusluk, kamunun sağlığına karşı suçlar, İbaresi 01.12.2010 Tarih ve 27772 Sayılı Resmi Gazetede yayınlanan 25.2.2010 Tarih ve E: 2008/17 - K: 2010/44 Sayılı Anayasa Mahkemesi Kararı ile Bu Tarihten itibaren 1 (bir) yıl Sonra yürürlüğe girecek şekilde iptal edilmiştir.)
BİRİNCİ BÖLÜM
Umumi Hükümler
Madde 0007:
Mütehassıs unvanını taşıyabilmek için Veteriner Hekim İhtisas Talimatnamesinde yazılı olan branşlardan birinde ihtisas yapmış olmak ve Tarım Orman ve Köyişleri Bakanlığınca (1) hazırlanacak yönetmeliğe göre yapılacak imtihanı kazanmak ve ihtisas vesikası almak şarttır.
Yabancı memleketlerde ihtisas yapmış alanlar da bu imtihanı kazanmak mecburiyetindedir.
Usul ve nizama uygun olarak ordinaryüs profesör, profesör, doçent, doktor, öğretmen ve benzeri unvanları kazanmamış olan (Veteriner hekim)lerin herhangi bir şekilde olursa olsun bu unvanları kullanmaları ve ilan eylemeleri yasaktır.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımda yer alan Ziraat Vekaleti ibaresi; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
BİRİNCİ BÖLÜM
Umumi Hükümler
Madde 0008:
Her veteriner hekim hayvanların muayene ve tedavisi için bir muayenehane açabilir. Muayenehane açmak istiyen (Veteriner hekim) bir istida ile mahallin en büyük mülkiye amirine müracaat eder. İstidasına diplomasının, nüfus cüzdanının tasdikli suretleriyle istenilen miktar fotoğrafını iliştirir.
İstidada muayenehane ittihaz olunan mahal ile ikametgah adresi ve varsa ihtisas numarası açıkça gösterilir.
Muayenehane yapılacak mahallerin vasıf ve şartları Tarım Orman ve Köyişleri Bakanlığınca (1) tayin ve tesbit olunur.
İhtisas vesikalarını haiz olanların bu belgelerini ayrıca veteriner müdür veya kaza veterinerliklerine ibraz etmeleri lazımdır. Ancak hastane veya laboratuvar açabilmek için Tarım Orman ve Köyişleri Bakanlığınca (1) tesbit olunan esaslar dahilinde ruhsat alınması şarttır.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımlarda yer alan Ziraat Vekaleti ibareleri; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
BİRİNCİ BÖLÜM
Umumi Hükümler
Madde 0009:
Muayenehanesinin yerini değiştirmek veya muayenehanesini kapatmak istiyen bir (Veteriner hekim) keyfiyeti en az bir hafta önce mahallin mülkiye amirliğine yazılı olarak bildirmeye mecburdur.
İkametgah hariç, bir veteriner hekimin birden fazla yerde muayenehane açması memnudur.
(Veteriner hekim)ler, çalışma yerlerini ve ihtisaslarını bildirir ilanlar tertip edebilirler, ancak bunların propaganda ve reklam mahiyetinde olmaması şarttır.
BİRİNCİ BÖLÜM
Umumi Hükümler
Madde 0010:
Veteriner hekimler, hastane, laboratuvar ve muayene yerlerinde muayene ve tedavileri için getirilen hayvanların eşkalini, sahiplerinin adreslerini, hastalık durumlarını, tedavi şekillerini, yazmak üzere yönetimliğindeki örneğine uygun gündelik bir protokol defteri tutmaya mecburdurlar. Bu defterlerin sayfaları kayıtlı bulundukları veteriner dairesi tarafından numaralanır ve mühürlenir. Tedavi ve ücretlerden doğacak davalarda işbu defterlerdeki kayıtlar esastır.
BİRİNCİ BÖLÜM
Umumi Hükümler
Madde 0011:
(Veteriner hekim) bulunan şehir, kasaba ve köylerde (Veteriner hekim) olmıyanların her türlü hayvan hastalıklarını muayene ve tedavi etmeleri, hayvanlar üzerinde ameliyat yapmaları yasaktır.
(Fıkra 13.06.2010 tarih ve 27610 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ BÖLÜM
Umumi Hükümler
Madde 0012:
Veteriner hekimlerin reçete kağıtlarında diploma numaralarını, muayenehane veya ikametgah adreslerini açıkça göstermeleri mecburidir.
BİRİNCİ BÖLÜM
Umumi Hükümler
Madde 0013:
Ölen veteriner hekimlerin diploma ve ihtisas vesikalarının iki ay içinde ölü hekimin bağlı bulunduğu mahaldeki ilgili Vekalet salahiyetli memurları tarafından hekimin varislerinden geriye alınması için gerekli müracaat ve teşebbüsün yapılması mecburidir. Bu vesikalar ilgili makamın tayin edeceği bir heyet huzurunda iptal edilerek geri verilir ve Resmi Gazete ile ilan olunur.
İKİNCİ BÖLÜM
Türk Veteriner Hekimleri Birliği
Madde 0014:
(1. Fıkranın: 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 1 inci maddesiyle değişen şekli.) Türkiye sınırları içerisinde meslek ve sanatlarını icra eden bütün veteriner hekimlerin katıldığı Türk Veteriner Hekimleri Birliği; veteriner hekimler arasında mesleki deontolojiyi ve dayanışmayı korumak, veteriner hekimliğin kamu ve kişi yararına uygulanıp geliştirilmesini sağlamak ve meslek mensuplarının hak ve yararlarını korumak amacı ile kurulmuş, tüzelkişiliğe sahip kamu kurumu niteliğinde mesleki bir kuruluştur.
Bu birlik veteriner hekim odaları, birlik merkez konseyi, yüksek haysiyet divanı ve büyük kongre gibi organlardan terekkübeder.
(20.06.1997 tarih ve 23025 sayılı Resmi Gazete de yayımlanan 4276 sayılı Kanunun 1 inci maddesiyle değişen şekli.) Türk Veteriner Hekimleri Birliği ve veteriner hekim odaları, kuruluş amaçları dışında faaliyette bulunamazlar.
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 1 inci maddesiyle eklenmiştir.) Birlik ve odalar protokol kurallarına göre resmi törenlere katılır, amacına uygun işlerde kullanılmak üzere taşınır ve taşınmaz mal edinebilir. Lokal, misafirhane ve benzeri sosyal amaçlı tesisler açabilir.
(*) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 5 inci madde mucibince; Veteriner Hekimleri Birliği olan bölüm başlığı, Türk Veteriner Hekimleri Birliği şeklinde değiştirilmiş ve metne işlenmiştir.)
İKİNCİ BÖLÜM
Türk Veteriner Hekimleri Birliği
Madde 0015:
Birlik, aşağıda yazılı mesleki hizmetleri yapmakla mükelleftir:
Veteriner hekimliği meslekinin memleket menfaatlerine en faydalı şekilde tatbikini sağlamak;
Azalarının maddi ve manevi hak ve menfaatlerini, halk ve memleket menfaatleriyle telif eder mahiyette korumak;
Memleket hayvancılığının inkişafı ile alakalı bütün meselelerde resmi, makamlarla temas ederek ilmi istişareler yapmak ve bu makamata görüş ve kanaatlerini bir rapor halinde sunmak;
Serbest veteriner hekimlerin «Salgın ve paraziter hayvan hastalıkları ile mücadele işlerinde» Tarım Orman ve Köyişleri Bakanlığına (1)yardımlarını sağlamak;
Mesleki risale ve mecmua neşretmek ve ettirmek suretiyle meslek mensuplarının ilmi müktesebatının inkişafına yardımcı olmak;
Meslekin kıymet ve ehemmiyetini tebarüz ettiren broşürler tanzim ve tevzii suretiyle memleket gençliğinin veteriner hekimliği meslekine intisabını, vatandaşın bu mesleke karşı sevgi ve itibarını temin eylemek;
Meslek mensuplarının maddi ve manevi yardımlaşmalarını temin edecek tedbirleri almak ve tahakkuk ettirmek;
Veteriner fakültelerinde okuyan gençlere (Memlekete ve mesleke yararlı gençler olarak yetişmelerini sağlamak düşüncesiyle) maddi ve manevi her türlü müzaherette bulunmak.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımda yer alan Ziraat Vekaleti ibaresi; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0016:
Hudutları içinde en az 30 veteriner hekim bulunan her vilayet merkezinde veya mücavir vilayetler birleştirilmek suretiyle en az 30 veteriner hekim bulunan mıntakalarda merkez konseyi karariyle veteriner hekim odaları kurulur.
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 2 nci maddesiyle eklenmiştir.) Veteriner hekim odaları tüzelkişiliğe sahip kamu kurumu niteliğinde meslek kuruluşlarıdır.
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0017:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 3 üncü maddesiyle değişen şekli.) Bir veteriner hekim odası mıntıkasında, meslek ve sanatını münhasıran serbest olarak icra eden veteriner hekimler bir ay içinde o il veya mıntıka veteriner hekim odasına yazılmak ve üyelik görevlerini yerine getirmekle yükümlüdürler.
Kamu kurum ve kuruluşları ile kamu iktisadi teşebbüslerinde asli ve sürekli görevlerde çalışanlar ve herhangi bir sebeple meslek ve sanatı ile uğraşmayanlardan isteyenler veteriner hekim odalarına üye kayıt olabilirler.
Özel kanunlarında meslek kuruluşlarına üye olamayacaklarına dair hüküm bulunanlar, mesleki hak, yetki, sorumluluk ve disiplin bakımından bu Kanun hükümlerine tabidirler.
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0018:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle yürürlükten kaldırılmıştır.)
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0019:
Veteriner hekim odaları gelirleri aşağıda yazılı fıkralarda gösterilmiştir:
Giriş aidatı;
Yıllık aidat;
Her türlü mesleki faaliyetler ile tertip olunacak eşya piyangosu ve neşriyattan temin olunacak gelirler ve her nevi teberrular;
Oda haysiyet divanları kararlariyle hükmedilip tahsil edilen para cezaları;
Merkez konseyi yardımları;
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 4 üncü maddesiyle değişen şekli.) Giriş ve yıllık aidat miktarları beşyüz liradan az beşbin liradan fazla olmamak şartıyla Büyük Kongre tarafından tespit edilir.
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0020:
İdare heyeti, aidat vermiyecek durumda olan azadan geçici veya sürekli olarak aidat alınmamasına karar verebilir.
Vilayetten vilayete veya mıntakadan mıntakaya nakil 19 uncu maddenin (I ve II nci) bentlerinde yazılı giriş ve yıllık aidat paralarını yeniden ödemeyi icabettirmez.
İKİNCİ BÖLÜM
Türk Veteriner Hekimleri Birliği
Veteriner hekim odaları
Madde 0021:
Veteriner hekim odaları, büyük kongrenin tesbit ettiği hadler dahilinde yıllık gelirlerinden bir kısmını merkez konseyine göndermeye mecburdur.
Bu had, oda yıllık gelirinin % 30 undan fazla olamaz.
İKİNCİ BÖLÜM
Türk Veteriner Hekimleri Birliği
Madde 0022: Veteriner hekim odaları organları
Veteriner hekim odaları; umumi heyet, idare heyeti, hesap murakıpları ve haysiyet divanından terekkübeder.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0023:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 5 inci maddesiyle değişen şekli.) Oda umumi heyeti; iki yılda bir defa Eylül ayında odaya kayıtlı üye tam sayısının yarısından bir fazlasının katılmasıyla toplanır. İlk toplantıda çoğunluk sağlanamadığı takdirde, toplantı bir hafta sonraya bırakılır. Bu toplantıda mevcut üye ile yetinilir.
Birlik Merkez Konseyinin yazılı talebi veya odada kayıtlı üye tam sayısının yarısından bir fazlasının, görüşme konularını belirten, yazılı talepte bulunması halinde oda idare heyeti, oda umumi heyetini en geç bir ay içerisinde olağanüstü toplantıya çağırır.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0024:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 6 ncı maddesiyle değişen şekli.) Oda umumi heyet toplantısına, odaya kayıtlı her üye yazı ile çağrılır. Çağrı mektubunun toplantı gününden en az onbeş gün önce taahhütlü olarak postaya verilmiş veya üyeye tevdi edilmiş olması şarttır. Çağrı mektubunda, toplantının yeri, günü, saati ile gündemi ve ilk toplantıda çoğunluk olmadığı takdirde yapılacak ikinci toplantının yeri, günü ve saati yazılır.
Oda umumi heyetinin seçimle ilgili toplantısına oda üyelerinin katılmaları ve oy kullanmaları zorunlu olup geçerli bir mazereti olmaksızın katılmayanlar ile oy kullanmayanlar oda haysiyet divanınca cezalandırılırlar.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0025:
Umumi heyet toplantılarında gündemde mevcut maddeler müzakere edilir. Ancak umumi heyet azasından birinin veya birkaçının yazılı teklifinin gündeme alınması ve müzakeresi umumi heyet ekseriyetinin kararı ile mümkündür.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0026:
Umumi heyet toplantılarını idare heyeti reisi veya katibi açar. Ekseriyet bulunduğu tesbit edildikten sonra bir umumi heyet reisi, bir reisvekili ve iki katip seçimi yapılarak umumi heyet divanı teşekkül eder.
Umumi heyet ekseriyetinin kararı ile divan seçimleri, işari reyle de yapılabilir.
Kararların alınmasında ekseriyetin reyi şarttır.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0027:
Umumi heyetin vazifeleri aşağıda yazılı fıkralarda gösterilmiştir:
İdare heyeti ve murakabe kurulunun yıllık mesai raporlarını incelemek;
Bilançoyu tetkik ve müzakere eylemek;
Yeni yıl bütçe taslağını tetkik, müzakere, kabulü halinde tasdik etmek;
İdare heyeti tarafından sunulan teklif ve mevzuların müzakeresini yapmak;
Müddeti hitam bulan idare heyetinin ibrasına karar vermek;
Yeni idare heyeti seçimini yapmak;
(Bent 13.06.2010 tarih ve 27610 sayılı Resmi Gazetede yayımlanan Kanun ile Değişmiştir.) Büyük Kongreye iştirak etmek üzere, oda başkanları tabii delege kabul edilerek ilgili oda azalarından; üye sayısı (150)'ye kadar olanlardan (4), üye sayısı (151 - 300) arasında olanlardan (5), üye sayısı (301 - 600) arasında olanlardan (6), üye sayısı (601 - 1000) arasında olanlardan (8), ayrıca (1000)'den fazla üyesi olan odalardan (8) delegeye ek olarak her (500) üye için (1) delege ve aynı sayıda yedek seçmek.
İki hesap murakıbı seçmek;
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 7 nci maddesiyle değişen şekli.) Beş asıl ve iki yedek haysiyet divanı üyelerini seçmek.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0028:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 8 inci maddesiyle değişen şekli.) Veteriner hekim odası idare heyeti, haysiyet divanı ve murakıplar ile, büyük kongreye gidecek temsilcilerin seçimi gizli oyla yapılır.
İKİNCİ BÖLÜM
Türk Veteriner Hekimleri Birliği
Oda umumi heyeti
Madde 0029:
Haysiyet divanınca haklarında meslek icrasından muvakkat men kararı verilip yüksek haysiyet divanınca tasdik edilen, mesleki veya şahsi haysiyeti İhlal edici bir suç yüzünden mahkeme kararı ile hürriyeti tahdit veya meslekten men olunan veteriner hekimler, giydikleri bu hükümlerin infazı hitamından başlamak üzere bir yıl için veteriner hekim odalarında hiçbir vazifeye seçilemiyecekleri gibi bu müddet içinde seçimlerde de rey kullanamazlar.
Bu gibi cezalar, idare heyeti ve haysiyet divanı azalarının, hesap murakıpları ile büyük kongre temsilcilerinin herhangi birisi hakkında verilmiş iseler bunlar aynı zamanda uhdelerinde bulunan bu vazifelerinden de affedilirler.
İKİNCİ BÖLÜM
Türk Veteriner Hekimleri Birliği
Oda idare heyeti
Madde 0030:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 9 uncu maddesiyle değişen şekli.) Oda idare heyeti; iki yıl için seçilen beş üyeden oluşur. Ayrıca aynı sayıda yedek üye seçilir. Asıl üyelerden açılan yerlere en çok oy alan yedek üye getirilir.
İKİNCİ BÖLÜM
Türk Veteriner Hekimleri Birliği
Oda idare heyeti
Madde 0031:
İdare heyeti 15 günde bir toplanır. Mazereti olmadığı Halde üst üste üç toplantıya iştirak etmiyen aza istifa etmiş sayılır.
İdare heyeti, mevcudunun ekseriyeti ile karar verir. Reylerde müsavat halinde reisin bulunduğu taraf ekseriyet kazanır.
İKİNCİ BÖLÜM
Türk Veteriner Hekimleri Birliği
Oda idare heyeti
Madde 0032:
İdare heyetleri asli azaları aralarında bir reis ve bir katip, bir de veznedar seçmek suretiyle vazife taksimi yaparlar.
Muhaberatta reis ile birlikte katibin müşterek imzası asıldır. Herhangi birisinin bulunamaması halinde tek imza caizdir.
Reisin bulunamadığı toplantılarda idare heyetine katip riyaset eder.
Paraya taallük eden işlerde reisle veznedarın veya katip ile veznedarın müşterek imzaları zaruridir.
İKİNCİ BÖLÜM
Türk Veteriner Hekimleri Birliği
İdare heyetinin vazifeleri
Madde 0033:
(1. Fıkranın: 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 10 uncu maddesiyle değişen şekli.) Oda idare heyeti; odanın iki yıllık faaliyetlerine ait rapor ile bilançosunu ve yeni döneme ait bütçe taslağını hazırlayıp murakıp raporları ile birlikte umumi heyete sunar ve bu evrakın birer örneğini de 1 ay içinde merkez konseyine gönderir.
İdare heyetinin bundan başka vazife ve salahiyetleri aşağıda yazılı olduğu şekilde tesbit olunmuştur:
Sanat icrası hakkındaki mevzuatın gereği gibi uygulanmasını temin etmek;
İş veya hasta sahipleri ile oda azası arasında aracılık yapanları meslek ve sanatın icrasında gayrimeşru menfaat sağlamak gibi mevzuat ve meslek adabına yakışmıyacak harekette bulunanları önlemek ve bu kanunda menedilmiş olan her türlü reklam ve propagandaya meydan vermemek;
Bölgelerin hususiyetlerine göre ve hastalığın nevilerine nazaran asgari tedavi ücreti tarifesi hazırlamak ve merkez konseyine tasdik ettirmek;
Azaları yahut azası ile iş veya hasta sahibi arasında çıkacak ihtilafları halle çalışmak ve icabında hakem usulüne müracaat etmek, deontolojiye ve amme menfaatine aykırı harekette bulunan azalarını haysiyet divanına tevdi etmek;
Mensuplarının mesleki tekamülleri için kütüphane açmaya ve mesleki neşriyat yapmaya çalışmak;
Azalarına «Mesleki ihtisasları dahilinde araştırmalar yapmayı teşvik edici mahiyette» tavsiyelerde bulunmak;
Meslek haysiyetini ve meslekdaşların hukuk ve menfaatlerini korumak hususunda hassas bulunmak.
İKİNCİ BÖLÜM
Türk Veteriner Hekimleri Birliği
İdare heyetinin vazifeleri
Madde 0034:
İdare heyeti, haysiyet divanına verilecek azanın tahkik evrakını yazılı müdafaanameleri ile birlikte oda haysiyet divanına tevdi eder. Hakkında tahkikat yapılıp müdafaası için kendisine tebligat yapılan kimse bu tebligata rağmen 30 gün içinde cevap vermediği takdirde idare heyeti evrakı tahkikiyeyi olduğu gibi divana takdime mecburdur. Bu halde alakalının müdafaasını isteyip istememek haysiyet divanının takdirine bağlıdır.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0035:
(1. Fıkranın: 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 11 inci maddesiyle değişen şekli.) Haysiyet divanı; iki yıl için seçilen beş üyeden oluşur. Divan, üyelerinden en az üçü hazır bulunursa toplanır. Kararlar, üye tamsayısının salt çoğunluğu ile verilir. Oylarda eşitlik halinde, Başkanın bulunduğu taraf üstün tutulur.
Haysiyet divanı yedek azaları, asli azalıklarda inhilal vukubulduğu takdirde divana, aldıkları rey sırasına göre çağrılır.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0036:
Haysiyet divanı, ilk toplantılarında gizli reyle aralarından bir reis, bir sözcü ve bir katip seçmek suretiyle vazife taksimi yapar.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0037:
Haysiyet divanına seçilebilmek için meslekte en az 10 sene çalışmış olmak şarttır. Odaya kayıtlı azalar arasında bu evsafta aza bulunmadığı takdirde beş sene hizmet etmiş bulunanlar arasından seçilebilir.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0038:
Haysiyet divanı, en ez yedi gün evvel reisin vaki olacak yazılı daveti üzerine toplanır. İki defa mazeretsiz olarak toplantıya gelmiyen aza istifa etmiş sayılır.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0039:
Haysiyet divanı zabıt ve kararları gizli olur. Reisin mesuliyeti altında emin bir yerde saklanır.
İKİNCİ BÖLÜM
Türk Veteriner Hekimleri Birliği
Haysiyet divanı
Madde 0040:
Aşağıda yazılı haller karşısında kalan haysiyet divanı azaları:
Tetkik edilen mesele ile alakası bulunduğu;
Hakkında tetkikat yapılan kimsenin usul ve füruundan olduğu, (Baba oğul, ana baba bir veya baba yahut ana bir kardeş, amca, teyze, dayı, hala, karı koca veya evlilik zail olsa dahi karı ile koca ve bunların usul ve füruu gibi)
Evlatlık ile evlatlık edinme gibi;
hallerde divan toplantısına iştirak edemezler.
İKİNCİ BÖLÜM
Türk Veteriner Hekimleri Birliği
Haysiyet divanının vazife ve salahiyetleri
Madde 0041:
Haysiyet divanı, odaya girmiyen veya bu kanunun kendilerine tahmil ettiği diğer vecibeleri yerine getirmeyen ve evrakı heyetine tevdi edilen oda azaları hakkında fiil ve hareketlerinin mahiyetine göre aşağıda yazılı inzibati cezaları verir:
Yazılı ihtar,
10 liradan 100 liraya kadar para cezası;
15 günden altı aya kadar meslek icrasından geçici olarak men kararı.
Haysiyet divanı bu cezaların verilmesinde sıra gözetmeksizin geniş takdir hakkını haizdir. (*)
(*) (Üstü Çizili madde, Anayasa Mahkemesinin 04.05.2023 tarih ve 32180 Sayılı Resmi Gazetede Yayımlanan 22.3.2023 tarihli ve E:2023/18; K:2023/57 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [04.02.2024] yürürlüğe girecektir.)
İKİNCİ BÖLÜM
Türk Veteriner Hekimleri Birliği
Haysiyet divanının vazife ve salahiyetleri
Madde 0042:
(08.06.1963 tarih ve 11423 sayılı Resmi Gazete de yayımlanan 239 sayılı Kanunun 1 inci maddesiyle değişen şekli.) Oda haysiyet divanları tarafından verilen kararlara Oda Yönetim Kurulu veya ilgili tarafından tebliğ tarihinden itibaren onbeş gün içinde Yüksek Haysiyet Divanına itiraz olunabilir. İtiraz olunmayan kararlar derhal uygulanır.
İKİNCİ BÖLÜM
Türk Veteriner Hekimleri Birliği
Haysiyet divanının vazife ve salahiyetleri
Madde 0043:
(08.06.1963 tarih ve 11423 sayılı Resmi Gazete de yayımlanan 239 sayılı Kanunun 3 üncü maddesiyle yürürlükten kaldırılmıştır.)
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi *
Madde 0044:
(1. Fıkranın: 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 12 nci maddesiyle değişen şekli.) Türk Veteriner Hekimleri Birliği Merkez Konseyi meslekle ilgili her türlü işleri yürütmek ve bu Kanunda öngörülen hükümleri tatbikle mükellef Büyük Kongrece iki yıl için gizli oyla seçilmiş yedi üyeden oluşur. Ayrıca aynı sayıda ve aynı usulle yedek üye seçilir. Türk Veteriner Hekimleri Birliğini içte ve dışta temsil yetkisine sahiptir.
Türk Veteriner Hekimleri Birliğinin merkezi Ankara dır.
(*) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 5 inci madde mucibince, bu kısımda yer alan Veteriner Hekimleri Birliği ibaresi; Türk Veteriner Hekimleri Birliği şeklinde değiştirilmiş ve metne işlenmiştir.)
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi
Madde 0045:
(08.06.1963 tarih ve 11423 sayılı Resmi Gazete de yayımlanan 239 sayılı Kanunun 1 inci maddesiyle değişen şekli.) Merkez Konseyi asli azaları ilk toplantılarında aralarından gizli reyle bir reis, bir ikinci reis, bir umumi katip, bir muhasip bir de veznedar seçer.
Konsey onbeş günde en az bir defa toplanır, mazeretsiz olarak üst üste bu toplantılara üç defa gelmiyen Konsey azası istifa etmiş sayılır ve yerine yedeklerden en çok rey alanı davet edilir.
Merkez Konseyine seçilecek azanın Ankara da oturması şarttır.
Umumi katip ile veznedara büyük kongrece tesbit edilen miktar dahilinde bir tazminat ödenir.
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi
Madde 0046:
Birliğin kadrolarında çalışmaları iktiza eden memur ve müstahdeminin vazifeleri ve miktarı ile alacakları ücretler büyük kongrece tesbit olunur.
Bu memur ve müstahdemler merkez konseyi emrinde çalışırlar. Bunların tayinleri veya vazifeden çıkarılmaları merkez konseyinin kararına bağlıdır.
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi
Madde 0047:
Merkez konseyinin vazife ve salahiyetleri aşağıda gösterilmiştir:
Kanunun 44 üncü maddesi gereğince birliği temsil etmekle beraber birliğin odaları ile ilgili işlerini takip ve murakabe etmek;
Kanunun 60 ıncı maddesinde tesbit edilmiş olan ay içersinde büyük kongreyi toplantıya çağırmak;
Birliğin bütün teşekküllerine ait lüzumlu nizamname ve talimatnameleri hazırlayıp büyük kongreye arz etmek;
Sosyal sigorta, yardımlaşma ve neşriyat işlerini idare etmek ve düzenle yürütmek ve bu kanunun 15 inci maddesinde tesbit olunan işleri takip ve intaç eylemek.
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi
Madde 0048:
Veteriner Hekimleri Birliği Merkez Konseyi gelirleri aşağıda yazılı fıkralarda gösterilmiştir:
Oda gelirlerinin azami % 30 u;
Her türlü mesleki faaliyetler ile tertip olunacak eşya piyangosu ve neşriyattan sağlanacak gelirler;
Merkez konseyine vaki olacak her nevi teberrular;
Bu kanunun 55 inci maddesi gereğince oda haysiyet divanlarınca verilen para cezaları;
Alakalı vekaletler bütçelerine konulacak yardım tahsisatı.
İKİNCİ BÖLÜM
Türk Veteriner Hekimleri Birliği
Türk Veteriner Hekimleri Birliği Merkez Teşkilatı Merkez Konseyi
Madde 0049:
Merkez konseyi 48 inci madde gereğince sağlıyacağı gelirlerden; gelirleri giderlerini karşılıyamıyan veteriner hekim odalarına para yardımında bulunmakla mükelleftir.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0050:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 13 üncü maddesiyle değişen şekli.) Yüksek Haysiyet Divanı, Büyük Kongrece iki yıl için seçilmiş yedi üyeden oluşur, aynı sayıda ve aynı usulle yedek üye seçilir. Yüksek Haysiyet Divanına seçilebilmek için meslekte en az onbeş yıl çalışmış olmak ve Kanunun 41 inci maddesinde yazılı cezalardan herhangi birini almamış olmak şarttır.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0051:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 14 üncü maddesiyle değişen şekli.) Yüksek Haysiyet Divanı, seçimden sonraki ilk toplantısında kendi üyeleri arasından gizli oyla bir başkan, bir sekreter seçer. Divan, üyelerinden en az beşi hazır bulunursa toplanır. Kararlar üye tam sayısının salt çoğunluğu ile verilir. Oylarda eşitlik halinde, Başkanın bulunduğu taraf üstün tutulur.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0052:
(08.06.1963 tarih ve 11423 sayılı Resmi Gazete de yayımlanan 239 sayılı Kanunun 1 inci maddesiyle değişen şekli.) Yüksek Haysiyet Divanı gerek süresi içinde itiraz olunan Oda Haysiyet Divanı kararlarını ve gerekse 34 üncü madde hükümlerine uyulmak suretiyle Oda Yönetim Kurulu ve Haysiyet Divanı asli üyelerinin cezalandırılması için Birlik Merkez Konseyi tarafından yapılan istekleri inceler ve 41 inci madde hükümlerine uyulmak suretiyle karara bağlar.
Yüksek Haysiyet Divanının itiraz üzerine verdiği kararlara ilgili veya Oda Yönetim Kurulu ve doğrudan doğruya verdiği kararlara karşı da Birlik Merkez Konseyi veya ilgili tarafından Danıştay a dava açılabilir.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0053:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 15 inci maddesiyle değişen şekli.) Yüksek Haysiyet Divanı, Başkanın daveti üzerine Mart ve Ekim aylarında olağan olarak yılda iki defa toplanır.
Merkez Konseyinin daveti üzerine Yüksek Haysiyet Divanı olağanüstü toplantıya çağrılabilir.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0054:
Haklarında Yüksek Haysiyet Divanınca geçici olarak meslek icrasından men veya tatil cezası kararı verilen veteriner hekimler, hiçbir suretle mesleklerini icra edemezler. Varsa muayenehane, laboratuvar veya müesseseleri kapatılır.
Bu cezaya çarptırılanlar memur iseler memuriyet vazifelerine halel gelmez.
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 16 ncı maddesiyle değişen şekli.) Yüksek Haysiyet Divanının verdiği kararlar, ilgili oda haysiyet divanına bildirilir ve keyfiyet, hakkında disiplin işlemi yapılan kimseye tebliğ edilir. Kesinleşen kararlar, Merkez Konseyi tarafından Tarım Orman ve Köyişleri Bakanlığı ile ilgilinin bağlı olduğu odanın bulunduğu yerdeki Cumhuriyet savcısına bildirilir. Bu bildirimle birlikte Merkez Konseyi, kararı münasip yollarla ilan eder ve tatbik imkanlarını sağlar.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0055:
Oda haysiyet divanlarınca haklarında meslek icrasından men kararı verilen veteriner hekimler, bu kararın Yüksek Haysiyet Divanınca tasdik edilmiş bulunmasına rağmen mesleklerini icra ederlerse haklarında oda haysiyet divanlarınca 100 liradan 500 liraya kadar inzibati para cezası verilir.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0056:
Giriş ve yıllık aidatı ile haysiyet divanınca verilmiş her türlü para cezalarını kendilerine yapılan yazılı tebligata rağmen, tebliğ tarihinden itibaren 30 gün içersinde ödemiyen oda azaları hakkında İcra ve İflas Kanunu hükümleri tatbik olunur.
İKİNCİ BÖLÜM
Türk Veteriner Hekimleri Birliği
Yüksek Haysiyet Divanı
Madde 0057:
Yüksek Haysiyet Divanı azalarına verilecek yolluk ve zaruri masraflar ile kusur haklarının miktarını büyük kongre tesbit eder. Adı geçen masraflar, merkez konseyi bütçesinden ödenir.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0058:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 17 nci maddesiyle değişen şekli.) Büyük Kongre; veteriner hekim odalarından gelecek temsilciler, Merkez Konseyi asli ve yedek üyeleri, Büyük Kongrece seçilmiş Yüksek Haysiyet Divanı ve Murakabe Heyeti asli ve yedek üyeleri ile veteriner hekim odaları başkanlarından oluşur.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0059:
Büyük Kongreye iştirak edecek mümessillerin yolluk ve zaruri masrafları temsil ettikleri veteriner hekim odaları veznesinden ödenir.
Bu mümessiller memur iseler, kendilerine Büyük Kongrenin davamı müddetince mensup oldukları daireler tarafından gerekli iznin verilmesi zaruridir.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0060:
(1. Fıkranın: 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 18 inci maddesiyle değişen şekli.) Büyük Kongre; iki yılda bir defa Kasım ayında, üyelerinin yarıdan bir fazlasının iştiraki ile toplanır. İlk toplantıda çoğunluk sağlanamadığı takdirde, toplantı bir gün sonraya bırakılır. Bu toplantıda mevcut üye ile yetinilir.
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 18 inci maddesiyle değişen şekli.) Büyük Kongrenin toplanacağı gün, saat ve yeri ile gündemi, Merkez Konseyi tarafından kongrenin toplanacağı tarihten en az onbeş gün önce Merkez Konseyi asli ve yedek üyeleri, Yüksek Haysiyet Divanı ve Murakabe Heyeti asli ve yedek üyeleri ile bütün odaların başkanlarına tebliğ edilir. Oda başkanları da tebliğin alınmasını müteakip, üç gün içinde Büyük Kongreye iştirak edecek temsilcilere imza karşılığı veya taahhütlü mektupla bildirimde bulunur.
Büyük Kongre; merkez konseyi reisi, bulunmadığı takdirde 2 nci reisi, her ikisinin de bulunamamaları halinde, umumi katip tarafından açılır.
Büyük Kongreyi idare etmek için bir reis, bir reisvekili ve lüzumu kadar katip seçimi yapılır.
Kongre kararları mevcudun ekseriyeti ile verilir.
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 18 inci maddesiyle eklenmiştir.) Büyük Kongrenin seçimle ilgili toplantılarına üyelerin katılmaları ve oylarını kullanmaları zorunlu olup geçerli bir mazereti olmaksızın katılmayanlar ile oy kullanmayanlar Yüksek Haysiyet Divanınca cezalandırılırlar.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0061:
Merkez konseyi lüzum görür veya veteriner hekim odalarının % 20 si yazılı olarak Büyük Kongrenin toplanmasını talebederse Büyük Kongre; merkez konseyinin daveti üzerine fevkalade olarak da toplanabilir.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0062:
Büyük Kongrenin vazifeleri aşağıda yazılı fıkralarda gösterilmiştir:
Merkez konseyinin ve murakıpların raporlarını incelemek, bilançoyu tetkik etmek, kabulleri halinde merkez konseyi ve murakabe heyetini ibra eylemek;
Yeni yıl bütçesini tetkik ve tasdik etmek;
Vaki teklif ve dilekleri müzakere etmek;
Merkez konseyince hazırlanan nizamname ve talimatnameleri veya tadillerini müzakere ve uygun bulduğu takdirde tasdik etmek;
Merkez konseyi ile Yüksek Haysiyet Divanı asli ve yedek azasını ve 3 kişilik murakabe heyetini seçmek;
Veteriner hekim odalarının yıllık çalışma raporları hakkında bilgi edinmek.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0063:
Büyük Kongre zabıtları ve seçimlerine ait rey puslaları ayrı zarflara konularak zarflar kongre divanı tarafından kapatılıp imzalandıktan sonra yeni seçilen merkez konseyine tevdi olunur. Bu zarfların gelecek yıl Büyük Kongresine kadar muhafazası mecburidir.
İKİNCİ BÖLÜM
Türk Veteriner Hekimleri Birliği
Büyük Kongre
Madde 0064:
Büyük Kongre, ekseriyetinin yazılı teklifi üzerine merkez konseyinin meslek müntesipleri arasında yardımlaşma, kooperatif gibi sosyal müesseseler kurabilmesini sağlayıcı ve kurulmuş bu gibi müesseseleri himaye eylemeyi amir kararlar ittihaz edebilir.
ÜÇÜNCÜ BÖLÜM
Ceza Hükümleri
Madde 0065:
Bu kanunun 2 nci maddesinde yazılı tescil vazifesini yerine getirmiyen, 3 üncü maddesindeki «Collegium» imtihanını vermeden meslek icrasında bulunan, 5 inci maddenin (a) fıkrasındaki tavsiyeden imtina eden ve (f) fıkrasındaki hizmeti yapmıyan, 7 nci maddedeki sarahate rağmen mevzu hükümlere aykırı hareket eden veteriner hekimlere bin Türk Lirası idari para cezası verilir. (1)(2)
(1) (Bu kısımda yer alan hekimler hakkında işledikleri suçun mahiyet ve ehemmiyetine göre 10 liradan 100 liraya kadar ağır para cezası hüküm olunur. ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1 inci maddesiyle metinde görüldüğü şekilde değiştirilmiştir.)
(2) (üçyüzkırkyedimilyon lira ibaresi; 08.02.2008 tarih ve 26781 sayılı Resmi Gazete de yayımlanan Kanun ile değiştirilmiştir.)
ÜÇÜNCÜ BÖLÜM
Ceza Hükümleri
Madde 0066:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
6 ncı maddedeki yasaklılık haline rağmen mesleklerini icra edenlere ikibin Türk Lirası idarî para cezası verilir.
ÜÇÜNCÜ BÖLÜM
Ceza Hükümleri
Madde 0067:
Bu kanunun 8, 9, 10, 12, 17, 21, 24 ve 43 üncü maddelerinde yazılı memnuiyet ve mecburiyetlere riayet etmiyen meslek mensuplarına bin Türk Lirası idari para cezası verilir. (1)(2)
(1) (Bu kısımda yer alan mensupları hakkında işledikleri suçun mahiyet ve ehemmiyetine göre 10 liradan 100 liraya kadar para cezası hüküm olunur. ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1 inci maddesiyle metinde görüldüğü şekilde değiştirilmiştir.)
(2) (üçyüzkırkyedimilyon lira ibaresi; 08.02.2008 tarih ve 26781 sayılı Resmi Gazete de yayımlanan Kanun ile değiştirilmiştir.)
ÜÇÜNCÜ BÖLÜM
Ceza Hükümleri
Madde 0068:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun 11 inci maddesinde yazılı vasıfları haiz olmayıp da veteriner hekimlik yapan ve hayvan hastalıklarını tedavi yolunda bulunanlar, altı aydan iki yıla kadar hapis ve adlî para cezasıyla cezalandırılır.
ÜÇÜNCÜ BÖLÜM
Ceza Hükümleri
Madde 0069:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ BÖLÜM
Ceza Hükümleri
Madde 0070:
Bu kanunun 13 üncü maddesinde yazılı mecburiyetlere riayet etmeyenlere ikiyüz Türk Lirası idari para cezası verilir. (1)(2)
(1) (Bu kısımda yer alan etmiyenler hakkında 5 liradan 25 liraya kadar hafif para cezası hüküm olunur. ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1 inci maddesiyle metinde görüldüğü şekilde değiştirilmiştir.)
(2) (seksenyedimilyon lira ibaresi; 08.02.2008 tarih ve 26781 sayılı Resmi Gazete de yayımlanan Kanun ile değiştirilmiştir.)
ÜÇÜNCÜ BÖLÜM
Ceza Hükümleri
Madde 0071:
Veteriner hekimlerle iş ve hasta sahipleri arasında bir menfaat karşılığında aracılık yapanlar (1)altı aya kadar hapis cezasiyle cezalandırılırlar.
(1) (bir aydan ibaresi; 08.02.2008 tarih ve 26781 sayılı Resmi Gazete de yayımlanan Kanun ile Maddeden Çıkarılmıştır.)
ÜÇÜNCÜ BÖLÜM
Ceza Hükümleri
Madde 0072:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunda yazılı olup da idarî para cezasını gerektiren fiillerin tekrarı halinde tayin olunacak ceza, iki misli olarak uygulanır.
Bu Kanunda yazılı olan idarî para cezaları mahallî mülkî amir tarafından verilir.
ÜÇÜNCÜ BÖLÜM
Ceza Hükümleri
Madde 0073:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ BÖLÜM
Ceza Hükümleri
Ek Madde 0001:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) Tarım Orman ve Köyişleri Bakanlığı, Türk Veteriner Hekimleri Birliği ile Birliğin mahalli organları olan odalar üzerinde teftiş hakkına sahiptir. Birlik ve odaların görevlerini kanun hükümlerine uygun olarak yapıp yapmadıklarını Bakanlık idari ve mali yönlerden denetler.
(20.06.1997 tarih ve 23025 sayılı Resmi Gazete de yayımlanan 4276 sayılı Kanunun 2 nci maddesiyle değişen şekli.) Amaçları dışında faaliyet gösteren veteriner hekim odaları ile Türk Veteriner Hekimleri Birliğinin sorumlu organlarının görevlerine son verilmesine ve yerlerine yenilerinin seçilmesine, Tarım ve Köyişleri Bakanlığının veya bulundukları yer Cumhuriyet Başsavcılığının istemi üzerine, o yerdeki asliye hukuk mahkemesince basit usule göre yargılama yapılarak karar verilir ve dava en geç üç ay içinde sonuçlandırılır.
Görevlerine son verilen organların yerine en geç bir ay içerisinde yetkili organlarınca yenileri seçilir. Yeni seçilenler eskilerin süresini tamamlar.
Tarım Orman ve Köyişleri Bakanlığının bu Kanun uyarınca Birlik organlarının karar ve işlemleri hakkındaki tasarruflarına, Birliğin görevli organları tarafından uyulması zorunludur. Bakanlık tasarruflarını kanuni bir sebep olmaksızın yerine getirmeyen veya eski kararda direnme niteliğinde yeni bir karar veren veya kanunun zorunlu kıldığı işlemleri Bakanlığın uyarısına rağmen yerine getirmeyen Birlik organları hakkında da yukarıdaki fıkralar hükümleri uygulanır.
Görevlerine son verilen organ üyelerinin Kanunda yazılı ceza sorumlulukları saklıdır. Bu organların yukarıdaki fıkra gereğince görevlerine son verilmesine neden olan tasarrufları hükümsüzdür.
(6. ve 7. fıkraların: 20.06.1997 tarih ve 23025 sayılı Resmi Gazete de yayımlanan 4276 sayılı Kanunun 2 nci maddesiyle 6. Fıkra olarak yeniden düzenlenen şekli.) Ancak, milli güvenliğin, kamu düzeninin, suç işlenmesini veya suçun devamını önlemenin yahut yakalamanın gerektirdiği hallerde gecikmede sakınca varsa, Birlik ile odalar, vali tarafından faaliyetten men edilebilir. Faaliyetten men kararı, yirmidört saat içinde görevli hakimin onayına sunulur. Hakim, kararını kırksekiz saat içinde açıklar, aksi halde, bu idari karar kendiliğinden yürürlükten kalkar.
Göreve son verme ve görevden uzaklaştırma hükümleri oda umumi heyeti ve Büyük Kongre hakkında uygulanmaz.
ÜÇÜNCÜ BÖLÜM
Ceza Hükümleri
Ek Madde 0002:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) Veteriner hekim odaları ile Türk Veteriner Hekimleri Birliği organlarının bu Kanunda belirtilen seçimleri gizli oyla yapılır ve seçimlere ilişkin işlemler aşağıdaki esaslara göre, yargı gözetimi altında gerçekleştirilir.
Seçim yapılacak kongre ve umumi heyet toplantısından en az onbeş gün önce, seçime katılacak veteriner hekimleri belirleyen listeler iki nüsha olarak o yer ilçe seçim kurulu başkanı olan hakime tevdi edilir. Ayrıca toplantının gündemi, yeri, günü, saati ile çoğunluk olmadığı takdirde yapılacak ikinci toplantıya ilişkin hususlar da belirtilir. Toplantı tarihlerinin gündemde yer alan diğer konular göz önünde bulundurularak, görüşmelerin bir cumartesi günü akşamına kadar sonuçlanmasını ve seçimlerin ertesi gün olan pazar gününün dokuz-onyedi saatleri arasında yapılmasını sağlayacak şekilde düzenlenmesi zorunludur. Bir yerde birden fazla ilçe seçim kurulu bulunduğu takdirde görevli hakim Yüksek Seçim Kurulunca belirlenir.
Hakim, gerektiğinde ilgili kayıt ve belgeleri de getirtip incelemek suretiyle, varsa noksanları tamamlattırdıktan sonra seçime katılacakları belirleyen liste ile yukarıdaki fıkrada belirtilen diğer hususları onaylar. Onaylanan liste ile toplantıya ilişkin diğer hususlar adalet dairesi ile oda veya birlik ilan yerinde asılmak suretiyle üç gün süre ile ilan edilir.
İlan süresi içinde listeye yapılacak itirazlar hakim tarafından incelenir ve en geç iki gün içinde kesin olarak karara bağlanır.
Bu suretle kesinleşen listeler ile toplantıya ilişkin diğer hususlar onaylanarak Türk Veteriner Hekimleri Birliğine veya veteriner hekim odasına gönderilir.
Hakim, kamu görevlileri veya aday olmayan veteriner hekimler arasından bir başkan ile iki üyeden oluşan bir seçim sandık kurulu atar. Aynı şekilde ayrıca üç yedek üye de belirler. Seçim sandık kurulu başkanının yokluğunda kurula yaşlı üye başkanlık eder.
Seçim sandık kurulu, seçimlerin kanunun öngördüğü esaslara göre yürütülmesi, yönetimi ve oyların tasnifi ile görevli olup, bu görevleri seçim ve tasnif işleri bitinceye kadar aralıksız olarak devam eder.
Dörtyüz kişiden fazla üyesi bulunan odalarda ve birlik seçimlerinde her dörtyüz kişi için bir oy sandığı bulunur ve her seçim sandığı için ayrı bir sandık kurulu oluşturulur. Yüze kadar olan üye fazlalığı sandık sayısında nazara alınmaz.
Seçimlerde kullanılacak araç ve gereçler, ilçe seçim kurulundan sağlanır ve sandıkların konacağı yerler hakim tarafından belirlenir.
Seçim süresinin sonunda seçim sonuçları tutanakla tespit edilip, seçim sandık kurulu başkan ve üyeleri tarafından imzalanır. Tutanakların bir örneği seçim yerinde asılmak suretiyle geçici sonuçları ilan edilir. Kullanılan oylar ve diğer belgeler tutanağın bir örneği ile birlikte üç ay süre ile saklanmak üzere ilçe seçim kurulu başkanlığına tevdi edilir.
Seçimin devamı sırasında yapılan işlemler ile tutanakların düzenlenmesinden itibaren iki gün içinde seçim sonuçlarına yapılacak itirazlar, hakim tarafından aynı gün incelenir ve kesin olarak karara bağlanır. İtiraz süresinin geçmesi ve itirazların karara bağlanmasından hemen sonra hakim, yukarıdaki hükümlere göre kesin sonuçları ilan eder ve ilgili veteriner hekim odasına ve Türk Veteriner Hekimleri Birliğine bildirir.
Oy verme işlemi, gizli oy açık tasnif esaslarına göre yapılır. Listede adı yazılı bulunmayan veteriner hekim oy kullanamaz. Oylar, oy verenin kimliğinin Veteriner Hekim Odaları, Türk Veteriner Hekimleri Birliği veya resmi kuruluşça verilen belge ile ispat edilmesinden ve listedeki isminin karşısındaki yerin imzalanmasından sonra kullanılır. Oylar, üzerinde ilçe seçim kurulu mühürü bulunan ve oy verme sırasında sandık kurulu başkanı tarafından her seçim için ayrı ayrı verilecek kağıtlara yazılmak ve mühürlü zarflara konulmak suretiyle kullanılır. Bunların dışındaki kağıtlara yazılan veya mühürsüz zarflara konulan oylar geçersiz sayılır.
Hakim, seçim sonuçlarını etkileyecek ölçüde bir usulsüzlük veya kanuna aykırı uygulama nedeniyle seçimlerin iptaline karar verdiği takdirde, süresi bir aydan az ve iki aydan fazla olmamak üzere seçimin yenileneceği Pazar gününü tespit ederek ilgili odaya veya Türk Veteriner Hekimleri Birliğine bildirir. Belirlenen günde yalnız seçim yapılır. Ve seçim işlemleri bu madde ile kanunun öngördüğü diğer hükümlere uygun olarak yürütülür.
İlçe seçim kurulu başkanı hakime ve seçim sandık kurulu başkanı ile üyelerine, «Seçimlerin Temel Hükümleri ve Seçmen Kütükleri Hakkında Kanun»da belirtilen esaslara göre ücret ödenir. Bu ücret ve diğer seçim giderleri, Birlik Merkez Konseyi ve ilgili veteriner hekim odalarının bütçelerinden karşılanır.
Seçimler sırasında sandık kurulu başkan ve üyelerine karşı işlenen suçlar; Devlet memurlarına(1) karşı işlenmiş gibi cezalandırılır.
Seçimlerin düzen içerisinde ve sağlıklı biçimde yürütülmesi amacıyla hakimin ve sandık kurulunun aldığı tedbirlere uymayanlara, eylemin ağırlığına göre bu Kanunda yazılı disiplin cezaları verilir.
(1) (Devlet memurlarına ibaresi; 08.02.2008 tarih ve 26781 sayılı Resmi Gazete de yayımlanan Kanun ile değiştirilmiştir.)
ÜÇÜNCÜ BÖLÜM
Ceza Hükümleri
Ek Madde 0003:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) Türk Veteriner Hekimleri Birliğini ve veteriner hekim odalarını temsil etmek üzere uluslararası toplantı ve kongrelere katılmak Tarım Orman ve Köyişleri Bakanlığının iznine tabidir.
ÜÇÜNCÜ BÖLÜM
Ceza Hükümleri
Ek Madde 0004:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) 6343 sayılı Veteriner Hekimliği Mesleğinin icrasına, Veteriner Hekimleri Birliği ile Odalarının teşekkül tarzına ve göreceği işlere dair Kanunun, bazı maddelerinde bulunan «Ziraat Vekaleti» ibaresi «Tarım Orman ve Köyişleri Bakanlığı» olarak değiştirilmiştir.
ÜÇÜNCÜ BÖLÜM
Ceza Hükümleri
Ek Madde 0005:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) «Veteriner Hekimliği Mesleğinin İcrasına, Veteriner Hekimleri Birliği ile Odalarının Teşekkül Tarzına ve Göreceği İşlere Dair Kanun»un başlığı «Veteriner Hekimliği Mesleğinin İcrasına, Türk Veteriner Hekimleri Birliği ile Odalarının Teşekkül Tarzına ve Göreceği İşlere Dair Kanun» olarak ve Kanunun maddelerinde geçen «Veteriner Hekimleri Birliği» ibaresi «Türk Veteriner Hekimleri Birliği» şeklinde değiştirilmiştir.
ÜÇÜNCÜ BÖLÜM
Ceza Hükümleri
Geçici Madde 0001:
Bu kanunun yürürlüğe girdiği tarihe kadar alınmış olan ihtisas vesikaları muteberdir. Bu vesikalar Tarım Orman ve Köyişleri Bakanlığınca (1) tescil edilir.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımda yer alan Ziraat Vekaleti ibaresi; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
ÜÇÜNCÜ BÖLÜM
Ceza Hükümleri
Geçici Madde 0002:
Bu kanunun yürürlüğe girdiği tarihe kadar yabancı memleketler yüksek veteriner okul ve fakültelerinden mezun olanlar veya ihtisas yapmış bulunanlar ayrıca «Collegium» imtihanına tabi tutulmazlar. Bu diploma veya vesikalar Tarım Orman ve Köyişleri Bakanlığınca (1) tescil edilir.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 4 üncü madde mucibince, bu kısımda yer alan Ziraat Vekaleti ibaresi; Tarım Orman ve Köyişleri Bakanlığı şeklinde değiştirilmiş ve metne işlenmiştir.)
ÜÇÜNCÜ BÖLÜM
Ceza Hükümleri
Geçici Madde 0003:
Bu kanunun yayınlandığı tarihten evvel muayenehane, laboratuvar açmış bulunanlar 3 ay içersinde mahalli veteriner müdürlük veya kaza veterinerliklerine müracaatla 9 uncu madde hükümlerine göre kayıtlarını yaptırırlar.
ÜÇÜNCÜ BÖLÜM
Ceza Hükümleri
Geçici Madde 0004:
Bu kanunun neşri tarihinde birden ziyade vazifeli bulunan veteriner hekimler durumlarını 3 ay zarfında 18 inci madde hükümlerine intibak ettirirler.
ÜÇÜNCÜ BÖLÜM
Ceza Hükümleri
Geçici Madde 0005:
Ankara da bulunan Veteriner Hekimleri Derneğinin merkez kurulu bu kanunun neşrinden itibaren 3 ay müddetle Türk Veteriner Hekimleri Birliğinin (1) merkez konseyi vazifesini görür ve veteriner hekim odalarının kurulacağı vilayet ve bölgeleri tesbitle bunların kurulması için mahallerine gerekli tebligatı yapar ve bu keyfiyeti ayrıca münasip vasıtalarla neşir ve ilan eder ve üç ay zarfında Büyük Kongreyi toplantıya çağırır.
(1) (Bu Kanuna 07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenen Ek 5 inci madde mucibince, bu kısımda yer alan Veteriner Hekimleri Birliği ibaresi; Türk Veteriner Hekimleri Birliği şeklinde değiştirilmiş ve metne işlenmiştir.)
ÜÇÜNCÜ BÖLÜM
Ceza Hükümleri
Geçici Madde 0006:
Muvakkat merkez konseyince ilan edilmiş bulunan bölgelerde bu kanunun neşrinden itibaren 2 ay zarfında oda umumi heyetleri toplanarak odaların idare heyeti, haysiyet divanı, hesap murakıpları ve Büyük Kongre temsilcilerini bu kanunun 27 nci maddesine uygun olarak seçerler.
ÜÇÜNCÜ BÖLÜM
Ceza Hükümleri
Geçici Madde 0007:
(07.04.1984 tarih ve 18365 sayılı Resmi Gazete de yayımlanan 2993 sayılı Kanunun 19 uncu maddesiyle eklenmiştir.) Seçim dönemleri ve görev sürelerinin sona ermiş olup olmadığına bakılmaksızın Türk Veteriner Hekimleri Birliğinin merkez organları ile delegelerinin ve Veteriner Hekim Odaları organlarının seçimleri 1 Aralık 1983 tarihinden itibaren 3 ay içerisinde tamamlanır.
Birinci fıkraya göre yapılan seçimler 1984 yılının kanunda öngörülen aylarında yapılmış sayılır ve kanuni süreleri buna göre hesaplanır.
ÜÇÜNCÜ BÖLÜM
Ceza Hükümleri
Madde 0074:
Bu kanun neşri tarihinde mer iyete girer.
ÜÇÜNCÜ BÖLÜM
Ceza Hükümleri
Madde 0075:
Bu kanunu İcra Vekilleri Heyeti yürütür.
Yükleyen: yasinuzunoglu
