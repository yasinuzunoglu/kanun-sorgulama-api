5199 sayılı Hayvanları Koruma Kanunu
Yayımlandığı Resmî Gazete Tarihi: 01.07.2004
Yayımlandığı Resmî Gazete Sayısı: 25509
Kabul Tarihi	24.06.2004
BİRİNCİ KISIM
Genel Hükümler
BİRİNCİ BÖLÜM
Amaç, Kapsam, Tanımlar ve İlkeler
Madde 0001: Amaç
Bu Kanunun amacı; insan, hayvan ve çevre sağlığı gözetilmek kaydıyla (1) hayvanların rahat yaşamlarını ve hayvanlara iyi ve uygun muamele edilmesini temin etmek, hayvanların acı, ıstırap ve eziyet çekmelerine karşı en iyi şekilde korunmalarını, her türlü mağduriyetlerinin önlenmesini sağlamaktır.
(1) Altı Çizili İbare 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 1. Maddesi ile eklenmiştir.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam, Tanımlar ve İlkeler
Madde 0002: Kapsam
Bu Kanun, amaç maddesi doğrultusunda yapılacak düzenlemeleri, alınacak önlemleri, sağlanacak eşgüdümü, denetim, sınırlama ve yükümlülükler ile tabi olunacak cezai hükümleri kapsar.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam, Tanımlar ve İlkeler
Madde 0003: Tanımlar
Bu Kanunda geçen terimlerden;
Yaşama ortamı: Bir hayvanın veya hayvan topluluğunun doğal olarak yaşadığı yeri,
Etoloji: Bir hayvan türünün doğuştan gelen, kendine özgü davranışlarını inceleyen bilim dalını,
Ekosistem: Canlıların kendi aralarında ve cansız çevreleriyle ilişkilerini bir düzen içinde yürüttükleri biyolojik, fiziksel ve kimyasal sistemi,
Tür: Birbirleriyle çiftleşebilen ve üreme yeteneğine sahip verimli döller verebilen populasyonları,
Evcil hayvan: İnsan tarafından kültüre alınmış ve eğitilmiş hayvanları,
Sahipsiz hayvan:  (Bent 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 2. Maddesi ile Değişmiştir.) Sahipsiz hayvan: Sahipli hayvanlar dışında kalan evcil hayvanları,
Güçten düşmüş hayvan: Bulaşıcı ve salgın hayvan hastalıkları haricinde yaşlanma, sakatlanma, yaralanma ve hastalanma gibi çeşitli nedenlerle fiziki olarak iş yapabilme yeteneğini kaybetmiş binek ve yük hayvanlarını,
Yabani hayvan: Doğada serbest yaşayan evcilleştirilmemiş ve kültüre alınmamış omurgalı ve omurgasız hayvanları,
Ev hayvanı:  (Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 1. Maddesi ile Değişmiştir.) Gerçek veya tüzel kişiler tarafından özellikle evde, iş yerlerinde ya da arazisinde özel ilgi ve refakat amacıyla muhafaza edilen, bakımı ve sorumluluğu sahiplerince üstlenilen her türlü hayvanı,
Kontrollü hayvan:  (Bent 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 2. Maddesi ile Değişmiştir.) Sahipli hayvan: Bir kişi, kuruluş, kurum ya da tüzel kişilik tarafından sahiplenilen, bakımı, aşıları, periyodik sağlık kontrolleri yapılan ve Bakanlık veri tabanına kaydedilen ev hayvanlarını,
Hayvan bakımevi:  (Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 1. Maddesi ile Değişmiştir.) Bakanlıktan izin alınmak suretiyle kurulan , hayvanların sahiplendirilinceye kadar barındırıldığı ve rehabilite edildiği (2) bir tesisi,
Deney: Herhangi bir hayvanın acı, eziyet, üzüntü veya uzun süreli hasara neden olacak deneysel ya da diğer bilimsel amaçlarla kullanılmasını,
Deney hayvanı: Deneyde kullanılan ya da kullanılacak olan hayvanı,
Kesim hayvanı: Gıda amaçlı kesimi yapılan hayvanları,
Bakanlık: Tarım (1) ve Orman Bakanlığını,
Rehabilitasyon: (Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 1. Maddesi ile Eklenmiştir) Sahipsiz hayvanların tedavi ve parazit mücadelesinin yapılmasını, aşılanmasını, kısırlaştırılmasını ve dijital kimliklendirme yöntemleriyle işaretlenmesini,
İfade eder.
(1) Çevre İbaresi 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 1. Maddesi ile Tarım şeklinde değişmiş ve Üstü Çizili İbare madde metninden çıkarılmıştır.
(2) ve hayvanların rehabilite edileceği İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 2. Maddesi ile , hayvanların sahiplendirilinceye kadar barındırıldığı ve rehabilite edildiği şeklinde değişmiştir.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam, Tanımlar ve İlkeler
Madde 0004: İlkeler
Hayvanların korunmasına ve rahat yaşamalarına ilişkin temel ilkeler şunlardır:
Bütün hayvanlar eşit doğar ve bu Kanun hükümleri çerçevesinde yaşama hakkına sahiptir.
(Bent 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 3. Maddesi ile Yürürlükten Kaldırılmıştır.)
Hayvanların korunması, gözetilmesi, bakımı ve kötü muamelelerden uzak tutulması için gerekli önlemler alınmalıdır.
Hiçbir maddi kazanç ve menfaat amacı gütmeksizin, sadece insani ve vicdani sorumluluklarla, sahipsiz ve güçten düşmüş hayvanları sahiplenmek (1) isteyen ve bu Kanunda öngörülen koşulları taşıyan gerçek ve tüzel kişilerin teşviki ve bu kapsamda eşgüdüm sağlanması esastır.
Nesli yok olma tehlikesi altında bulunan tür ve bunların yaşama ortamlarının korunması esastır.
Yabani hayvanların yaşama ortamlarından koparılmaması, doğada serbestçe yaşayan bir hayvanın yakalanıp özgürlükten yoksun bırakılmaması esastır.
Hayvanların korunması ve rahat yaşamalarının sağlanmasında; insanlarla diğer hayvanların hijyen, sağlık ve güvenlikleri de dikkate alınmalıdır.
Hayvanların türüne özgü şartlarda bakılması, beslenmesi, barındırılma ve taşınması esastır.
Hayvanları taşıyan ve taşıtanlar onları türüne ve özelliğine uygun ortam ve şartlarda taşımalı, taşıma sırasında beslemeli ve bakımını yapmalıdırlar.
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 2. Maddesi ile Değişmiştir.) Yerel yönetimler, gönüllü kuruluşlarla iş birliği içerisinde, sahipsiz ve hayvanların sahiplendirilinceye kadar bakılmaları (1) için hayvan bakımevleri kurarak onların bakımlarını ve tedavilerini sağlar ve eğitim çalışmaları yapar. Ayrıca yerel yönetimler, ilgili karar organının uygun görmesi halinde hayvan hastanesi kurar.
Kontrolsüz üremeyi önlemek amacıyla, toplu yaşanan yerlerde beslenen ve barındırılan kedi ve köpeklerin sahiplerince kısırlaştırılması esastır.  (2. Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 2. Maddesi ile Değişmiştir.) Kedi ve köpek sahipleri, hayvanlarını dijital kimliklendirme yöntemleriyle kayıt altına aldırmakla yükümlüdürler. (3. Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 2. Maddesi ile Eklenmiştir) Dijital kimliklendirme yöntemlerine ilişkin usul ve esaslar Bakanlıkça yürürlüğe konulacak yönetmelikle belirlenir.
(1) hayvanlara bakan veya bakmak İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 3. Maddesi ile hayvanları sahiplenmek şeklinde ve ve güçten düşmüş hayvanların korunması İbaresi hayvanların sahiplendirilinceye kadar bakılmaları şeklinde değişmiştir.
İKİNCİ KISIM
Koruma Tedbirleri
BİRİNCİ BÖLÜM
Hayvanların Sahiplenilmesi, Bakımı ve Korunması
Madde 0005: Hayvanların sahiplenilmesi ve bakımı
Bir hayvanı, bakımının gerektirdiği yaygın eğitim programına katılarak (1) sahiplenen veya ona bakan (2) kişi, hayvanı barındırmak, hayvanın türüne ve üreme yöntemine uygun olan etolojik ihtiyaçlarını temin etmek, sağlığına dikkat etmek, insan, hayvan ve çevre sağlığı açısından gerekli tüm önlemleri almakla yükümlüdür.
Hayvan sahipleri, sahip oldukları hayvanlardan kaynaklanan çevre kirliliğini ve insanlara verilebilecek zarar ve rahatsızlıkları önleyici tedbirleri almakla yükümlü olup; zamanında ve yeterli seviyede tedbir alınmamasından kaynaklanan zararları tazmin etmek zorundadırlar.
Ev ve süs (1) hayvanı satan kişiler, bu hayvanların bakımı ve korunması ile ilgili olarak yerel yönetimler tarafından düzenlenen eğitim programlarına katılarak sertifika almakla yükümlüdürler.
(4. Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 3. Maddesi ile Değişmiştir.) Ev hayvanı ve kontrollü hayvanları bulundurma ve (2) sahiplenme şartları, hayvan bakımı ve korunması konularında verilecek eğitim ile ilgili usul ve esaslar ile sahiplenilerek bakılan hayvanların çevreye verecekleri zarar ve rahatsızlıkları önleyici tedbirler, Bakanlıkça çıkarılacak yönetmelikle belirlenir.
Ticari amaç güdülmeden bilhassa ev ve bahçesi içerisinde (1) bakılan ev ve süs (1) hayvanları sahiplerinin borcundan dolayı haczedilemezler.
(6. Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 3. Maddesi ile Yürürlükten Kaldırılmıştır.)
(7. Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 3. Maddesi ile Yürürlükten Kaldırılmıştır.)
(1) Üstü Çizili İbareler 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 3. Maddesi ile yürürlükten kaldırılmıştır.
(2) Üstü Çizili İbareler 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 15. Maddesi ile madde metninden çıkarılmıştır.
İKİNCİ KISIM
Koruma Tedbirleri
BİRİNCİ BÖLÜM
Hayvanların Sahiplenilmesi, Bakımı ve Korunması
Madde 0006: Sahipsiz ve güçten düşmüş hayvanların korunması
Sahipsiz ya da güçten düşmüş hayvanların kanuni istisnalar hariç (2) öldürülmeleri yasaktır.
Güçten düşmüş hayvanlar ticari ve gösteri amaçlı veya herhangi bir şekilde binicilik ve taşımacılık amacıyla çalıştırılamaz.
Sahipsiz hayvanların korunması, bakılması ve gözetimi için yürürlükteki mevzuat hükümleri çerçevesinde, yerel yönetimler yetki ve sorumluluklarına ilişkin düzenlemeler ile insan ve çevre sağlığı için oluşabilecek (2) olumsuz etkilerini gidermeye yönelik tedbirler, Çevre, Şehircilik ve İklim Değişikliği Bakanlığı (1)(2) ve İçişleri Bakanlığı ile eşgüdüm sağlanarak, diğer ilgili kuruluşların da görüşü alınmak suretiyle Bakanlıkça çıkarılacak yönetmelikle belirlenir.
Sahipsiz veya güçten düşmüş hayvanların en hızlı şekilde yerel yönetimlerce kurulan veya izin verilen hayvan bakımevlerine götürülmesi zorunludur. Bu hayvanların öncelikle söz konusu merkezlerde oluşturulacak müşahede yerlerinde tutulması sağlanır.  (Son Cümle 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 4. Maddesi ile Değişmiştir.) Bakımevlerine alınan hayvanlar Bakanlık veri sistemine kaydedilir ve rehabilite edilen köpekler, sahiplendirilinceye kadar hayvan bakımevlerinde barındırılır.
Sahipsiz veya güçten düşmüş hayvanların toplatılması ve hayvan bakımevlerinin çalışma usul ve esasları ile burada çalışan personelin niteliğine ilişkin hususlar (1) ilgili kurum ve kuruluşların görüşleri alınarak Bakanlıkça çıkarılacak yönetmelikle belirlenir. Hayvan bakımevleri ve hastanelerin kurulması amacıyla Hazineye ait araziler öncelikle tahsis edilir. Amacı dışında kullanıldığı tespit edilen arazilerin tahsisi iptal edilir.
Hiçbir kazanç ve menfaat sağlamamak kaydıyla sadece insani ve vicdani amaçlarla sahipsiz ve güçten düşmüş hayvanları hayvan bakımevi kurarak sahiplenmek (1) isteyen ve bu Kanunda öngörülen şartları taşıyan gerçek ve tüzel kişilere; belediyeler, orman idareleri, Maliye Bakanlığı, Özelleştirme İdaresi Başkanlığı tarafından, mülkiyeti idarelerde kalmak koşuluyla arazi ve buna ait binalar ve demirbaşlar tahsis edilebilir. Tahsis edilen arazilerin üzerinde amaca uygun tesisler ilgili Bakanlığın/İdarenin izni ile yapılır.
(1) Tarım ve Köyişleri İbaresi 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 17. Maddesi ile Çevre ve Şehircilik şeklinde ve usul ve esasları, İbaresi usul ve esasları ile burada çalışan personelin niteliğine ilişkin hususlar şeklinde değişmiştir.
(2) , 3285 sayılı Hayvan Sağlığı Zabıtası Kanununda öngörülen durumlar dışında İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 4. Maddesi ile kanuni istisnalar hariç şeklinde ve çevreye olabilecek İbaresi insan ve çevre sağlığı için oluşabilecek şeklinde ve Çevre ve Şehircilik Bakanlığı İbaresi Çevre, Şehircilik ve İklim Değişikliği Bakanlığı şeklinde ve hayvanlara bakan veya bakmak İbaresi hayvanları hayvan bakımevi kurarak sahiplenmek şeklinde değişmiştir.
İKİNCİ KISIM
Koruma Tedbirleri
İKİNCİ BÖLÜM
Hayvanlara Müdahaleler
Madde 0007: Cerrahi müdahaleler
Hayvanlara tıbbi ve cerrahi müdahaleler sadece veteriner hekimler tarafından yapılır.
Kontrolsüz üremenin önlenmesi için, hayvanlara acı vermeden kısırlaştırma müdahaleleri yapılır.
İKİNCİ KISIM
Koruma Tedbirleri
İKİNCİ BÖLÜM
Hayvanlara Müdahaleler
Madde 0008: Yasak müdahaleler
Bir hayvan neslini yok edecek her türlü müdahale yasaktır.
Hayvanların, yaşadıkları sürece, tıbbi amaçlar dışında organ veya dokularının tümü ya da bir bölümü çıkarılıp alınamaz veya tahrip edilemez.
Ev ve süs (1) hayvanının dış görünüşünü değiştirmeye yönelik veya diğer tedavi edici olmayan kuyruk ve kulak kesilmesi, ses tellerinin alınması ve tırnak ve dişlerinin sökülmesine yönelik cerrahi müdahale yapılması yasaktır. Ancak bu yasaklamalara; bir veteriner hekimin, veteriner hekimliği uygulamaları ile ilgili tıbbi sebepler veya özel bir hayvanın yararı için gerektiğinde tedavi edici olmayan müdahaleyi gerekli görmesi veya üremenin önlenmesi durumlarında izin verilebilir.
Bir hayvana tıbbi amaçlar dışında, onun türüne ve etolojik özelliklerine aykırı hale getirecek şekilde ve dozda hormon ve ilaç vermek, çeşitli maddelerle doping yapmak, hayvanların türlerine has davranış ve fiziki özelliklerini yapay yöntemlerle değiştirmek yasaktır.
(1) Üstü Çizili İbare 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 17. Maddesi ile madde metninden çıkarılmıştır.
İKİNCİ KISIM
Koruma Tedbirleri
İKİNCİ BÖLÜM
Hayvanlara Müdahaleler
Madde 0009: Hayvan deneyleri
Hayvanlar, bilimsel olmayan teşhis, tedavi ve deneylerde kullanılamazlar.
Tıbbi ve bilimsel deneylerin uygulanması ve deneylerin hayvanları koruyacak şekilde yapılması ve deneylerde kullanılacak hayvanların uygun biçimde bakılması ve barındırılması esastır.
Başkaca bir seçenek olmaması halinde, hayvanlar bilimsel çalışmalarda deney hayvanı olarak kullanılabilir.
Hayvan deneyi yapan kurum ve kuruluşlarda bu deneylerin yapılmasına kendi bünyelerinde kurulmuş ve kurulacak etik kurullar yoluyla izin verilir.
Etik kurulların kuruluşu, çalışma usul ve esasları, Tarım ve Köyişleri Bakanlığı ile (1) Sağlık Bakanlığının ve ilgili kuruluşların görüşleri alınarak Bakanlıkça çıkarılacak yönetmelikle belirlenir.
Deney hayvanlarının yetiştirilmesi, beslenmesi, barındırılması, bakılması, deney hayvanı besleyen, tedarik eden ve kullanıcı işletmelerin tescil edilmesi, çalışan personelin nitelikleri, tutulacak kayıtlar, ne tür hayvanların yetiştirileceği ve deney hayvanı besleyen, tedarik eden ve kullanıcı işletmelerin uyacağı esaslar Bakanlıkça (1) çıkarılacak yönetmelikle belirlenir.
(1) Üstü Çizili İbare 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 17. Maddesi ile madde metninden çıkarılmış ve Tarım ve Köyişleri Bakanlığınca İbaresi Bakanlıkça şeklinde değişmiştir.
İKİNCİ KISIM
Koruma Tedbirleri
ÜÇÜNCÜ BÖLÜM
Hayvanların Ticareti ve Eğitilmesi
Madde 0010: Hayvanların ticareti
Satılırken; hayvanların sağlıklarının iyi, barındırıldıkları yerin temiz ve sağlık şartlarına uygun olması zorunludur. (Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 4. Maddesi ile 14.07.2022 Tarihinde Yürürlüğe Girecek Şekilde Eklenmiştir) Ev hayvanı satış yerlerinde kedi ve köpek bulundurulamaz, ancak buralarda Bakanlıkça izin verilen ev hayvanı üretim yerlerindeki kedi ve köpeklerin satışı yapılabilir.
Çiftlik hayvanlarının bakımı, beslenmesi, nakliyesi ve kesimi esnasında hayvanların refahı ve güvenliğinin sağlanması hususundaki düzenlemeler Bakanlıkça (1) çıkarılacak yönetmelikle belirlenir.
Yabani hayvanların ticaretine ilişkin düzenlemeler Bakanlıkça çıkarılacak yönetmelikle belirlenir.
Ev hayvanlarının üretimini ve ticaretini yapanlar, hayvanların (1) sağlığını tehlikeye atmamak için gerekli anatomik, fizyolojik ve davranış karakteristikleri ile ilgili önlemleri almakla yükümlüdür.
Hayvanların ticari amaçla film çekimi ve reklam için kullanılması ile ilgili hususlar izne tabidir. Bu izne ait usul ve esaslar ilgili kuruluşların görüşü alınarak Bakanlıkça çıkarılacak yönetmelikle belirlenir.
Bir hayvan; acı, ıstırap ya da zarar görecek şekilde, film çekimi, gösteri, reklam ve benzeri işler için kullanılamaz.
Deney hayvanlarının ithalat ve ihracatı izne tabidir. Bu izin, Bakanlıkça (1) verilir.
Hasta, sakat ve yaşlı durumda bulunan veya iyileşemeyecek derecede ağrısı veya acısı olan bir hayvanı usulüne uygun kesmek ya da ağrısız öldürme amacından başka bir amaçla birine devretmek, satmak veya almak yasaktır.
(1) Tarım ve Köyişleri Bakanlığınca İbaresi 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 4. Maddesi ile Bakanlıkça şeklinde ve Ev ve süs hayvanlarının üretimini ve ticaretini yapanlar, annenin ve yavrularının İbaresi Ev hayvanlarının üretimini ve ticaretini yapanlar, hayvanların şeklinde ve Bakanlığın görüşü alınarak Tarım ve Köyişleri Bakanlığınca İbaresi Bakanlıkça şeklinde değişmiştir.
İKİNCİ KISIM
Koruma Tedbirleri
ÜÇÜNCÜ BÖLÜM
Hayvanların Ticareti ve Eğitilmesi
Madde 0011: Eğitim
Hayvanlar, doğal kapasitesini veya gücünü aşacak şekilde veya yaralanmasına, gereksiz acı çekmesine, kötü alışkanlıklara özendirilmesine neden olacak yöntemlerle eğitilemez.
Hayvanları başka bir canlı hayvanla dövüştürmek yasaktır. Folklorik amaca yönelik, şiddet içermeyen geleneksel gösteriler, Bakanlığın uygun görüşü alınarak il hayvanları koruma kurullarından izin alınmak suretiyle düzenlenebilir.
İKİNCİ KISIM
Koruma Tedbirleri
DÖRDÜNCÜ BÖLÜM
Hayvanların Kesimi, Ötanazisi (1) ve Yasaklar
Madde 0012: Hayvanların kesimi
Hayvanların kesilmesi; dini kuralların gerektirdiği özel koşullar dikkate alınarak hayvanı korkutmadan, ürkütmeden, en az acı verecek şekilde, hijyenik kurallara uyularak ve usulüne uygun olarak bir anda yapılır. Hayvanların kesiminin ehliyetli kişilerce yapılması sağlanır.
Dini amaçla kurban kesmek isteyenlerin kurbanlarını dini hükümlere, sağlık şartlarına, çevre temizliğine uygun olarak, hayvana en az acı verecek şekilde bir anda kesimi, kesim yerleri, ehliyetli kesim yapacak kişiler ve ilgili diğer hususlar Bakanlık, kurum ve kuruluşların görüşü alınarak, Diyanet İşleri Başkanlığının bağlı olduğu Bakanlıkça çıkarılacak yönetmelikle belirlenir.
(1) Bölüm Başlığında ki Öldürülmesi İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 5. Maddesi ile Ötanazisi şeklinde değişmiştir.
İKİNCİ KISIM
Koruma Tedbirleri
DÖRDÜNCÜ BÖLÜM
Hayvanların Kesimi, (1) ve Yasaklar
Madde 0013: Hayvanların ötanazisi
(Fıkra 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 5. Maddesi ile Eklenmiştir) Bakımevine alınan köpeklerden; insan ve hayvanların hayatı ve sağlığı için tehlike teşkil eden ve olumsuz davranışları kontrol edilemeyen, bulaşıcı veya tedavi edilemeyen hastalığı bulunan ya da sahiplenilmesi yasak olanlara 11/6/2010 tarihli ve 5996 sayılı Veteriner Hizmetleri, Bitki Sağlığı, Gıda ve Yem Kanununun 9 uncu maddesinin üçüncü fıkrasında belirtilen tedbir uygulanır.
(Fıkra 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 5. Maddesi ile Eklenmiştir) Yerel yönetimler sahipsiz köpeklere ilişkin yürüttüğü iş ve işlemlerde Bakanlar Kurulunun 28/8/2003 tarihli ve 2003/6168 sayılı Kararı ile onaylanan Ev Hayvanlarının Korunmasına Dair Avrupa Sözleşmesi kapsamında gerekli idari tedbirleri almaya yetkilidir.
Kanuni istisnalar ile tıbbi ve bilimsel gerekçeler ve gıda amaçlı olmayan, insan ve çevre sağlığına yönelen önlenemez tehditler bulunan acil durumlar dışında yavrulama, gebelik ve süt anneliği dönemlerinde hayvanlar öldürülemez.
Öldürme işleminden sorumlu kişi ve kuruluşlar, hayvanın kesin olarak öldüğünden emin olunduktan sonra, hayvanın ölüsünü usulüne uygun olarak bertaraf etmek veya ettirmekle yükümlüdürler. Öldürme ve ötanazi işlemine ilişkin esas ve usuller (1) Bakanlıkça çıkarılacak yönetmelikle belirlenir.
(1) Bölüm Başlığında ki Öldürülmesi İbaresi ve Madde Başlığında ki öldürülmesi İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 5. Maddesi ile Ötanazisi ve ötanazisi şeklinde ve Öldürme esas ve usulleri İbaresi Öldürme ve ötanazi işlemine ilişkin esas ve usuller şeklinde değişmiştir.
İKİNCİ KISIM
Koruma Tedbirleri
DÖRDÜNCÜ BÖLÜM
Hayvanların Kesimi, Ötanazisi (2) ve Yasaklar
Madde 0014: Yasaklar
Hayvanlarla ilgili yasaklar şunlardır:
Hayvanlara kasıtlı olarak kötü davranmak, acımasız ve zalimce işlem yapmak, (1) dövmek, aç ve susuz bırakmak, aşırı soğuğa ve sıcağa maruz bırakmak, bakımlarını ihmal etmek, fiziksel ve psikolojik acı çektirmek.
Hayvanları, gücünü aştığı açıkça görülen fiillere zorlamak.
Hayvan bakımı eğitimi almamış kişilerce ev ve süs (1) hayvanı satmak.
Ev ve süs (1) hayvanlarını onaltı yaşından küçüklere satmak.
Hayvanların kesin olarak öldüğü anlaşılmadan, vücutlarına tedavi maksatlı olmayan (1) müdahalelerde bulunmak.
Kesim hayvanları ve 4915 sayılı Kanun çerçevesinde avlanmasına ve özel üretim çiftliklerinde kesim hayvanı olarak üretimine izin verilen av hayvanları ile ticarete konu yabani hayvanlar dışındaki hayvanları, et ihtiyacı amacıyla kesip ya da öldürüp piyasaya sürmek.
Kesim için yetiştirilmiş hayvanlar dışındaki hayvanları ödül, ikramiye ya da prim olarak dağıtmak.
Kanunî ve tıbbî (2) gerekçeler hariç hayvanlara ya da onların ana karnındaki yavrularına veya havyar üretimi hariç yumurtalarına zarar verebilecek suni müdahaleler yapmak, yabancı maddeler vermek.
Hayvanları hasta, gebelik süresinin 2/3'ünü tamamlamış gebe ve yeni ana iken çalıştırmak, uygun olmayan koşullarda barındırmak.
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 5. Maddesi ile Değişmiştir.)
Sağlık nedenleri ile gerekli olmadıkça bir hayvana zor kullanarak yem yedirmek, acı, ıstırap ya da zarar veren yiyecekler ile alkollü içki, sigara, uyuşturucu ve bunun gibi bağımlılık yapan yiyecek veya içecekler vermek.
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 5. Maddesi ile Değişmiştir.) Bakanlıkça belirlenen tehlike arz eden hayvanları üretmek, sahiplenmek, sahiplendirmek, barındırmak, beslemek, takas etmek, sergilemek, hediye etmek ve bunların ülkemize girişini, satışını ve reklamını yapmak.
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 5. Maddesi ile Eklenmiştir) Hayvanlara işkence yapmak veya acımasız ve zalimce muamelede bulunmak.
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 5. Maddesi ile Eklenmiştir) Ev hayvanını terk etmek.
(Bent 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 6. Maddesi ile Eklenmiştir) Yerel yönetimler adına toplanan sahipsiz hayvanları bakımevi dışında bir yere terk etmek veya bakımevinde barındırılan köpekleri bakımevi dışında bir yere bırakmak.
(1) Üstü Çizili İbareler 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 5. Maddesi ile madde metninden çıkarılmış ve Altı Çizili İbare eklenmiştir.
(2) Bölüm Başlığında ki Öldürülmesi İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 6. Maddesi ile Ötanazisi şeklinde ve Tıbbî İbaresi Kanunî ve tıbbî şeklinde değişmiştir.
ÜÇÜNCÜ KISIM
Hayvan Koruma Yönetimi
BİRİNCİ BÖLÜM
Mahalli Hayvan Koruma Kurulları Teşkilat, Görev ve Sorumluluklar
Madde 0015: İl hayvanları koruma kurulu
Her ilde il hayvanları koruma kurulu, valinin başkanlığında, sadece hayvanların korunması ve mevcut sorunlar ile çözümlerine yönelik olmak üzere toplanır.
Bu toplantılara;
Büyükşehir belediyesi olan illerde büyükşehir belediye başkanları, büyükşehire bağlı ilçe belediye başkanları, büyükşehir olmayan illerde belediye başkanları,
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile Değişmiştir.) Doğa koruma ve milli parklar il şube müdürü,
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile Değişmiştir.) Tarım ve orman il müdürü,
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile eklenmiş ve diğer bentler buna göre teselsül ettirilmiştir) Çevre ve şehircilik il müdürü,
İl sağlık müdürü,
İl milli eğitim müdürü,
İl müftüsü,
Belediyelerin veteriner işleri müdürü,
Veteriner fakülteleri olan yerlerde fakülte temsilcisi,
Münhasıran hayvanları koruma ile ilgili faaliyet gösteren gönüllü kuruluşlardan valilik tarafından (1) seçilecek en çok iki temsilci,
İl veya bölge veteriner hekimler odasından bir temsilci,
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile eklenmiştir) İl baro temsilcisi veya ildeki barolardan birer temsilci,
Katılır.
Kurul başkanı gerekli gördüğü durumlarda konuyla ilgili olarak diğer kurum ve kuruluşlardan yetkili isteyebilir.
İl hayvan koruma kurulu sekretaryasını, doğa koruma ve milli parklar il şube (1) müdürlüğü yürütür. Kurul, çalışmalarının sonucunu, önemli politika, strateji, uygulama, inceleme ve görüşleri Bakanlığa bildirir. İllerde temsilciliği bulunmayan kuruluş var ise il hayvan koruma kurulları diğer üyelerden oluşur.  (Son Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile Değişmiştir.) Kurul en geç üç ayda bir başkanın çağrısı üzerine toplanır. (Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile Eklenmiştir) Gerektiğinde olağanüstü toplantılar yapılabilir.
İl hayvan koruma kurulunun çalışma esas ve usulleri Bakanlıkça çıkarılacak yönetmelikle belirlenir.
(1) takdiri ile İbaresi 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 6. Maddesi ile tarafından şeklinde ve il çevre ve orman İbaresi doğa koruma ve milli parklar il şube şeklinde değişmiştir.
ÜÇÜNCÜ KISIM
Hayvan Koruma Yönetimi
BİRİNCİ BÖLÜM
Mahalli Hayvan Koruma Kurulları Teşkilat, Görev ve Sorumluluklar
Madde 0016: İl hayvanları koruma kurulunun görevleri
Hayvanları koruma kurulu münhasıran hayvanların korunması, sorunların tespiti ve çözümlerini karara bağlamak üzere; av ve yaban hayvanlarının ve yaşama alanlarının korunması ve avcılığın düzenlenmesi hususlarında alınmış olan Merkez Av Komisyonu kararlarını göz önünde bulundurarak;
Hayvanların korunması ve kullanılmasında onların yasal temsilciliği niteliği ile bu Kanunda belirtilen görevleri yerine getirmek,
(Bent 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 7. Maddesi ile Değişmiştir.) İl sınırları içinde hayvanların korunmasına ilişkin ve sahipsiz hayvanlardan kaynaklı sorunları belirleyip, sorunların çözüm tekliflerini içeren yıllık, beş yıllık ve on yıllık plan ve projeler yapmak, yıllık hedef raporları hazırlayıp Bakanlığın uygun görüşüne sunmak, Bakanlığın olumlu görüşünü alarak insan, hayvan ve çevre sağlığına ilişkin her türlü önlemi almak,
Hazırlanan uygulama programlarının uygulanmasını sağlamak ve sonuçtan Bakanlığa bilgi vermek,
Hayvanların korunması ile ilgili olarak çeşitli kişi, kurum ve kuruluşların il düzeyindeki faaliyetlerini izlemek, yönlendirmek ve bu konuda gerekli eşgüdümü sağlamak,
İlde kurulacak olan hayvan bakımevleri ve hayvan hastanelerini desteklemek, geliştirmek, denetlemek (1) ve gerekli önlemleri almak,
(Bent 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 7. Maddesi ile Yürürlükten Kaldırılmıştır.)
Hayvan sevgisi, korunması ve yaşatılması ile ilgili eğitici faaliyetler düzenlemek,
(Bent 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 7. Maddesi ile eklenmiş, diğer bent buna göre (ı) bendi olarak teselsül ettirilmiştir.) Kanunda belirtilen faaliyet ve görevleri yerel yönetimler ve tarım ve orman il müdürlükleri ile eşgüdüm sağlayarak yaptırmak,
ı. Bu Kanuna göre çıkarılacak mevzuatla verilecek görevleri yapmak,
İle görevli ve yükümlüdür.
(1) Altı Çizili İbare 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 7. Maddesi ile eklenmiştir.
ÜÇÜNCÜ KISIM
Hayvan Koruma Yönetimi
İKİNCİ BÖLÜM
Denetim ve Hayvan Koruma Gönüllüleri (2)
Madde 0017: Denetim
Bu Kanun hükümlerine uyulup uyulmadığını denetleme yetkisi Bakanlığa aittir. Gerektiğinde bu yetki Bakanlıkça mahallin en büyük mülki amirine yetki devri suretiyle devredilebilir.
Denetim elemanlarının nitelikleri ve denetime ilişkin usul ve esaslar ile kayıt ve izleme sistemi kurma, bildirim yükümlülüğü ile bunları verecekler hakkındaki usul ve esaslar Bakanlıkça çıkarılacak yönetmelikle belirlenir.
Yerel yönetimler, ev hayvanları ile (1)(2) sahipsiz hayvanların kayıt altına alınması ile ilgili işlemleri yapmakla yükümlüdürler.
(1) Üstü Çizili İbare 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 17. Maddesi ile madde metninden çıkarılmıştır.
(2) Üstü Çizili İbareler 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 15. Maddesi ile madde metninden çıkarılmıştır.
ÜÇÜNCÜ KISIM
Hayvan Koruma Yönetimi
İKİNCİ BÖLÜM
Denetim ve Hayvan Koruma Gönüllüleri (1)
Madde 0018: Yerel hayvan koruma görevlilerinin sorumlulukları
(Madde 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 15. Maddesi ile Yürürlükten Kaldırılmıştır.)
(1) Üstü Çizili İbareler 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 15. Maddesi ile madde metninden çıkarılmıştır.
ÜÇÜNCÜ KISIM
Hayvan Koruma Yönetimi
ÜÇÜNCÜ BÖLÜM
Hayvanların Korunmasının Desteklenmesi
Madde 0019: Mali destek
(1. Cümle 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 8. Maddesi ile Değişmiştir.) İnsan, hayvan ve çevre sağlığının korunması amacıyla bakımevleri, hastaneler ve ameliyathaneler kurmak, bunlara ilişkin ilaç, alet ve ekipmanları temin etmek ile bakımevlerinde bakım, rehabilitasyon ve sahiplendirme gibi faaliyetleri yürütmek için, başta yerel yönetimler olmak üzere diğer ilgili kurum ve kuruluşlara teşvik veya Bakanlıkça uygun görülen miktarlarda mali destek sağlanır. Bu amaçla Bakanlık bütçesine gerekli ödenek konulur. Bu ödeneğin kullanımına ilişkin esas ve usuller, Hazine ve (1) Maliye Bakanlığının olumlu görüşü alınmak suretiyle Bakanlıkça çıkarılacak yönetmelikle belirlenir.
(Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 8. Maddesi ile Eklenmiştir) Birinci fıkra kapsamındaki faaliyetlerde kullanılmak üzere, gerçek ve tüzel kişilerce ayni veya nakdî bağış Bakanlığa ve yerel yönetimlere yapılabilir.
(1) Ev ve süs hayvanlarının İbaresi 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 8. Maddesi ile Hayvanların şeklinde değişmiş ve Altı Çizili İbareler eklenmiştir.
ÜÇÜNCÜ KISIM
Hayvan Koruma Yönetimi
DÖRDÜNCÜ BÖLÜM
Diğer Hükümler
Madde 0020: Eğitici yayınlar
Hayvanların korunması ve refahı amacıyla; yaygın ve örgün eğitime yönelik programların yapılması, radyo ve televizyon programlarında bu konuya yer verilmesi esastır. Türkiye Radyo ve Televizyon Kurumu ile özel televizyon kanallarına ait televizyon programlarında ayda en az iki saat, özel radyo kanallarının programlarında ise ayda en az yarım saat eğitici yayınların yapılması zorunludur. Bu yayınların % 20 sinin izlenme ve dinlenme oranı en yüksek saatlerde yapılması esastır. Radyo ve Televizyon Üst Kurulu görev alanına giren hususlarda bu maddenin takibi ile yükümlüdür.
(Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 9. Maddesi ile Eklenmiştir) Bu madde hakkında 15/2/2011 tarihli ve 6112 sayılı Radyo ve Televizyonların Kuruluş ve Yayın Hizmetleri Hakkında Kanunun 48 inci maddesinin ikinci fıkrası hükmü uygulanmaz.
ÜÇÜNCÜ KISIM
Hayvan Koruma Yönetimi
DÖRDÜNCÜ BÖLÜM
Diğer Hükümler
Madde 0021: Trafik kazaları
Bir hayvana çarpan ve ona zarar veren sürücü, onu en yakın veteriner hekim ya da tedavi ünitesine götürmek veya götürülmesini sağlamak zorundadır.
ÜÇÜNCÜ KISIM
Hayvan Koruma Yönetimi
DÖRDÜNCÜ BÖLÜM
Diğer Hükümler
Madde 0022: Hayvanat bahçeleri ve doğal yaşam parkları (*)
İşletme sahipleri ve belediyeler hayvanat bahçelerini, doğal yaşama ortamına en uygun şekilde tanzim etmekle ve ettirmekle yükümlüdürler.  (2. Cümle 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 10. Maddesi ile Yürürlükten Kaldırılmıştır.)
(Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 10. Maddesi ile Eklenmiştir) Gerçek veya tüzel kişiler, hayvanların etolojisine ve habitatına uygun, serbest dolaşımlarına imkan sağlayan doğal yaşam parkları kurabilir.
(Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 10. Maddesi ile Eklenmiştir) Hayvanat bahçeleri ile doğal yaşam parklarının kuruluşu ile çalışma usul ve esasları Bakanlıkça çıkarılacak yönetmelikle belirlenir.
(*) (Madde Başlığı 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 10. Maddesi ile Hayvanat bahçeleri iken metinde görüldüğü gibi değiştirilmiştir)
ÜÇÜNCÜ KISIM
Hayvan Koruma Yönetimi
DÖRDÜNCÜ BÖLÜM
Diğer Hükümler
Madde 0023: Yasak ve izinler
(Madde 13.06.2010 tarih ve 27610 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Hayvan Koruma Yönetimi
DÖRDÜNCÜ BÖLÜM
Diğer Hükümler
Madde 0024: Koruma altına alma
Bu Kanunun hayvanları korumaya yönelik hükümlerine aykırı hareket eden veya sahiplendiği (1) hayvanların bakımını ciddi şekilde ihmal eden ya da onlara ağrı, acı veya zarar veren kişilerin denetimle yetkili merci tarafından hayvan bulundurması yasaklanır ve hayvanlarına el konulur.  (Son Cümle 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 9. Maddesi ile Değişmiştir.) Söz konusu hayvanlardan sahiplendirilme niteliği olanlar sahiplendirilinceye kadar hayvan bakımevinde barındırılır.
(1) ve bu suretle bulundurduğu İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 9. Maddesi ile veya sahiplendiği şeklinde değişmiştir.
DÖRDÜNCÜ KISIM
Cezai Hükümler
BİRİNCİ BÖLÜM
İdari Para Cezası Verme Yetkisi, Cezalar, Ödeme Süresi, Tahsil ve İtiraz
Madde 0025: İdari para cezası verme yetkisi
Bu Kanunda öngörülen idari para cezaları bu Kanunun 17 nci maddesinde belirtilen denetime yetkili merci tarafından verilir.
DÖRDÜNCÜ KISIM
Cezai Hükümler
BİRİNCİ BÖLÜM
İdari Para Cezası Verme Yetkisi, Cezalar, Ödeme Süresi, Tahsil ve İtiraz
Madde 0026: İdari para cezalarına itiraz
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ KISIM
Cezai Hükümler
BİRİNCİ BÖLÜM
İdari Para Cezası Verme Yetkisi, Cezalar, Ödeme Süresi, Tahsil ve İtiraz
Madde 0027: İdari para cezalarının ödenme süresi ve tahsili
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ KISIM
Cezai Hükümler
BİRİNCİ BÖLÜM
İdari Para Cezası Verme Yetkisi, Cezalar, Ödeme Süresi, Tahsil ve İtiraz
Madde 0028: İdarî para cezaları
(Madde 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 11. Maddesi ile Değişmiştir.)
Bu Kanun hükümlerine aykırı davrananlara aşağıdaki idarî para cezaları verilir:
a) 4 üncü maddenin birinci fıkrasının (k) bendinin ikinci cümlesine aykırı davrananlara hayvan başına bin iki yüz Türk lirası idarî para cezası.
b) 5 inci maddenin birinci ve ikinci fıkralarında öngörülen hayvanların sahiplenilmesi ve bakımı ile ilgili yasaklara ve yükümlülüklere uymayan ve alınması gereken önlemleri almayanlara hayvan başına bin Türk lirası; üçüncü fıkrasına aykırı davranan işletme sahiplerine beş bin Türk lirası idarî para cezası.
c) 7 nci maddede yazılan cerrahi amaçlı müdahaleler ile ilgili hükümlere aykırı davrananlara hayvan başına bin Türk lirası idarî para cezası.
d) Fiil suç teşkil etmediği takdirde, 8 inci maddenin birinci fıkrasında yazılı, bir hayvan neslini yok edecek müdahalede bulunanlara hayvan başına otuz beş bin Türk lirası; ikinci, üçüncü ve dördüncü fıkralarına uymayanlara hayvan başına dört bin beş yüz Türk lirası idarî para cezası.
e) 9 uncu maddede ve çıkarılacak yönetmeliklerinde belirtilen hususlara uymayanlara hayvan başına bin iki yüz Türk lirası; yetkisi olmadığı hâlde hayvan deneyi yapanlara hayvan başına dört bin beş yüz Türk lirası idarî para cezası.
f) 10 uncu maddenin birinci fıkrasının birinci cümlesine aykırı davrananlara beş yüz Türk lirası; birinci fıkrasının ikinci cümlesine aykırı davrananlara hayvan başına bin beş yüz Türk lirası; dördüncü fıkrasındaki yükümlülüklere aykırı davrananlara hayvan başına beş yüz Türk lirası; beşinci fıkrası uyarınca çıkarılacak yönetmelik hükümlerine aykırı davrananlara beş bin Türk lirası; altıncı fıkrasına aykırı davrananlara üç bin Türk lirası; sekizinci fıkrasına aykırı davrananlara hayvan başına bin Türk lirası idarî para cezası.
g) 11 inci maddenin birinci fıkrasındaki eğitim ile ilgili yasaklara aykırı davrananlara beş bin beş yüz Türk lirası idarî para cezası.
h) 12 nci maddenin birinci fıkrasına aykırı hareket edenlere hayvan başına iki bin yüz Türk lirası; ikinci fıkrasına aykırı hareket edenlere hayvan başına beş bin iki yüz elli Türk lirası idarî para cezası.
ı) 13 üncü maddenin dördüncü (1) fıkrası hükmüne aykırı davrananlara hayvan başına iki bin iki yüz Türk lirası; aykırı davranışların işletmelerce gösterilmesi hâlinde hayvan başına beş bin beş yüz Türk lirası idarî para cezası.
j) 14 üncü maddenin birinci fıkrasının (a), (b), (e), (g), (h), (ı) ve (k) bentlerine aykırı davrananlara hayvan başına bin beş yüz Türk lirası; (f) ve (l) bentlerine aykırı davrananlara hayvan başına on bir bin Türk lirası; (d) bendine aykırı davrananlara iki bin Türk lirası; (n) bendine aykırı davrananlara hayvan başına altmış bin (1) Türk lirası ; (o) bendine aykırı davrananlara hayvan başına elli bin Türk lirası idarî para cezası. (1)
k) Radyo ve Televizyon Üst Kurulunun takibi sonucunda 20 nci maddeye aykırı hareket ettiği tespit edilen ulusal radyo ve televizyon kurum ve kuruluşlarına maddenin ihlal edildiği her ay için yirmi bir bin Türk lirası idarî para cezası.
l) 21 inci maddeye aykırı hareket edenlere hayvan başına bin beş yüz Türk lirası idarî para cezası.
m) 22 nci maddede belirtilen yükümlülüğe ve çıkarılacak yönetmelikte belirlenen hükümlere aykırı davrananlara hayvan başına iki bin beş yüz Türk lirası idarî para cezası.
Maddede düzenlenen kabahatlerin veteriner hekim, veteriner sağlık teknisyeni, hayvan koruma gönüllüsü, (1) hayvan koruma derneği üyeleri, hayvan koruma vakfı üyeleri veya hayvanlara bakmak veya onları korumakla görevlendirilen kişiler tarafından işlenmesi durumunda verilecek ceza iki kat artırılarak uygulanır.
Maddede düzenlenen kabahatlere konu olan ve 24 üncü madde uyarınca el konulan kedi ve köpekler ile Bakanlıkça uygun görülen diğer hayvanlar koruma altına alınarak bakımevi bulunan en yakın belediye tarafından hayvan bakımevine götürülür.
(1) ikinci İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 10. Maddesi ile dördüncü şeklinde ve hayvan başına iki bin İbaresi hayvan başına altmış bin şeklinde idarî para cezası. İbaresi ; (o) bendine aykırı davrananlara hayvan başına elli bin Türk lirası idarî para cezası. şeklinde değişmiş ve Üstü Çizili İbareler madde metninden çıkarılmıştır.
Madde 0028/A: Adli cezalar
(Madde 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 12. Maddesi ile Eklenmiştir)
Nesli yok olma tehlikesi altında olan bir hayvanı öldüren kişi bir yıldan beş yıla kadar hapis cezası; bir hayvan neslini yok eden kişi beş yıldan on yıla kadar hapis cezası ile cezalandırılır.
12 nci madde kapsamındaki hayvan kesimleri ile 13 üncü maddenin birinci, ikinci ve üçüncü (1) fıkrasında belirtilen hususlar dışında bir ev hayvanını veya evcil hayvanı kasten öldüren kişi altı aydan dört yıla kadar hapis cezası ile cezalandırılır.
Hayvanlara cinsel saldırıda bulunan veya tecavüz eden kişi altı aydan üç yıla kadar hapis ve yüz günden az olmamak üzere adli para cezası ile cezalandırılır.
14 üncü maddenin birinci fıkrasının (m) bendinde düzenlenen yasağa aykırı davranmak suretiyle bir ev hayvanına veya evcil hayvana işkence eden veya acımasız ve zalimce muamelede bulunan kişi altı aydan üç yıla kadar hapis cezası ile cezalandırılır.
11 inci maddenin ikinci fıkrasının ikinci cümlesi saklı kalmak üzere, hayvanları dövüştüren kişi üç aydan iki yıla kadar hapis veya adli para cezası ile cezalandırılır.
Maddede düzenlenen suçların birden fazla hayvana karşı aynı anda işlenmesi durumunda verilecek ceza yarı oranında artırılır.
Maddede düzenlenen suçların veteriner hekim, veteriner sağlık teknisyeni, hayvan koruma gönüllüsü, (1) hayvan koruma derneği üyeleri, hayvan koruma vakfı üyeleri veya hayvanlara bakmak yahut onları korumakla görevlendirilen kişiler tarafından işlenmesi durumunda verilecek ceza yarı oranında artırılır.
Sahibi tarafından işlenen suçlar da dahil olmak üzere bu maddede belirtilen suçların işlenmesi halinde soruşturma yapılması Tarım ve Orman Bakanlığının il veya ilçe müdürlükleri tarafından Cumhuriyet başsavcılığına yazılı başvuruda bulunulmasına bağlıdır. Bu başvuru muhakeme şartı niteliğindedir. Suçüstü halinde ise soruşturma genel hükümlere göre yapılır. İkinci, üçüncü, dördüncü ve beşinci fıkralarda belirtilen suçların başka bir kişi tarafından sahipli hayvana karşı işlenmesi halinde hayvan sahibinin şikayeti üzerine de soruşturma yapılır.
Maddede düzenlenen suçlara konu olan ve 24 üncü madde uyarınca el konulan kedi ve köpekler ile Bakanlıkça uygun görülen diğer hayvanlar koruma altına alınarak bakımevi bulunan en yakın belediye tarafından hayvan bakımevine götürülür.
(1) Altı Çizili İbareler 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 11. Maddesi ile eklenmiş ve Üstü Çizili İbareler madde metninden çıkarılmıştır.
BEŞİNCİ KISIM
Çeşitli, Son ve Geçici Hükümler
BİRİNCİ BÖLÜM
Çeşitli Hükümler
Madde 0029: Birden fazla hükmün ihlali
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Çeşitli, Son ve Geçici Hükümler
BİRİNCİ BÖLÜM
Çeşitli Hükümler
Madde 0030: Fiillerin tekrarı
Bu Kanunda, ceza hükmü altına alınmış fiillerin tekrarı halinde para cezaları bir kat, daha fazla tekrarı halinde üç kat artırılarak verilir.
BEŞİNCİ KISIM
Çeşitli, Son ve Geçici Hükümler
İKİNCİ BÖLÜM
Son ve Geçici Hükümler
Madde 0031: Saklı hükümler
4915 sayılı Kara Avcılığı Kanunu, 5996 sayılı Kanun (1) ile 1380 sayılı Su Ürünleri Kanunu hükümleri saklıdır.
(1) 3285 sayılı Hayvan Sağlığı ve Zabıtası Kanunu, 4631 sayılı Hayvan Islahı Kanunu İbaresi 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 12. Maddesi ile 5996 sayılı Kanun şeklinde değişmiştir.
Ek Madde 0001: Yerel yönetimlerin sorumluluğu (*)
(Madde 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 13. Maddesi ile Eklenmiştir)
Büyükşehir belediyeleri, il belediyeleri ve nüfusu yirmi beş bini aşan büyükşehir ilçe belediyeleri ile diğer (1) belediyeler, sahipsiz veya güçten düşmüş ya da tehlike arz eden hayvanların korunması ve sahiplendirilinceye kadar (1) bakımının yapılması ile rehabilitasyonunun sağlanması amacıyla hayvan bakımevleri kurar.
Birinci fıkrada belirtilen hayvanlar, ilgili belediyeler tarafından hayvan bakımevine götürülür. Hayvan bakımevi kurma zorunluluğu olmayan belediyeler ile il özel idareleri (1) ise sorumluluk alanındaki bu hayvanları en yakın hayvan bakımevine götürür.  (3. ve 4. Cümle 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 13. Maddesi ile Değişmiştir.) Bakımevlerine alınan hayvanlar Bakanlık veri sistemine kaydedilir. Rehabilite edilen köpekler, sahiplendirilinceye kadar hayvan bakımevlerinde barındırılır.
(3. Fıkra 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 13. Maddesi ile Değişmiştir.) Büyükşehir belediyeleri, il belediyeleri ve nüfusu yirmi beş bini aşan belediyeler bakımından, geçici 4 üncü maddenin ikinci fıkrasında belirtilen kaynağı ayırmayan belediye başkanı ve meclis üyeleri ile ayrılan kaynağı hayvan bakımevi kurmak, sahipsiz hayvanları toplamak, rehabilite etmek veya sahiplendirilinceye kadar bakmak için sarf etmeyen ya da bu kaynağı başka amaçlar için sarf eden belediye başkanı ve belediye yetkililerine altı aydan iki yıla kadar hapis cezası verilir.
(*) (Madde Başlığı 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 13. Maddesi ile Belediyelerin sorumluluğu iken metinde görüldüğü gibi değiştirilmiştir)
(1) Üstü Çizili İbare 02.08.2024 Tarih ve 32620 Sayılı Resmi Gazetede Yayımlanan 7527 Sayılı Kanunun 13. Maddesi ile madde metninden çıkarılmış ve Altı Çizili İbareler eklenmiştir.
Ek Madde 0002:
(Madde 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 14. Maddesi ile Eklenmiştir)
Bu maddenin yürürlüğe girdiği tarihten sonra hayvanların kullanıldığı kara ve su sirkleri ile yunus parklarının kurulması yasaktır.
Mevcut işletmeler, herhangi bir nedenle eksilen hayvan sayısını tamamlama ya da artırma, yeni şube açma gibi yollarla kapasite artırımına gidemez, üretim yapamaz, Bakanlığın izni olmadan işletme hakkını devredemez, on yılın sonunda faaliyetine son verir. Bu işletmelerin hayvanların etolojisine uygun olarak faaliyet göstermesini sağlayacak kriterler, bu maddenin yürürlüğe girdiği tarihten itibaren altı ay içinde Bakanlık tarafından çıkarılacak yönetmelikle belirlenir.
Bu maddede belirtilen yasaklara aykırı davrananlara hayvan başına yirmi beş bin Türk lirası idarî para cezası verilir.
BEŞİNCİ KISIM
Çeşitli, Son ve Geçici Hükümler
İKİNCİ BÖLÜM
Son ve Geçici Hükümler
Geçici Madde 0001:
Bu Kanunun 14 üncü maddesinin (l) bendinde belirtilen hayvanlardan, yurda bu Kanunun yürürlüğe girdiği tarihten önce sokulmuş olanların sahipleri; üç ay içerisinde hayvan koruma kurullarına bildirimde bulunarak bunları kayıt altına aldırmak; altı ay içerisinde kısırlaştırarak kısırlaştırıldıklarına ilişkin belgeleri il hayvan koruma kurullarına teslim etmek zorundadırlar.
Geçici Madde 0002:
Bu Kanun gereğince çıkarılması gerekli bulunan yönetmelikler, Kanunun yürürlüğe girdiği tarihten itibaren bir yıl içinde hazırlanır.
Geçici Madde 0003:
(Madde 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 15. Maddesi ile Eklenmiştir)
14 üncü maddenin birinci fıkrasının (1) bendi uyarınca, tehlike arz eden hayvanların belirlenmesine ilişkin Bakanlıkça yapılacak düzenleme yürürlüğe konuluncaya kadar; Pitbull Terrier, Japanese Tosa, Dogo Argentino, Fila Brasilerio türlerini veya bunların melezlerini üreten, sahiplenen, sahiplendiren, barındıran, besleyen, takas eden, sergileyen, hediye eden ve bunların ülkemize girişini, satışını ve reklamını yapana hayvan başına on bir bin Türk lirası idarî para cezası verilir. Bu hayvanlara el konulur ve bu hayvanlar belediyeler tarafından hayvan bakımevine götürülür.
Birinci fıkra kapsamına giren hayvanları bu madde yürürlüğe girinceye kadar sahiplenmiş olanlardan, maddenin yürürlüğe girdiği tarihten itibaren altı aylık süre içinde hayvanlarını kısırlaştıran ve buna dair belgeyle birlikte Bakanlığa başvurarak veri tabanına kayıt ettirenler hakkında, birinci fıkrada veya 28 inci maddenin birinci fıkrasının (j) bendinde öngörülen idari yaptırım hükümleri uygulanmaz. Kısırlaştırma işlemi için maddenin yürürlüğe girmesinden önce gebe kalmış hayvanların doğum yapması, yavruların dört aylık olması beklenir. Bu hayvanların ölümü halinde Bakanlığa bilgi verilir ve kayıttan düşürülür.
Kısırlaştırılan ve kayıt altına alınan bu hayvanlar kayıt belgesiz, ağızlıksız ve tasmasız olarak dolaştırılamaz, halkın yoğun olarak bulunduğu yerler ile çocuk oyun alanları ve parklarına sokulamaz. Ağızlık ve tasma takma zorunluluğu ile halkın yoğun olarak bulunduğu yerlere ve çocuk oyun alanları ve parklarına girme yasağı maddenin yürürlüğe girmesiyle birlikte uygulanmaya başlanır. Bu fıkra hükümlerine aykırı hareket edenlere, on bir bin Türk lirası idarî para cezası verilir. Bu fıkrada belirtilen yasaklara aykırılığın tekrarı halinde, idarî para cezası verilir ve hayvanlara el konulur ve hayvan, konulabileceği bakımevi bulunan en yakın belediye tarafından hayvan bakımevine götürülür.
Bu madde kapsamında hayvan sahibi olanlar, hayvanlarını en yakın bakımevine bırakabilirler. Bu hayvanların sokağa terki halinde otuz bin Türk lirası idarî para cezası verilir.
Yerel yönetimler tarafından kurulan hayvan bakımevleri, bu madde uyarınca teslim edilen hayvanları kabul etmek zorundadır.
Bu Kanun uyarınca çıkarılacak yönetmelikler, Kanunun yürürlüğe girdiği tarihten itibaren altı ay içinde yürürlüğe konulur.
Geçici Madde 0004:
(Madde 02.08.2024 tarih ve 32620 sayılı Resmi Gazetede yayımlanan 7527 Sayılı Kanunun 14. Maddesi ile Değişmiştir.)
Büyükşehir belediyeleri, il belediyeleri ve nüfusu yirmi beş bini aşan belediyeler 31/12/2028 tarihine kadar ek 1 inci maddenin birinci fıkrasında belirtilen hayvan bakımevlerini kurmakla ve mevcut bakımevlerinin koşullarını iyileştirmekle yükümlüdür.
Belediyeler 31/12/2028 tarihine kadar birinci fıkra gereğince hayvan bakımevleri kurmak, rehabilitasyon işlemlerini gerçekleştirmek ve sahipsiz hayvanlara sahiplendirilinceye kadar bakmak için kesinleşmiş en son bütçe gelirlerinin binde beşi oranında kaynak ayırır. Bu oran büyükşehir belediyelerinde binde üç olarak uygulanır. Bu fıkra uyarınca ayrılan ödenekler başka bir amaç için kullanılamaz.
Belediyelerce bu maddenin ikinci fıkrasında belirlenen oranların üzerinde yapılan harcamaların yüzde 40 ı, tevsik edilmesi kaydıyla ilgili belediyeye Hazine ve Maliye Bakanlığınca aktarılır. Ancak, aktarılacak tutar hiçbir şekilde ikinci fıkrada belirlenen oranların yüzde 40 ını geçemez. Bu fıkranın uygulanmasına ilişkin usul ve esaslar Hazine ve Maliye Bakanlığınca belirlenir.
Kedi ve köpek sahipleri, hayvanlarını en geç 31/12/2025 tarihine kadar dijital kimliklendirme yöntemleriyle kayıt altına aldırmak zorundadır.
BEŞİNCİ KISIM
Çeşitli, Son ve Geçici Hükümler
İKİNCİ BÖLÜM
Son ve Geçici Hükümler
Madde 0032: Yürürlük
Bu Kanun yayımı tarihinde yürürlüğe girer.
BEŞİNCİ KISIM
Çeşitli, Son ve Geçici Hükümler
İKİNCİ BÖLÜM
Son ve Geçici Hükümler
Madde 0033: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
