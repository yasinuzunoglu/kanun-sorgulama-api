4146 sayılı Hukuk Usulü Muhakemeleri Kanununda Değişiklik Yapılmasına İlişkin Kanun
Yayımlandığı Resmî Gazete Tarihi: 23.06.1996
Yayımlandığı Resmî Gazete Sayısı: 22675
Kabul Tarihi	20.06.1996
Madde 0001:
18.06.1927 tarihli ve 1086 sayılı Hukuk Usulü Muhakemeleri Kanununun;
8 inci maddesinin (I) numaralı bendinde geçen iki milyon liralık sınır yüz milyon liraya,
288 inci maddesinin birinci ve ikinci fıkraları ile 290 ıncı maddesinde geçen yirmibin liralık sınır on milyon liraya,
427 nci maddesinin ikinci, üçüncü, dördüncü fıkralarında geçen dörtyüzbin liralık sınır on milyon liraya, beşinci fıkrasında geçen dört milyon liralık duruşma sınırı ikiyüz milyon liraya, iki milyon liralık karar düzeltme sınırı yüzelli milyon liraya,
438 inci maddesinin birinci fıkrasında geçen dört milyon liralık sınır ikiyüz milyon liraya,
440 ıncı maddesinin (III) numaralı fıkrasının (1) numaralı bendinde geçen iki milyon liralık sınır yüzelli milyon liraya,
566 ncı maddesinin birinci fıkrasında geçen beşyüzbin liralık sınır yüz milyon liraya,
Yükseltilmiştir.
Madde 0002:
1086 sayılı Kanuna aşağıdaki ek madde eklenmiştir.
EK MADDE 3.- Görev, kesin hüküm, Yargıtayda duruşma, karar düzeltme, senetle ispata ve sulh mahkemelerindeki taksim davalarında muhakeme usulünün belirlenmesine ilişkin maddelerdeki parasal sınırlar, 01.01.1998 tarihinden itibaren iki, 01.01.2000 tarihinden itibaren dört katı olarak uygulanır. Bu uygulama nedeniyle mahkemelerce görevsizlik kararı verilemez.
Geçici Madde 0001:
1086 sayılı Kanunun bu Kanunla değiştirilen hükümleri, Kanunun yürürlüğe girmesinden sonra açılacak davalarda uygulanır.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
