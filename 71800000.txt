7180 sayılı Bazı Kanun Ve Kanun Hükmünde Kararnamelerde Değişiklik Yapılmasına Dair Kanun
Yayımlandığı Resmî Gazete Tarihi: 05.07.2019
Yayımlandığı Resmî Gazete Sayısı: 30822
Kabul Tarihi	27.06.2019
Madde 0001 :
24/3/1950 tarihli ve 5661 sayılı Yüksek Öğrenim Öğrenci Yurtları ve Aşevleri Hakkındaki Kanuna Ek Kanunun 1 inci maddesinin birinci fıkrası aşağıdaki şekilde, dördüncü fıkrasında yer alan Millî Eğitim Bakanlığının Teşkilat ve Görevleri ibaresi Özel Barınma Hizmeti Veren Kurumlar ve Bazı Düzenlemeler şeklinde değiştirilmiş, fıkranın ikinci cümlesine nitelikleri ibaresinden sonra gelmek üzere ilgisine göre Millî Eğitim Bakanlığı veya Gençlik ve Spor Bakanlığınca çıkarılan ibaresi eklenmiş ve yedinci fıkrasında yer alan ilgili milli eğitim müdürlüğüne ibaresi ilgisine göre millî eğitim müdürlüğü veya gençlik ve spor il müdürlüğüne şeklinde değiştirilmiştir.
Gerçek ve tüzel kişiler tarafından yemekli ve yemeksiz öğrenci yurtları ve buna benzer kurumlar açılması ve işletilmesi ortaokul ve ortaöğrenim düzeyinde Millî Eğitim Bakanlığının, yükseköğrenim düzeyinde Gençlik ve Spor Bakanlığının iznine bağlıdır. İlgili Bakanlıklar bu yurt ve kurumları tespit edecekleri esaslara göre denetler.
Madde 0002 :
5/1/1961 tarihli ve 222 sayılı İlköğretim ve Eğitim Kanununun 3 üncü maddesi aşağıdaki şekilde değiştirilmiştir.
Madde 3- Mecburi ilköğretim çağı, 6-14 yaş grubundaki çocukları kapsar. İlkokulların birinci sınıflarına o yılın 31 Aralık tarihinde 72 ayını dolduran çocukların kaydı yapılır. Ancak çocuğun gelişim durumuna bağlı olarak okula erken başlaması veya kaydının ertelenmesi ile ilgili hususlar yönetmelikle düzenlenir.
Madde 0003 :
22/6/1965 tarihli ve 633 sayılı Diyanet İşleri Başkanlığı Kuruluş ve Görevleri Hakkında Kanunun 10/A maddesinin üçüncü fıkrasında yer alan dört ibareleri üç şeklinde ve iki ibaresi bir şeklinde değiştirilmiştir.
Madde 0004 :
14/6/1973 tarihli ve 1739 sayılı Millî Eğitim Temel Kanununun 22 nci maddesi aşağıdaki şekilde değiştirilmiştir.
Madde 22- Mecburi ilköğretim çağı, 6-14 yaş grubundaki çocukları kapsar. İlkokulların birinci sınıflarına o yılın 31 Aralık tarihinde 72 ayını dolduran çocukların kaydı yapılır. Ancak çocuğun gelişim durumuna bağlı olarak okula erken başlaması veya kaydının ertelenmesi ile ilgili hususlar yönetmelikle düzenlenir.
Madde 0005 :
5/6/1986 tarihli ve 3308 sayılı Mesleki Eğitim Kanununun 10 uncu maddesi başlığıyla birlikte aşağıdaki şekilde değiştirilmiştir.
Mesleki eğitim merkezi programına çıraklık kayıt şartları
Madde 10- Mesleki eğitim merkezi programına çırak öğrenci olarak kayıt olabilmek için aşağıdaki şartlar aranır:
a) En az ortaokul veya imam-hatip ortaokulu mezunu olmak.
b) Bünyesi ve sağlık durumu gireceği mesleğin gerektirdiği işleri yapmaya uygun olmak.
Tehlikeli ve çok tehlikeli işler veya özellik arz eden mesleklere alınacak çırakların öğrenim ve yaş durumu, ilgili kuruluşların görüşü alınarak Bakanlıkça belirlenir.
Madde 0006 :
5/6/1986 tarihli ve 3308 sayılı Mesleki Eğitim Kanununun 16 ncı maddesinin ikinci ve dördüncü fıkraları yürürlükten kaldırılmıştır.
Madde 0007 :
3308 sayılı Kanunun 27 nci maddesinin birinci fıkrasında yer alan kursları ibaresi madde metninden çıkarılmış, ikinci fıkrasında yer alan Bu kursların kapsam ve süreleri Mesleki Eğitim Kurulunun görüşü alınarak ibaresi Bu eğitimin kapsam ve süreleri şeklinde değiştirilmiş ve üçüncü fıkrası yürürlükten kaldırılmıştır.
Madde 0008 :
3308 sayılı Kanunun 28 inci maddesinin birinci fıkrasının (b) bendinde yer alan mesleklerin özelliğine göre Bakanlıkça belirlenecek süre kadar çalışmış ve ustalık eğitimi kurslarını ibaresi ustalık eğitimini şeklinde değiştirilmiştir.
Madde 0009 :
8/2/2007 tarihli ve 5580 sayılı Özel Öğretim Kurumları Kanununun 2 nci maddesinin birinci fıkrasının (b) bendine sosyal etkinlik merkezleri ibaresinden sonra gelmek üzere , mesleki eğitim merkezleri ibaresi ve fıkraya (p) bendinden sonra gelmek üzere aşağıdaki bent eklenmiştir.
r) Mesleki eğitim merkezi: Çıraklık, kalfalık ve ustalık eğitimi ile mesleki ve teknik kurs programlarının uygulandığı özel öğretim kurumunu,
Madde 0010 :
5580 sayılı Kanunun 3 üncü maddesinin beşinci fıkrasında yer alan Bu Kanun kapsamındaki ibaresi Milletlerarası özel öğretim kurumları hariç bu Kanun kapsamındaki şeklinde değiştirilmiştir.
Madde 0011 :
5580 sayılı Kanunun 7 nci maddesinin ikinci fıkrasının (b) bendi aşağıdaki şekilde değiştirilmiştir.
b) Gerçeğe aykırı veya yanıltıcı reklam ya da ilan vermesi, reklam veya ilanlarda öğrenci resim ya da bilgilerini kullanması,
Madde 0012 :
5580 sayılı Kanunun 12 nci maddesinin üçüncü ve dördüncü fıkralarına mesleki ve teknik eğitim okullarında öğrenim gören ibarelerinden sonra gelmek üzere Türkiye Cumhuriyeti vatandaşı ibareleri eklenmiştir.
Madde 0013 :
5580 sayılı Kanunun ek 1 inci maddesinin yedinci fıkrasında yer alan eğitim ve öğretim desteği, ibaresi madde metninden çıkarılmıştır.
Madde 0014 :
17/2/2011 tarihli ve 6114 sayılı Ölçme, Seçme ve Yerleştirme Merkezi Hizmetleri Hakkında Kanuna geçici 2 nci maddesinden sonra gelmek üzere aşağıdaki geçici madde eklenmiştir.
Geçici Madde 3- (1) 4 sayılı Bakanlıklara Bağlı, İlgili, İlişkili Kurum ve Kuruluşlar ile Diğer Kurum ve Kuruluşların Teşkilatı Hakkında Cumhurbaşkanlığı Kararnamesinin 350 nci maddesinin üçüncü fıkrası uyarınca sayısı onu geçmemek üzere Başkanlıkta soru hazırlamak üzere görevlendirilen yükseköğretim kurumlarında görevli öğretim elemanları ile Millî Eğitim Bakanlığında görevli öğretmenlere 31/12/2021 tarihine kadar, (40.000) gösterge rakamının memur aylık katsayısı ile çarpımı sonucu bulunacak miktarı geçmeyecek tutarda her ay ek ödeme yapılabilir. Ek ödemenin tutarı ile usul ve esasları Cumhurbaşkanınca belirlenir.
Madde 0015 :
25/8/2011 tarihli ve 652 sayılı Özel Barınma Hizmeti Veren Kurumlar ve Bazı Düzenlemeler Hakkında Kanun Hükmünde Kararnamenin 13 üncü maddesinde yer alan Milli Eğitim Bakanlığınca ibaresi ortaokul ve ortaöğrenim düzeyinde Millî Eğitim Bakanlığınca, yükseköğrenim düzeyinde Gençlik ve Spor Bakanlığınca şeklinde ve Bakanlık bu yetkisini ibaresi Bakanlıklar bu yetkilerini şeklinde değiştirilmiştir.
Madde 0016 :
652 sayılı Kanun Hükmünde Kararnamenin 43 üncü maddesinin birinci fıkrasında yer alan sağlık kurulu raporuyla asgarî % 20 oranında engelli olduğu ibaresi Erişkinler İçin Engellilik Sağlık Kurulu Raporuyla asgari %20 oranında engelli olduğu, 18 yaş altı çocukların Çocuklar İçin Özel Gereksinim Raporu ile özel gereksinimi olduğu şeklinde, dil-konuşma, spastik, zihinsel, ortopedik veya ruhsal engelli ibaresi zihinsel, bedensel yetersizliği olan bireyler ile dil ve konuşma, özel öğrenme güçlüğü, otizm spektrum bozukluğu olan bireylerden ilgili destek eğitim programında belirtilen yaşlardaki Türkiye Cumhuriyeti vatandaşı şeklinde ve Çalışma, Sosyal Hizmetler ve Aile ibaresi Aile, Çalışma ve Sosyal Hizmetler şeklinde değiştirilmiştir.
Madde 0017 :
652 sayılı Kanun Hükmünde Kararnamenin ek 4 üncü maddesinin üçüncü fıkrasında yer alan dört ibareleri üç şeklinde ve iki ibaresi bir şeklinde değiştirilmiştir.
Madde 0018 :
652 sayılı Kanun Hükmünde Kararnameye aşağıdaki geçici madde eklenmiştir.
Geçici Madde 16- (1) Bu maddenin yürürlüğe girdiği tarihten önce alınmış engelli sağlık kurulu raporları bulunan bireylerden sürekli raporu bulunanlar ile süreli raporu bulunup rapor süresi devam edenler rapor süreleri bitene kadar 43 üncü madde kapsamında destek eğitimi almaya devam ederler.
Madde 0019 :
11/10/2011 tarihli ve 663 sayılı Sağlık Alanında Bazı Düzenlemeler Hakkında Kanun Hükmünde Kararnamenin 45/A maddesinin üçüncü fıkrasında yer alan dört ibaresi üç şeklinde, dördüncü fıkrasında yer alan dört ibaresi üç şeklinde ve iki ibaresi bir şeklinde değiştirilmiştir.
Madde 0020 :
Bu Kanunun;
a) 5661 sayılı Kanunun 1 inci maddesinin dördüncü fıkrasında yer alan Millî Eğitim Bakanlığının Teşkilat ve Görevleri ibaresinin değiştirilmesine ilişkin hükmü hariç 1 inci maddesi ile 15 inci maddesi yayımı tarihinden bir yıl sonra,
b) Diğer hükümleri yayımı tarihinde,
yürürlüğe girer.
Madde 0021 :
Bu Kanun hükümlerini Cumhurbaşkanı yürütür.
Yükleyen: yasinuzunoglu
