2591 sayılı 7338 Sayılı Veraset ve İntikal Vergisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 27.01.1982
Yayımlandığı Resmî Gazete Sayısı: 17587
Kabul Tarihi	21.01.1982
Madde 0001:
7338 sayılı Kanunun 4 üncü maddesinin (b) bendine aşağıdaki hüküm eklenmiştir.
(Füruğ bulunmaması halinde, eşe isabet eden miras hissesinin 2 000 000 lirası)
Madde 0002:
7338 sayılı Veraset ve İntikal Vergisi Kanununun 10 uncu maddesinin ikinci fıkrasının (b) bendi ile aynı maddenin beş ve altıncı fıkraları aşağıdaki şekilde değiştirilmiştir.
b. Gayrimenkuller ticari işletmeye dahil olsun veya olmasın Emlak Vergisine esas olan değerle değerlenir.
İlk tarhiyatta nazara alınmak üzere mükellefler tarafından bu maddedeki esaslara göre beyan edilen miktar ile idarece aynı değerleme ölçülerine göre bulunan miktar arasındaki farka ait vergi (gayrimenkuller hariç), kusur cezalı olarak alınır.
Ancak, menkul mallar ile gemilere ilişkin değerlemelerde % 50 ye kadar bulunacak fark için ceza uygulanmaz.
Madde 0003:
Aynı Kanunun 16 ncı maddesi aşağıdaki şekilde değiştirilmiştir.
Nispetler
Madde 16.- Veraset ve İntikal Vergisi aşağıda yazılı nispetler üzerinden alınır.
Matrah	Füruğlar, eşler, ana ve baba için
(Evlatlıklarla Nesebi sahih olmayan çocukların Kanunu Medeninin 257 ve 443 üncü maddelerine göre alacakları miraslar bu gruba dahildir.) Vergi Nispeti	Kardeşler, büyük ana, büyük baba ve füruğları için vergi nispeti	1 ve 2 nci sütunlar dışında kalanlar için vergi nispeti
Yüzde	Yüzde	Yüzde
İlk 200 000 lira için	3	7	10
Sonra gelen 400 000 lira için	5	10	14
Sonra gelen 800 000 lira için	7	14	18
Sonra gelen, 1 600 000 lira için	10	18	22
Sonra gelen 3 000 000 lira için	13	22	28
Sonra gelen 6 000 000 lira için	16	26	36
Matrahın 12 000 000 lirayı aşan kısımları için	20	30	44
Madde 0004:
Aynı Kanunun 19 uncu maddesi aşağıdaki şekilde değiştirilmiştir.
Ödeme Zamanı
Madde 19.- Veraset ve İntikal Vergisi tahakkukundan itibaren (5) yılda ve her yıl Mayıs ve Kasım aylarında olmak üzere iki eşit taksitte tahsil olunur.
İntikal eden gayrimenkullerin tapuda tescil muamelesi, Veraset ve İntikal Vergilerinin tahakkukunu müteakip yapılır. Veraset ve İntikal Vergisi tamamen ödenmedikçe intikal eden gayrimenkullerin başkasına devir ve ferağı yapılamaz ve üzerinde herhangi bir ayni hak tesis edilemez. Tapu memurları vergi dairesince verilmiş ilişik kesme belgesi olmaksızın tescil veya devir ve ferağ işlemi yapamazlar, aksi halde verginin ödenmesinden mükellefler ile birlikte müteselsilen sorumlu olurlar.
Ancak, mükelleflerce, tahakkuk eden vergiye karşılık 6183 sayılı Kanunun 10 uncu maddesinde yazılı cinsten (Bu maddenin 5 inci bendinde yazılı menkul mallar hariç) teminat gösterildiği takdirde intikal eden gayrimenkullerin bir kısmının veya tamamının devir ve ferağına izin verilebilir. Teminat olarak gösterilecek gayrimenkullerin değeri 6183 sayılı Kanunun 90 ıncı maddesinde yazılı komisyonlar tarafından aynı Kanunun 91 inci maddesine göre tespit edilir.
Madde 0005: Yürürlük
Bu Kanunun 2 nci maddesi hükmü ile 4 üncü maddesinin 7338 sayılı Kanunun 19 uncu maddesinin son fıkrasındaki değişikliğe ilişkin hükmü Emlak Vergisi 1980 Genel Beyan Dönemini izleyen İlk Genel Beyan Döneminin rastladığı bütçe yılının başında, diğer hükümleri yayımı tarihinde yürürlüğe girer.
Madde 0006: Yürütme
Bu Kanunu Bakanlar Kurulu yürütür.
Yükleyen: yasinuzunoglu
