5252 sayılı Türk Ceza Kanununun Yürürlük ve Uygulama Şekli Hakkında Kanun
Yayımlandığı Resmî Gazete Tarihi: 13.11.2004
Yayımlandığı Resmî Gazete Sayısı: 25642
Kabul Tarihi	04.11.2004
BİRİNCİ BÖLÜM
Genel Hükümler
Madde 0001: Amaç
(1) Bu Kanunun amacı, 26.09.2004 tarihli ve 5237 sayılı Türk Ceza Kanununun yürürlüğe konulmasına ilişkin usul ve esasları belirlemektir.
BİRİNCİ BÖLÜM
Genel Hükümler
Madde 0002: Kapsam
(1) Bu Kanun, diğer kanunlarda, yürürlükten kaldırılan 01.03.1926 tarihli ve 765 sayılı Türk Ceza Kanununa yapılan yollamaları, 5237 sayılı Türk Ceza Kanununun yürürlüğe girmesiyle yürürlükten kaldırılan hükümleri ve 5237 sayılı Türk Ceza Kanununun uygulanması için diğer kanunlarda yapılan değişiklikleri, yürürlüğe girmesinden önce işlenmiş suçlar hakkında ne suretle hüküm kurulacağına ve kesinleşmiş cezaların nasıl infaz edileceğine ilişkin hükümleri kapsar.
İKİNCİ BÖLÜM
Uyum Hükümleri
Madde 0003: Yollamalar
(1) Mevzuatta, yürürlükten kaldırılan Türk Ceza Kanununa yapılan yollamalar, 5237 sayılı Türk Ceza Kanununda bu hükümlerin karşılığını oluşturan maddelere yapılmış sayılır.
(2) Mevzuatta, yürürlükten kaldırılmış Türk Ceza Kanununun kitap, bab ve fasıllarına yapılmış olan yollamalar, o kitap, bab ve fasıl içinde yer almış hükümlerin karşılığını oluşturan 5237 sayılı Türk Ceza Kanununun maddelerine yapılmış sayılır.
İKİNCİ BÖLÜM
Uyum Hükümleri
Madde 0004: Diğer kanunlardaki para cezalarının artırılması ve usulü
(1) 5237 sayılı Türk Ceza Kanununun dışındaki kanunlarda yer alan para cezalarından nispi nitelikteki vergi ve resim cezaları, nispi para cezaları ve tazminat kabilinden değişen orana bağlı bulunan para cezaları hariç olmak üzere, kanun ve tüzüklerde gösterilmiş bulunan para cezalarından (idari ve disiplin para cezaları dahil);
Türkiye Büyük Millet Meclisinin ilk kurulduğu tarihten önce yürürlüğe girmiş bulunan bütün kanun ve tüzüklerde yazılı olup da, daha sonraki tarihlerde Türkiye Büyük Millet Meclisince miktarına dokunulmamış para cezaları yüzkırkikibinsekizyüzaltmış katına,
Türkiye Büyük Millet Meclisi tarafından kabul olunup da;
31.12.1939 tarihine kadar yürürlüğe girmiş bulunan kanunlardaki para cezaları seksenbeşbinyediyüzonbeş katına,
01.01.1940 tarihinden 31.12.1945 tarihine kadar yürürlüğe girmiş bulunan kanunlardaki para cezaları elliyedibinyüzkırkbeş katına,
01.01.1946 tarihinden 31.12.1959 tarihine kadar yürürlüğe girmiş bulunan kanunlardaki para cezaları yirmisekizbinbeşyüzyetmiş katına,
01.01.1960 tarihinden 31.12.1970 tarihine kadar yürürlüğe girmiş bulunan kanunlardaki para cezaları ondörtbinikiyüzseksenbeş katına,
01.01.1971 tarihinden 31.12.1977 tarihine kadar yürürlüğe girmiş bulunan kanunlardaki para cezaları sekizbinbeşyüzyetmiş katına,
01.01.1978 tarihinden 31.12.1980 tarihine kadar yürürlüğe girmiş bulunan kanunlardaki para cezaları ikibinsekizyüzaltmış katına,
01.01.1981 tarihinden 31.12.1987 tarihine kadar yürürlüğe girmiş bulunan kanunlardaki para cezaları bindörtyüzotuz katına,
01.01.1988 tarihinden 31.12.1993 tarihine kadar yürürlüğe girmiş bulunan kanunlardaki para cezaları kırkdört katına,
17.10.1996 tarihli ve 4199 sayılı, 21.05.1997 tarihli ve 4262 sayılı kanunlarla değişik 2918 sayılı Karayolları Trafik Kanunu istisna olmak üzere, 01.01.1994 tarihinden 31.12.1998 tarihine kadar yürürlüğe girmiş kanunlardaki para cezaları yirmidokuz katına,
01.01.1999 tarihinden 31.12.1999 tarihine kadar yürürlüğe girmiş bulunan kanunlardaki para cezaları beş katına,
01.01.2000 tarihinden 31.12.2000 tarihine kadar yürürlüğe girmiş bulunan kanunlardaki para cezaları dört katına,
01.01.2001 tarihinden 31.12.2001 tarihine kadar yürürlüğe girmiş bulunan kanunlardaki para cezaları üç katına,
01.01.2002 tarihinden 31.12.2002 tarihine kadar yürürlüğe girmiş bulunan kanunlardaki para cezaları iki katına,
Çıkarılmıştır.
İKİNCİ BÖLÜM
Uyum Hükümleri
MADDENİN YÜRÜRLÜĞE GİRMEMİŞ DEĞİŞİKLİĞİ MEVCUT ! GÖRMEK İÇİN TIKLAYINIZ
Madde 0005: Ağır para cezasının dönüştürülmesi
(1) (...) (1) kanunlarda öngörülen ağır para cezaları, adli para cezasına dönüştürülmüştür.
(2) Bu kanunlarda Türk Ceza Kanununda belirlenen cezalar sistemine uygun değişiklik yapılıncaya kadar, alt veya üst sınırlar arasında uygulama yapılmasını gerektirir nitelikteki adli para cezalarında cezanın alt sınırı dörtyüzellimilyon, üst sınırı yüzmilyar Türk Lirası olarak uygulanır. Bu fıkra hükümleri, nispi nitelikteki adli para cezaları hakkında uygulanmaz.
(3) (18.05.2005 tarih ve 25819 sayılı Resmi Gazete de yayımlanan 5349 sayılı Kanunun 1 inci maddesiyle eklenmiştir.) Ağır para cezasından dönüştürülen adli para cezasının ödenmemesi halinde, 13.12.2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanunun 106 ncı maddesi hükümlerine göre hapis süresinin belirlenmesinde bir gün karşılığı olarak beşyüz (2) Türk Lirası esas alınır.
(1) (Bu kısımda yer alan Özel ceza kanunları ile ceza içeren ibaresi; 18.05.2005 tarih ve 25819 sayılı Resmi Gazete de yayımlanan 5349 sayılı Kanunun 1 inci maddesiyle, madde metninden çıkarılmıştır.)
(2) 12.03.2024 tarih ve 32487 sayılı Resmi Gazetede yayımlanan 7499 Sayılı Kanunun 37. Maddesi ile yüzmilyon ibaresi beşyüz şeklinde değişmiştir.
İKİNCİ BÖLÜM
Uyum Hükümleri
Madde 0006: Ağır hapis cezasının dönüştürülmesi
(18.05.2005 tarih ve 25819 sayılı Resmi Gazete de yayımlanan 5349 sayılı Kanunun 2 nci maddesiyle değişen şekli.) (1) Kanunlarda öngörülen ağır hapis cezaları, hapis cezasına dönüştürülmüştür.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
(2) 1 Haziran 2005 tarihinden önce yürürlüğe girmiş kanunlarda;
a) Ağır hapis iken, birinci fıkra uyarınca hapse dönüştürülen cezalar, kanunlarında aksine bir hüküm yoksa alt sınır bir yıl, üst sınır yirmidört yıl olarak,
b) Hapis cezalarında kanunlarında aksine bir hüküm yoksa alt sınır bir ay, üst sınır beş yıl olarak,
uygulanır.
İKİNCİ BÖLÜM
Uyum Hükümleri
Madde 0007: Hafif hapis ve hafif para cezalarının idari para cezasına dönüştürülmesi
(18.05.2005 tarih ve 25819 sayılı Resmi Gazete de yayımlanan 5349 sayılı Kanunun 3 üncü maddesiyle başlığı ile birlikte değişen şekli.) (1) Kanunlarda, hafif hapis veya hafif para cezası olarak öngörülen yaptırımlar, idari para cezasına dönüştürülmüştür. İdari para cezasının hesaplanmasında 5237 sayılı Türk Ceza Kanununun 52 nci maddesi hükümleri uygulanır. İlgili kanunda hafif hapis cezasının üst sınırının belirtilmediği hallerde, idari para cezasının hesaplanmasında esas alınacak gün sayısının üst sınırı, yediyüzotuzdur.
(2) Kanunlarda, hafif hapis cezası ile hafif para cezasının seçimlik olarak veya birlikte öngörüldüğü hallerde, idari para cezası yaptırımının belirlenmesinde hafif hapis cezası esas alınır.
(3) Kanunlarda, sadece hafif para cezasının öngörüldüğü ve cezanın alt veya üst sınırının belirtilmediği hallerde, idari para cezası, yüzyirmimilyon Türk Lirasından az, onsekizmilyar Türk Lirasından fazla olamaz.
(4) Bu madde hükmüne göre idari para cezasına karar vermeye mülki amir(1) yetkilidir.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile dördüncü fıkrasında yer alan Cumhuriyet savcısı ibaresi mülki amir şeklinde değiştirilmiştir.
İKİNCİ BÖLÜM
Uyum Hükümleri
Madde 0008: Yeni Türk Lirasının kullanılması
(1) Türk Ceza Kanununda geçen Türk Lirası ibaresi karşılığında, uygulamada, 28.01.2004 tarihli ve 5083 sayılı Türkiye Cumhuriyeti Devletinin Para Birimi Hakkında Kanun hükümlerine göre ülkede tedavülde bulunan para Yeni Türk Lirası olarak adlandırıldığı sürece, bu ibare kullanılır.
İKİNCİ BÖLÜM
Uyum Hükümleri
Madde 0009: Lehe olan hükümlerin uygulanmasında usul
(1) 1 Haziran 2005 (1) tarihinden önce kesinleşmiş hükümlerle ilgili olarak, Türk Ceza Kanununun lehe olan hükümlerinin derhal uygulanabileceği hallerde, duruşma yapılmaksızın da karar verilebilir.
(2) Birinci fıkra hükmü, 1 Haziran 2005 (1) tarihinden önce verilip de Yargıtay tarafından lehe olan hükümlerin uygulanması hususunda değerlendirme yapılması gerektiği gerekçesiyle bozularak mahkemesine gönderilen hükümler hakkında da uygulanır.
(3) Lehe olan hüküm, önceki ve sonraki kanunların ilgili bütün hükümleri olaya uygulanarak, ortaya çıkan sonuçların birbirleriyle karşılaştırılması suretiyle belirlenir.
(4) (18.05.2005 tarih ve 25819 sayılı Resmi Gazete de yayımlanan 5349 sayılı Kanunun 4 üncü maddesiyle eklenmiştir.) Kesin hükümle sonuçlanmış olan davalarda, sonradan yürürlüğe giren bir kanunla ilgili olarak lehe hükmün belirlenmesi ve uygulanması amacıyla yapılan yargılama bakımından dava zamanaşımına ilişkin hükümler uygulanmaz.
(1) (Bu kısımlarda yer alan 1 Nisan 2005 ibareleri; 18.05.2005 tarih ve 25819 sayılı Resmi Gazete de yayımlanan 5349 sayılı Kanunun 4 üncü maddesiyle metinde görüldüğü şekilde değiştirilmiştir.)
İKİNCİ BÖLÜM
Uyum Hükümleri
Madde 0010: İnfazın ertelenmesi veya durdurulması
(1) 1 Haziran 2005 (1) tarihinden önce kesinleşmiş olan mahkumiyet kararları hakkında bu Kanunun lehe olan hükümleri öncelikle dikkate alınarak, 04.04.1929 tarihli ve 1412 sayılı Ceza Muhakemeleri Usulü Kanununun 402 nci maddesi uyarınca infazın ertelenmesine veya durdurulmasına karar verilir. *
(*) (Mezkur Kanunun 13 üncü maddesiyle yürürlük tarihi 13.11.2004 olarak belirlenmiştir.)
(1) (Bu kısımda yer alan 1 Nisan 2005 ibaresi; 18.05.2005 tarih ve 25819 sayılı Resmi Gazete de yayımlanan 5349 sayılı Kanunun 5 inci maddesiyle metinde görüldüğü şekilde değiştirilmiştir.)
ÜÇÜNCÜ BÖLÜM
Değiştirilen ve Yürürlükten Kaldırılan Hükümler
Madde 0011:
(1) 07.11.1979 tarihli ve 2253 sayılı Çocuk Mahkemelerinin Kuruluşu, Görev ve Yargılama Usulleri Hakkında Kanunun çeşitli maddelerinde geçen 11 yaş deyimi 12 yaş olarak değiştirilmiştir.
ÜÇÜNCÜ BÖLÜM
Değiştirilen ve Yürürlükten Kaldırılan Hükümler
Madde 0012:
(1) Bu Kanunun yürürlüğe girdiği tarih itibarıyla,
26.04.1926 tarihli ve 825 sayılı Ceza Kanununun Mevkii Mer iyete Vaz ına Müteallik Kanun,
01.03.1926 tarihli ve 765 sayılı Türk Ceza Kanunu bütün ek ve değişiklikleri ile birlikte,
Yürürlükten kaldırılmıştır.
ÜÇÜNCÜ BÖLÜM
Değiştirilen ve Yürürlükten Kaldırılan Hükümler
Geçici Madde 0001:
(1) (18.05.2005 tarih ve 25819 sayılı Resmi Gazete de yayımlanan 5349 sayılı Kanunun 6 ncı maddesiyle eklenmiştir.) Diğer kanunların, 5237 sayılı Türk Ceza Kanununun Birinci Kitabında yer alan düzenlemelere aykırı hükümleri, ilgili kanunlarda gerekli değişiklikler yapılıncaya ve en geç (Tarih 19.12.2006 tarih ve 26381 sayılı Resmi Gazetede yayımlanan Kanun ile Değiştirilmiştir)31 Aralık 2008 tarihine kadar uygulanır.
ÜÇÜNCÜ BÖLÜM
Değiştirilen ve Yürürlükten Kaldırılan Hükümler
Madde 0013: Yürürlük
(1) Bu Kanunun,
İnfazın ertelenmesi veya durdurulması başlıklı 10 uncu maddesi hükmü yayımı tarihinde,
Diğer hükümleri 1 Haziran 2005 (1) tarihinde,
Yürürlüğe girer.
(1) (Bu kısımda yer alan 1 Nisan 2005 ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun Geçici 1/d maddesiyle metinde görüldüğü şekilde değiştirilmiştir.)
ÜÇÜNCÜ BÖLÜM
Değiştirilen ve Yürürlükten Kaldırılan Hükümler
Madde 0014: Yürütme
(1) Bu Kanun hükümlerini Bakanlar Kurulu yürütür.
Yükleyen: yasinuzunoglu
