2219 sayılı Hususi Hastaneler Kanunu
Yayımlandığı Resmî Gazete Tarihi: 05.06.1933
Yayımlandığı Resmî Gazete Sayısı: 2419
Kabul Tarihi	24.05.1933
BİRİNCİ FASIL
Hususi Hastanelerin Tarifleri ve Açılma Şartları
Madde 0001:
Devletin resmi hastanelerinden ve hususi idarelerle belediye hastanelerinden başka yatırılarak hasta tedavi etmek veya yeni hastalık geçirmişlerin zayıfları yeniden eski kuvvetlerini buluncaya kadar sıhhi şartlar içinde beslenmek ve doğum yardımlarında bulunmak için açılan ve açılacak olan sağlık yurtları hususi hastaneler den sayılır. Bunların açılma, kullanma, kapanma şartları bu kanunun hükümlerine bağlıdır.
BİRİNCİ FASIL
Hususi Hastanelerin Tarifleri ve Açılma Şartları
Madde 0002:
Kendi mevzuatına (1) göre hususi şirketler ve müteahhitler ve fabrikalar ve ticaret, ziraat, sanat ve nafıa işlerinde çok işçi çalıştıran şahıslar, amele birlikleri ve bu gibi diğer şahıslar ve teşekküller tarafından kendi işçilerinin ve işlerinde kullandıkları adamlarının hastalıklarını tedavi ve sağlıklarını korumak için açılacak hastane, revir ve diğer sağlık yurtları bu kanunun hükümlerine bağlı olmayıp bunların açılma ve kapanma şartları kendi mevzuatına (1) göre yapılır. Bunların açılmalarında, bağlı oldukları teşekküller tarafından, bir beyanname ile Sıhhat ve İçtimai Muavenet Vekaletine bildirilir.
(1) kanunlarına ve nizamname ve şartnamelerine ve kanun ve nizamname ve talimatnamelerine İbareleri 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile mevzuatına şeklinde değişmiştir.
BİRİNCİ FASIL
Hususi Hastanelerin Tarifleri ve Açılma Şartları
Madde 0003:
Hususi hastaneler Sıhhat ve İçtimai Muavenet Vekaletinin müsaadesile açılır. Bu müsaadenin verilmesi için şahıslara ait hastanelerin mesul müdürleri ve diğer hastanelerin de bağlı oldukları teşekküllerin salahiyetlileri tarafından Valiliğe bir istida verilir. Bu istidada açılmak istenilen hastanelerin yeri, hastane yapılarının vasıfları ve ne gibi hastaları kabul ve ne kadar paralı veya parasız hasta tedavi edileceği, konulacak yatak sayısı, hastane işlerini çevirecek mesul müdürün ismi, hastanenin kurulması ve çalıştırılması için konacak karşılık paranın ne kadar olduğu açıkça yazılarak aşağıdaki vesikalar da bu istidaya bağlanır:
Hastane yapılacak bina ve müştemilatının vaziyeti, mevkii, dört yanı, su yollarının, lağımlarının tertiplerini gösterir iki tane harita;
Hastane yapılacak bina ve müştemilatının iç bölmelerini ve tesisatını gösterir her kat için ayrı ayrı iki tane plan;
Hastane içinde yapılacak bütün tertipleri ve teçhizleri gösteren etraflı iki rapor;
Açılmak istenilen hastanenin kurulması ve çalıştırılması için lazımgelen sermayenin mevcudiyetini ve ne kadar olduğunu gösterir vesikalar.
BİRİNCİ FASIL
Hususi Hastanelerin Tarifleri ve Açılma Şartları
Madde 0004:
Üçüncü maddeye göre verilen istida üzerine hastane yapısı ve başka şartları Sıhhat ve İçtimai Muavenet Müdürü ile Devlet idarelerinde çalışan bir mühendis tarafından tetkik olunarak eksikleri varsa tamamlattırıldıktan sonra valinin de düşündükleriyle beraber bu kağıtlar dosyası Sıhhat ve İçtimai Muavenet Vekaletine gönderilir. Vekaletçe de lüzum görülecek tetkikler yapıldıktan sonra şartlara uygun görülürse açılma ruhsat kağıdı verilir. Bu hastaneler, açılma ruhsat kağıdı verildikten sonra altı ay içinde açılmazsa ruhsat kağıdının hükmü kalmaz.
BİRİNCİ FASIL
Hususi Hastanelerin Tarifleri ve Açılma Şartları
Madde 0005:
Yeniden yapılacak hastane ve müştemilatı planları tetkik olunmak üzere evvela Sıhhat ve İçtimai Muavenet Vekilliğine gönderilir.
İnşatın hitamından altı ay sonra hastane açılmazsa dördüncü madde hükmü tatbik olunur.
BİRİNCİ FASIL
Hususi Hastanelerin Tarifleri ve Açılma Şartları
Madde 0006:
Hususi hastanelerin başkalarına devrinde eski sahiplerinin ilişkileri kesildikten sonra bu kanunun üçüncü ve dördüncü maddeleri hükümleri yaptırılır.
Devir alacak kimse bu mükellefiyetleri ifa edinceye kadar hastanenin eski sahibinin mesuliyeti devam eder.
BİRİNCİ FASIL
Hususi Hastanelerin Tarifleri ve Açılma Şartları
Madde 0007:
Hakiki veya hükmü şahıslar tarafından hastane açılmak üzere teberrü veya vakfolunan para ve malların idaresi vakfeden tarafından Evkaf İdaresi, Vilayet hususi idareleri ve belediyeler gibi Devlet teşkilatına verildi ise bu hastaneler tayin edilen bu idareler tarafından, eğer vakfeden tarafından mütevelli gösterilmemiş ise Vilayet hususi idareleri tarafından tesis ve idare olunur. Bu hastanelerin kurulma ve çalıştırılmaları umumi hastaneler gibidir. Tesis ve idareleri Devlet teşkilatından başkasına verilmiş olan vakıf hastaneler bu kanun hükümlerine bağlı olup idare işleri vilayetlerin murakabesi altındadır.
BİRİNCİ FASIL
Hususi Hastanelerin Tarifleri ve Açılma Şartları
Madde 0008:
Bu kanun ile gösterilen vasıf ve şartlarda olmayarak hekimler ve diğer şahıslar tarafından hasta yatırılmak için hususi yerler açılması veya hekimlerin muayenehane veya oturdukları yerlerin bir parçasına hasta yatırarak tedavisine tahsis etmeleri yasaktır.
İKİNCİ FASIL
Hususi Hastanelerin Teşkilatı
Madde 0009:
Hususi hastanenin mes ul bir müdürü bulunur. Bu müdürün Türkiye de sanatını yapmağa izinli Türk hekim olması ve ikisi hastanelerde olmak üzere en aşağı beş yıl Türkiye de hekimlik etmiş veyahut Devlet meslek memurluklarında çalışmış bulunması, herhangi bir suçtan dolayı ağır hapse veya şeref ve haysiyeti bozan suçlar yüzünden hapse mahküm olmaması lazımdır.
1219 numaralı kanunda gösterilen (Ali Haysiyet Divanı) kararile muvakkaten sanatının icrası yasak edilen hekimler bu yasağın sürdüğü zaman içinde hastanelerde mesul müdür olamaz.
İKİNCİ FASIL
Hususi Hastanelerin Teşkilatı
Madde 0010:
Hakiki şahıslardan gayriye ait olan hastanelerde mali hususatı temin ve idare tarzlarını murakabe etmek üzere mensup oldukları teşekküller tarafından olunan idare heyetleri bulunur.
İKİNCİ FASIL
Hususi Hastanelerin Teşkilatı
Madde 0011:
Munhasıran emrazı akliye malüllerinin muhafaza ve tedavisine veya çocuk hastalara veyahut doğum yardımlarına mahsus hususi hastanelerin müdürü mesulleri bunların her birine ait tababet şubelerinde, verem sanatoryumlarının müdürü mesulleri de emrazı dahiliyede birinci sınıf mütehassıs tabip olurlar.
İKİNCİ FASIL
Hususi Hastanelerin Teşkilatı
Madde 0012:
Hususi hastaneler, almağa mezun oldukları hastalar için bu hastaların istedikleri hekimleri davete ve tedavinin bu hekimler tarafından yapılmasını kabule mecburdurlar. Eğer hastalar hariçten hekim getirmek arzu ve talep etmezlerse hastaneler bu vazifeyi birinci sınıf muvazzaf mütehassıs tabiplerine tevdi ederler. Bu mütehassıslar bakılması kendilerine tevdi edilen hastaların tedavisinden mesuldürler. Birinci sınıf mütehassıs mesul müdürler, kendi ihtisas şubeleri mütehassıslığını da üstlerine alarak yapabilirler.
İKİNCİ FASIL
Hususi Hastanelerin Teşkilatı
Madde 0013:
Yirmi yataklıya kadar olan hususi hastahaneler hasta bakıcılardan ve diğer işler için kullanılan adamlardan başka bir hasta bakıcı hemşire (doğum evleri için ebe) kullanmağa mecburdurlar. Yatak sayısı yirmiden fazla olanlarda en az ne kadar hemşire çalıştırılacağı bir yönetmelik (1) ile tayin olunur.
(1) nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile yönetmelik şeklinde değişmiştir.
İKİNCİ FASIL
Hususi Hastanelerin Teşkilatı
Madde 0014:
Hakiki şahıslarla şirketlerden başkalarına ait olan veya sırf hayır için açılan hususi hastahaneler dışarıdan gelen hastaları parasız muayene ve tedavi etmek ve parasız ilaç vermek üzere hastahaneye bağlı poliklinik ve diplomalı eczacı idaresinde eczahane açabilirler.
İKİNCİ FASIL
Hususi Hastanelerin Teşkilatı
Madde 0015:
14 üncü madde hükmüne girmemiş hususi hastahanelerden otuz yataklıya kadar olanlar (her vakit hazır bulundurulması mecburi olanlardan başka)ilaçları şehir eczahanesinden alabilirler. Elli yataklıya kadar olanların ilaçlarını nasıl alacakları, hastahanenin yerinin şehre uzaklığına göre, Sıhhat ve İçtimai Muavenet Vekaletince tayin olunur. Bütün hususi hastanelerden yatak sayısı elliden fazla, olanlar bir eczahane ile lüzumu kadar eczacı bulundurmak mecburiyetindedirler. Hususi hastanelerden bedelle dışarıya ilaç verilmesi yasaktır.
İKİNCİ FASIL
Hususi Hastanelerin Teşkilatı
Madde 0016:
Her hususi hastanede yatak sayısına uygun şekilde seririyat laboratuvarı ve arıtma etüvü, verem sanatoryumlarında her türlü teşhis yapılacak kuvvette bir röntgen cihazı, cerrahi ve doğum ameliyelerini yapan hastanelerde muntazam ameliyathaneler bulunur. Bu tesisat bulunmayan hastaneler hasta alamazlar. Verem sanatoryumları, doğum evleri ve bulaşıcı hastalıklar kabul edenlerden başka hususi hastanelerde, yatak sayısı yirmi beşten noksan olduğu ve yakınında şehre ait temizleme istasyonu bulunduğu halde, arıtma etüvleri bulundurmak mecburi değildir.
İKİNCİ FASIL
Hususi Hastanelerin Teşkilatı
Madde 0017:
Hususi hastane binalarının tahsis edilecekleri işlere göre ne gibi vasıf ve şartlarda olmaları lazımgeldiği bir yönetmelik (1) ile tayin edilir.
(1) nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile yönetmelik şeklinde değişmiştir.
İKİNCİ FASIL
Hususi Hastanelerin Teşkilatı
Madde 0018:
Doğum evlerinden başka hususi hastanelerde hastalar için yatak sayısı en aşağı ondan az olamaz. Ruhsat kağıtlarından yazılı yatak sayısının artırılması ve azaltılması ve hastanenin başka bir yere taşınması Sıhhat ve İçtimai Muavenet Vekaletinin müsaadesile olur.
İKİNCİ FASIL
Hususi Hastanelerin Teşkilatı
Madde 0019:
Mesul müdürlüğü de deruhde etmiş hususi hastane sahibi ölürse hastane kapatılarak ruhsatı geri alınır. Fakat varisleri hastaneyi işletmek isterlerse hastane kapatılmıyarak mahalli Hükümetin malümat ve muvafakatile derhal bir tabip vekil seçilir ve bir ay içinde matlup evsafı haiz yeni mes ul müdür tayin olunur. Diğer hususi hastanelerin mes ul müdürlerinin ölümünde veya mes ul müdürlükten büsbütün ayrılmalarında da hastane yine kapatılmaz; mahalli Hükümetin muvafakat ve malümatı ile derhal bir vekil tabip seçilmesi şartiyle bir ay içinde yeni mes ul müdürü tayin edilir.
İKİNCİ FASIL
Hususi Hastanelerin Teşkilatı
Madde 0020:
Müdürü mesullerin mazeretleri zuhurunda yerlerine aynı evsafta bir hekim bırakmak ve mahalli Hükümet tabibine malümat vermek şartiyle bir haftaya kadar hastaneden infikakleri caizdir. Bir haftadan fazla infikak için Sıhhat ve İçtimai Muavenet müdürlerinden izin alırlar. Bu iznin müddeti üç ayı geçemez.
İKİNCİ FASIL
Hususi Hastanelerin Teşkilatı
Madde 0021:
Hususi hastanelerin yapacakları hizmetlere göre nevileri ve her birinin idare şekilleri ve muhakkak bulunması lazımgelen sıhhi ve tıbbi eşya, alet ve ilaçların cinsleri ve en aşağı bulunması şart olan miktarları, hastane yapılarının sıhhi şart ve vasıfları ve iç taksimleri, fenni kayıtların tanzim ve muhafazası, hekimlerin ve müstamdemlerin kadrosu, hastaların Kabul ve muayeneleri ve cerrahi ameliyeden evvel müşahede kağıdına kaydı icap eden hususlar, bu kanunun neşrinden sonra, Sıhhat ve İçtimai Muavenet Vekaletince tanzim edilecek bir yönetmelik (1) ile tayin olunur.
(1) nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile yönetmelik şeklinde değişmiştir.
İKİNCİ FASIL
Hususi Hastanelerin Teşkilatı
Madde 0022:
Bu kanunun neşri zamanında mevcut hususi hastanelerin mes ul müdürleri ve sahipleri 21 inci maddede yazılan nizamnamenin neşrinden sonra altı ay içinde kendi hastanelerinin her türlü hususlarını kanun ve nizamname hükümlerine göre tamamlamağa borçludurlar.
ÜÇÜNCÜ FASIL
Hususi Hastanelerin Vazifeleri
Madde 0023:
Hususi hastanelerin müdürleri hastanelerin her türlü mali ve idari işlerinden mes ul ve hastaların fenni şekilde tedavi ve istirahatlerini temine mecburdurlar.
ÜÇÜNCÜ FASIL
Hususi Hastanelerin Vazifeleri
Madde 0024:
Hususi hastanelere ruhsat kağıtlarında nevi bildirilen hastalar kabul ve tedavi olunurlar. Bulaşıcı ve salgın hastalıklardan ait olduğu vekaletçe tayin olunanlar ancak hususi taksimat ve teşkilatı olan hususi hastanelere alınırlar.
ÜÇÜNCÜ FASIL
Hususi Hastanelerin Vazifeleri
Madde 0025:
Hususi hastanede yatan hastalar tıbbi müşavere veya tedavi için dışardan istedikleri hekimleri çağırabilirler. Bu hekimlerin hastaya cerrahi ameliyat yapabilmeleri tababet ve şuabatı sanatlarının icrası tarzına dair kanunun 23 üncü maddesi hükmüne bağlıdır.
ÜÇÜNCÜ FASIL
Hususi Hastanelerin Vazifeleri
Madde 0026:
Hususi hastanelerde para ile yatan hastalardan sınıflarına göre alınacak gündelik ücrette; ikamet, iaşe ve hastalığın icaplarına göre yapılması lazımgelen bütün bakım ve hastanede yapılan basit laboratuvar muayeneleri ve 12 nci maddede yazılı hastanenin muvazzaf mütehassıs hekimleri ücretleri dahildir. Ancak cerrahi ameliyeler ile hastanın istemesile dışarıdan çağrılacak hekimin muayene ve tedavi paralariyle ilaç ve pansumanlarına sarfolunan malzeme ve röntgen muayenelerinin paraları hastalar tarafından ayrıca ödenir.
Fakat verem sanatoryumlarında röntgen muayenesi için hiç bir ücret alınmaz.
ÜÇÜNCÜ FASIL
Hususi Hastanelerin Vazifeleri
Madde 0027:
Hususi hastanelerde mütehassıslar tarafından kullanılan ve mahsus kanunlarındaki vasıflarda bulunan röntgen ve sesiriyat laboratuvarlarında hastanede yatmıyanlara ait muayeneler yapılabilir.
ÜÇÜNCÜ FASIL
Hususi Hastanelerin Vazifeleri
Madde 0028:
Hususi hastanelerde yatan hastalardan sınıflarına göre alınacak gündelik ücret Sıhhat ve İçtimai Muavenet Vekaletince uygun görülecek miktardan fazla olamaz.
ÜÇÜNCÜ FASIL
Hususi Hastanelerin Vazifeleri
Madde 0029:
Karın, göğüs ve beyin ameliyeleriyle diğer mühim ameliyelerin icrasından evvel yapılması lazımgelen seriri tetkikatla laboratuvar muayenelerine ve bunların müşahade kağıtlarında tamamen tesbitine ve ameliyattan evvel hastanın mevcutsa bünyevi ve arızi manialarının tadil ve izalesine ve bir an evvel ameliyat yapılması icap eden vak alarda seriri tetkiklerin ve laboratuvar muayenelerinin tehiri sebeplerine ve saireye ait hükümler 21 inci maddede yazılı yönetmelik (1) ile tayin olunur.
(1) nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile yönetmelik şeklinde değişmiştir.
ÜÇÜNCÜ FASIL
Hususi Hastanelerin Vazifeleri
Madde 0030:
Hastalık icabı veya başka sebeplerden dolayı mes ul müdürün veya tedavi eden tabibin talebile hususi hastanelerden diğer hastanelere kaldırılan hastaların isimleri ve kaldırma sebepleri hasta kaldırıldıktan sonra yirmi dört saat içinde mes ul müdür tarafından Hükümet tababetine yazı ile bildirilir.
ÜÇÜNCÜ FASIL
Hususi Hastanelerin Vazifeleri
Madde 0031:
Hususi hastanelere ruhsat kağıtlarında yazılan parasız yatak sayısı kadar her zaman parasız hasta kabul ve bu hastalar kabul edildikleri sınıflara göre yurttaki paralı hastalar gibi ihtimamla tedavi olunur. Parasız kabul olunan hastalar kendi arzulariyle dışarıdan davet olunacak tabiplere ait ücretlerden başka bir para veya başka bir şey vermiyecekleri gibi kendilerinin veya veli ve vasilerinin yazılı muvafakatleri olmaksızın paralı kısma kaldırılamazlar.
ÜÇÜNCÜ FASIL
Hususi Hastanelerin Vazifeleri
Madde 0032:
Hususi hastaneler ihtisas daireleri içinde bulunan ve resmi makamlar tarafından para ile tedavi edilmek üzere gönderilen hastaları alır ve tedavi ederler. Ani bir arıza veya kaza neticesinde müstacelen tedaviye muhtaç olan şahısların hususi hastanelere müracaat veya nakillerinde hastanece derhal acele tedavilerini yapmak mecburidir. Bunlardan fakir olanların yatırılarak tedavileri lazımsa hastanenin parasız kısmına alınır. Parasız yatakları olmıyan hastaneler bu fakir hastaları nakilleri kabil hale gelinceye kadar yatırarak tedavi ederler. Bu suretle yatırılan fakir hastalara ait gündelik tedavi ve ilaç paraları o yerin belediyesince ödenir.
ÜÇÜNCÜ FASIL
Hususi Hastanelerin Vazifeleri
Madde 0033:
Hususi hastanelerin fenni ve idari muameleleri ve her türlü sıhhi şartları Sıhhat ve İçtimai Muavenet Vekaletinin murakabesi altında olup, lüzum görüldükçe Sıhhat ve İçtimai Muavenet müfettişleri ve müdürleri, kazalarda Hükümet tabipleri tarafından teftiş ve hastanenin her türlü vesikaları tetkik olunur.
Teftiş neticesinde görülen noksanlar, mevzuata (1) aykırı haller ve hastaneler mesaisinin cereyan suretleri müessesenin teftiş defterine teftişi yapan tarafından kayıt ve imza ve ayrıca yazılacak teftiş raporu da Sıhhat ve İçtimai Muavenet Vekaletine gönderilir.
(1) kanuna ve nizamnameye İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 11. Maddesi ile mevzuata şeklinde değişmiştir.
DÖRDÜNCÜ FASIL
Cezai Hükümler
Madde 0034:
33 üncü maddede yazılı teftiş neticesinde meydana çıkarak müesseselerin teftiş defterine kayıt ve rapor ile Vekalete bildirilen ve bu kanun ile ayrıca ceza tayin edilmemiş olan fenni kayıtlarda, malzeme, alat, eşyada ve binaların sıhhi şartlarında ve hastane hizmetlerindeki noksanlar ile fenni ve idari diğer eksikliklerin tayin edilecek zamanlar zarfında tamamlanması Sıhhat ve İçtimai Muavenet Vekaleti tarafından müessese mes ul müdürüne yazı ile ihtar olunur.
DÖRDÜNCÜ FASIL
Cezai Hükümler
Madde 0035:
(Madde 18.01.2014 tarih ve 28886 sayılı Resmi Gazetede yayımlanan 6514 sayılı Kanun ile Yürürlükten Kaldırılmıştır.)
DÖRDÜNCÜ FASIL
Cezai Hükümler
Madde 0036:
Usulen meydana çıkacak aşağıda yazılı noksanlar ikmal edilinceye kadar hususi hastanelerin bir kısmına veya tamamına vilayetler tarafından yeniden hasta kabulü yasak edilir.
22 nci madde hükümleri yapılmazsa;
13 üncü maddede yazılan hastabakıcı hemşireler bulunmazsa;
Mes ul müdürün ölümü veya kati olarak hastaneden infikakinden sonra bir ay zarfında yerine başkası tayin olunmazsa veya mes ul müdür izinsiz olarak arzusile bir haftadan fazla hastaneyi terkederse;
Hastane binalarının sıhhi ve fenni şartlarında ehemmiyetli derecede noksanlık olur ise veya hastaların tedavi ve istirahatlerine müessir olacak derecede sıhhi ve fenni hizmetlerde noksanlık görülürse;
16 ncı madde ahkamı tamamile icra edilmez ise.
DÖRDÜNCÜ FASIL
Cezai Hükümler
Madde 0037:
35 inci maddede yazılan sebepler ile hastaneye veya bir kısmına hasta kabulü yazı ile tebliğ suretiyle yasak edildiği halde hasta kabulüne devam eden hususi hastanelerin ruhsat kağıtları Sıhhat ve İçtimai Muavenet Vekaleti tarafından geri alınır.
DÖRDÜNCÜ FASIL
Cezai Hükümler
Madde 0038:
Aşağıdaki hallerde şahıslar tarafından açılmış olan hususi hastanelerin ruhsat kağıtları geri alınır. Ve vakıf hastaneler ile diğer hususi hastanelerin mes ul müdürleri tebdil edilir:
İki defa yapılan ihtara rağmen mes ul müdür hastane vazifelerini ihmalde devam ederse;
Mes ul müdür (9) uncu maddede yazılı suçlardan dolayı hapse mahküm olur veya müessese dahilinde hastanelerin veya hastanenin nezahet ve şerefini bozan yasak işler yapılmasına göz yumar veya bu işleri kendisi işlerse;
Mes ul müdür sıhhi sebepler haricinde bir senede iki kere izinsiz olarak birer haftadan veya bir defada on beş günden fazla hastaneyi terkederse.
DÖRDÜNCÜ FASIL
Cezai Hükümler
Madde 0039:
38 inci maddenin birinci ve ikinci fıkraları mucibince hastanesinin ruhsat kağıdı geri alınan veya müdürlükten çıkarılan bir mes ul müdür başka bir hususi hastanede mes ul müdür ve Devlet hastaneleriyle hususi idare ve belediye hastanelerinde baştabip veya müdür olamaz.
DÖRDÜNCÜ FASIL
Cezai Hükümler
Madde 0040:
Ruhsat kağıtları geri alınan hususi hastanelere Sıhhat ve İçtimai Muavenet Vekaletinin iş arı üzerine yeniden hasta kabulü yasak ve mevcut hastalar tesbit edilir. Bu hastaların hastane tarafından tedavilerinin ikmal veya diğer hastanelere nakillerinden sonra hastane kapatılır. Ruhsat kağıtlarının geri alınması ve hasta kabulünün yasak edilmesi tebliğ ve mevcut hastaların miktarı tesbit olunduktan sonra yine hasta kabulüne devam eden mes ul müdürler müdürlere bin Türk Lirası idarî para cezası (1)(2)verilir.
(1) (Bu kısımda yer alan on beş günden üç aya kadar hafif hapis cezasile ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1/A-8 maddesiyle seksenyedimilyon lira idari para cezasıyla şeklinde değiştirilmiş ve metne işlenmiştir.)
(2) (Bu kısımda yer alan seksenyedimilyon lira idari para cezasıyla cezalandırılır. ibaresi; 08.02.2008 tarih ve 26781 sayılı Resmi Gazete de yayımlanan 2219 sayılı Kanunun 40 ıncı maddesiyle müdürlere bin Türk Lirası idarî para cezası şeklinde değiştirilmiş ve metne işlenmiştir.)
DÖRDÜNCÜ FASIL
Cezai Hükümler
Madde 0041:
Harice ilaç satan yahut mezun olduğu sayıdan fazla yatıran hususi hastanelerin mes ul müdürlerinden müdürlerine ikibin Türk Lirası idarî para cezası (1)(2) verilir. Yalnız 32 nci maddede tasrih olunan ani bir arıza veya kaza neticesinde hastahanelere müracaat eden veya naklolunan hastalar ile müstacelen tıbbi ve cerrahi müdahaleye muhtaç olan hastaların kabulü bu hükümden müstesnadır.
(1) (Bu kısımda yer alan yüz liradan iki yüz liraya kadar hafif para cezası ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1/A-8 maddesiyle yüzyetmişdörtmilyon lira idari para cezası şeklinde değiştirilmiş ve metne işlenmiştir.)
(2) (Bu kısımda yer alan müdürlerinden yüzyetmişdörtmilyon lira idarî para cezası alınır. ibaresi; 08.02.2008 tarih ve 26781 sayılı Resmi Gazete de yayımlanan 2219 sayılı Kanunun 41 incı maddesiyle müdürlerine ikibin Türk Lirası idarî para cezası şeklinde değiştirilmiş ve metne işlenmiştir.)
DÖRDÜNCÜ FASIL
Cezai Hükümler
Madde 0042:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Yatan hastalardan 26 ve 27 nci maddelere aykırı olarak fazla ücret alan hususi hastanelerin işletenlerine onbin Türk Lirası idarî para cezası verilir. Ayrıca, fazla tahsil edilen ücret geri alınarak ilgililere iade edilir.
DÖRDÜNCÜ FASIL
Cezai Hükümler
Madde 0043:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
29 uncu maddede yazılan cerrahi ameliyeleri aynı maddede yazılı tetkik ve tedavileri yapılmadan icra eden tabiplere, fiilleri suç oluşturmadığı takdirde, beşbin Türk Lirası idarî para cezası verilir. Eğer bu suretle cerrahi ameliye yapılan hasta vefat eder ve vefatın ameliyattan evvel yapılması lazım ve mümkün olan şartların ifa edilmemesinden ileri geldiği meydana çıkarsa cerrahi ameliyeyi icra eden tabip hakkında Türk Ceza Kanununun ilgili maddeleri tatbik olunur. 29 uncu maddenin son fıkrasında yazılı zaruri sebeple ameliyattan evvel ifa edilmeyen şartlardan ve bunların neticelerinden dolayı cezaya hükmolunmaz.
DÖRDÜNCÜ FASIL
Cezai Hükümler
Madde 0044:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Tedavisini üstüne aldığı hastaları, yerine vekil bırakmadan izinsiz olarak kendi arzularıyla terkederek bu hastaların tedavisiz kalmalarına sebep olan, 11 inci maddede yazılan mütehassıs tabiplere ikibin Türk Lirası idarî para cezası verilir. Eğer bu suretle tedavisiz bırakılmak neticesi olarak hasta kişinin hastalığının ağırlaşması veya ölmesi halinde mes'ul mütehassıs tabip hakkında Türk Ceza Kanununun ilgili maddeleri tatbik olunur.
DÖRDÜNCÜ FASIL
Cezai Hükümler
Madde 0045:
(Madde 18.01.2014 tarih ve 28886 sayılı Resmi Gazetede yayımlanan 6514 Sayılı Kanun ile Yürürlükten Kaldırılmıştır.)
DÖRDÜNCÜ FASIL
Cezai Hükümler
Madde 0046:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ FASIL
Cezai Hükümler
Madde 0047:
26 Şubat 1313 tarihli Nizamname hükümleri kaldırılmıştır.
DÖRDÜNCÜ FASIL
Cezai Hükümler
Madde 0048:
Bu kanun neşri tarihinden muteberdir.
DÖRDÜNCÜ FASIL
Cezai Hükümler
Madde 0049:
Bu kanunun hükümlerini icraya Adliye, Sıhhat ve İçtimai Muavenet ve Dahiliye Vekilleri memurdur.
Yükleyen: yasinuzunoglu
