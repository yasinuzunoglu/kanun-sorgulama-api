4701 sayılı Milli Müdafaa Mükellefiyeti Kanununun Bazı Maddelerinde Değişiklik Yapılmasına Dair Kanun
Yayımlandığı Resmî Gazete Tarihi: 07/07/2001
Yayımlandığı Resmî Gazete Sayısı: 24455
Kabul Tarihi	28/06/2001
Madde 0001:
7.6.1939 tarihli ve 3634 sayılı Milli Müdafaa Mükellefiyeti Kanununun 1 inci maddesinin birinci fıkrası aşağıdaki şekilde değiştirilmiştir.
Seferberlik ve savaş hali ile bu hallerin henüz ilan edilmemiş olduğu ancak savaşı gerektirebilecek bir durumun meydana geldiği gerginlik ve kriz dönemlerinde yapılacak seferberlik hazırlıkları ile kıtaların toplanması esnasında, alelade vasıtalarla temin edilemeyen bütün askeri ihtiyaçları veya hizmetleri bu Kanun hükümleri dairesinde vermeye veya yapmaya her şahıs borçludur.
Madde 0002:
3634 sayılı Kanunun 6 ncı maddesindeki Seferberlikten gayri hallerde bu maddenin yalnız ilk beş fıkrasında yazılı olanlara Milli Müdafaa mükellefiyeti konulabilir. cümlesi Seferberlikten gayri hallerde yukarıdaki fıkralarda yazılı olanlara Milli Müdafaa mükellefiyeti konulabilir. Şeklinde değiştirilmiştir ve takip eden son fıkra yürürlükten kaldırılmıştır.
Madde 0003:
Bu Kanun yayımı tarihinde yürürlüğe girer.
Yükleyen: yasinuzunoglu
