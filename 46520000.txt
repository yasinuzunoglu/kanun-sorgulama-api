4652 sayılı Polis Yüksek Öğretim Kanunu
Yayımlandığı Resmî Gazete Tarihi: 09.05.2001
Yayımlandığı Resmî Gazete Sayısı: 24397
Kabul Tarihi	25.04.2001
BİRİNCİ BÖLÜM
Amaç, Kapsam ve Tanımlar
Madde 0001: Amaç ve kapsam
Bu Kanunun amacı, Türk Polis Teşkilatının en yüksek öğretim kurumu olan Polis Akademisi ve bağlı fakülteler, enstitüler ile polis meslek yüksek okullarındaki yüksek öğretim ile ilgili amaç ve ilkeleri belirlemek, bu okulların teşkilatlanmasını, görev ve sorumluluklarını, eğitim-öğretim, araştırma, yayın, öğretim elemanları ve öğrenciler ile ilgili esasları düzenlemektir.
Bu Kanun, Akademi ve buna bağlı eğitim-öğretim kurumlarını, yönetim ve öğretim organlarını, bunların işleyişini, görev, yetki ve sorumluluklarını, eğitim ve öğretim esaslarını ve bu konulara ilişkin diğer hususları kapsar.
BİRİNCİ BÖLÜM
Amaç, Kapsam ve Tanımlar
Madde 0002: Tanımlar
Bu Kanunda geçen kavram ve terimler;
a) Bakan : İçişleri Bakanını,
b) Bakanlık : İçişleri Bakanlığını,
c) Genel Müdür : Emniyet Genel Müdürünü,
d) Genel Müdürlük : Emniyet Genel Müdürlüğünü,
e) Başkan : Polis Akademisi Başkanını,
f) Başkanlık : Polis Akademisi Başkanlığını,
g) Dekan : İlgili fakülte dekanını,
h) Dekanlık : İlgili fakülte dekanlığını,
ı) Polis Meslek Yüksek Okulu Müdürü : Polis Akademisine bağlı ön lisans düzeyinde eğitim-öğretim yapan polis meslek yüksek okul müdürünü,
i) Yükseköğretim Kurulu : 4.11.1981 tarihli ve 2547 sayılı Yüksek Öğretim Kanununun 6 ncı maddesine göre oluşturulan Kurulu,
j) Üniversitelerarası Kurul : 2547 sayılı Yüksek Öğretim Kanununun 11 inci maddesine göre oluşturulan Kurulu,
k) Yükseköğretim Kurumları : Üniversiteler, yüksek teknoloji enstitüleri, Polis Akademisi, harp okulları ve bunların bünyesinde yer alan fakülteler, enstitüler, yüksek okullar, konservatuvarlar, meslek yüksek okulları ile uygulama ve araştırma merkezlerini,
l) Polis Akademisi : Emniyet Teşkilatının memur, amir ve yönetici ihtiyacını karşılamak üzere ön lisans, lisans, lisans üstü eğitim-öğretim, (2) bilimsel araştırma, yayın ve danışmanlık yapan, bünyesinde fakülte, enstitü ve polis meslek yüksek okulları bulunan bilimsel özerkliğe sahip yüksek öğretim kurumunu,
m) Enstitü : Başkanlığa bağlı olarak ilgili bilim dallarında lisans üstü eğitim-öğretim, bilimsel araştırma, inceleme ve yayın faaliyetlerinde bulunan ve öğretim elemanı yetiştiren yüksek öğretim kurumunu,
n) Fakülte: (2) : Lisans düzeyinde eğitim-öğretim, bilimsel araştırma ve yayın yapan; kendisine birimler bağlanabilen yüksek öğretim kurumunu,
o) Bölüm : Akademinin eğitim ve öğretiminde, teşkilatın hizmet konularına göre amaç, kapsam ve nitelik yönünden bir bütün teşkil eden bilim, teknik ve uygulama dallarından oluşan eğitim, araştırma ve uygulama yapan akademik birimi,
ö) Anabilim Dalı : Bölümü oluşturan ve en az bir bilim dalını kapsayan eğitim-öğretim, uygulama ve araştırma faaliyetlerinin yürütüldüğü akademik birimi,
p) Bilim Dalı : Anabilim dalı içinde eğitim-öğretim, uygulama ve araştırma yapan akademik birimi,
r) Polis Meslek Yüksek Okulu : Emniyet Teşkilatının polis memuru ihtiyacını karşılamak üzere ön lisans düzeyinde eğitim-öğretim ve uygulama yapan yüksek öğretim kurumunu,
s) Öğretim Elemanları :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 20. Maddesi ile Değişmiştir.) Akademi, Polis Amirleri Eğitimi Merkezi Müdürlüğü, enstitü, polis meslek eğitim merkezi müdürlükleri ve polis meslek yüksek okullarında görevli öğretim üyeleri, öğretim görevlileri ve araştırma görevlilerini,
ş) Öğretim Üyeleri : Akademi, fakülte, (2) fakülte, enstitü ve polis meslek yüksek okullarında devamlı veya geçici olarak görevlendirilen Türk ya da yabancı uyruklu veya emniyet hizmetleri sınıfından profesör, doçent ve doktor öğretim üyesi (1),
Profesör : En yüksek düzeydeki akademik unvana sahip kişiyi,
Doçent :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 20. Maddesi ile Değişmiştir.) Üniversitelerarası Kurul tarafından verilen doçentlik akademik unvanına sahip kişiyi,
Doktor Öğretim Üyesi:  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 20. Maddesi ile Değişmiştir.) Doktora çalışmalarını başarı ile tamamlamış, tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olan, akademik unvana sahip kişiyi,
t) Öğretim Görevlisi : Geçici veya sürekli olarak görevlendirilen ders vermek ve uygulama yaptırmakla yükümlü öğretim elemanını,
u) Okutman :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 20. Maddesi ile Yürürlükten Kaldırılmıştır.)
ü) Öğretim Yardımcıları :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 20. Maddesi ile Değişmiştir.) Araştırma Görevlileri: Polis yükseköğretim kurumlarında yapılan araştırma, inceleme, uygulama ve deneylerde yardımcı olan ve yetkili organlarca verilen diğer görevleri yapan öğretim elemanını,
Araştırma Görevlileri : Polis yüksek öğretim kurumlarında yapılan araştırma, inceleme, uygulama ve deneylerde yardımcı olan ve yetkili organlarca verilen diğer görevleri yapan öğretim yardımcılarını,
Uzmanlar : Eğitim-öğretimle doğrudan doğruya veya dolaylı olarak ilgili olan, özel bilgi ve uzmanlığa ihtiyaç gösteren bir faaliyetle belirli süreler için görevlendirilen öğretim yardımcılarını,
Çeviriciler : Sözlü veya yazılı çeviri işlerinde belirli süreler için çalıştırılan öğretim yardımcılarını,
Eğitim-Öğretim Planlamacıları : Eğitim-öğretim planlaması ile görevli öğretim yardımcılarını,
v) Diğer kavram ve terimler: 2547 sayılı Yüksek Öğretim Kanununun 3 üncü maddesinde tanımlanan ve bu Kanunun uygulanması ile ilgili olan diğer kavram ve terimleri,
İfade eder.
(1) yardımcı doçentleri İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 20. Maddesi ile doktor öğretim üyesi şeklinde değişmiştir.
(2) ön lisans, lisans üstü eğitim-öğretim, İbaresi 30.11.2022 Tarih ve 32029 Sayılı Resmi Gazetede Yayımlanan 7422 Sayılı Kanunun 9. Maddesi ile ön lisans, lisans, lisans üstü eğitim-öğretim, şeklinde ve Güvenlik Bilimleri Fakültesi: İbaresi Fakülte: şeklinde değişmiş ve Altı Çizili İbare eklenmiştir.
İKİNCİ BÖLÜM
Genel Hükümler
Madde 0003: Akademinin kuruluş, amaç, görev ve ana ilkeleri
Emniyet Teşkilatının memur, amir ve yönetici ihtiyacını karşılamak, ön lisans, lisans ve lisans üstü eğitim-öğretim yapmak, bilimsel araştırma, yayın ve danışmanlık yapmak üzere bilimsel özerkliğe sahip ve bünyesinde fakülte, enstitü ve polis meslek yüksekokulları bulunan bir yüksek öğretim kurumu olarak Polis Akademisi kurulmuştur.
Akademinin görevi, bu Kanunda belirtilen amaç, nitelik ve Genel Müdürlüğün görev ve sorumluluklarına uygun olarak:
Mezuniyetten (1) sonra verilecek görevleri yapabilecek, emrindeki personeli veya birimi eğitebilecek ve yönetebilecek düzeyde Emniyet Teşkilatına amir ve yönetici yetiştirmek,
Başkanlığın bünyesinde kurulacak fakülte, enstitü veya enstitülerde emniyet hizmetleri sınıfından en az lisans düzeyinde eğitim-öğretim görmüş amir ve yöneticilerle, aynı eğitim ve öğretim düzeyindeki diğer kişilere, ilgili bilim dallarında lisans üstü eğitim ve öğretim vermek,
(Bent 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Ön lisans düzeyinde eğitim-öğretim yapan polis meslek yüksek okulları ile polis meslek eğitim merkezlerinde polis memuru yetiştirilmesini sağlamak,
(Bent 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Emniyet Teşkilatı personelinin ihtiyaçlarına uygun eğitim programları hazırlamak, koordine etmek ve eğitim ihtiyaçlarının en üst düzeyde karşılanmasını desteklemektir.
Akademideki eğitim-öğretimin plan ve programlanmasında ve uygulanmasında aşağıdaki ana ilkeler göz önünde bulundurulur:
Öğrencilere Atatürk ilke ve inkılapları doğrultusunda Atatürk milliyetçiliği, demokratik, laik ve sosyal hukuk devleti ilkelerine bağlı hizmet bilincinin ve mesleki değerlerin kazandırılması sağlanır.
Milli kültürümüz, örf ve adetlerimize bağlı şekil ve özellikleri ile evrensel kültür içinde korunarak geliştirilir ve öğrencilere milli birlik ve beraberliği güçlendirici ruh ve irade gücü kazandırılır.
Eğitim-öğretim plan ve programları çağdaş, bilimsel ve teknolojik esaslara, ülke ve Teşkilatın ihtiyaçlarına ve ayrıca öğrencinin lisans üstü düzeyde eğitim ve öğretim almasına imkan sağlayacak şekilde hazırlanır. Sürekli olarak geliştirilen bu plan ve programların koordinasyonu Genel Müdürlükçe yapılır.
Akademi, fakülte, enstitü ve polis meslek yüksek okullarının eğitim-öğretimdeki verimliliklerinin artırılması, geliştirilmesi ve öğretim elemanlarının yetiştirilmeleri, Başkanlığın önerileri ile Genel Müdürlükçe planlanır ve gerçekleştirilir.
(1) Temel bilimler ve sosyal bilim alanlarından birinde lisans düzeyinde bilgi ve beceriye sahip, mezuniyetten İbaresi 04.04.2015 Tarih ve 29316 Sayılı Resmi Gazetede Yayımlanan 6638 Sayılı Kanun İle Mezuniyetten olarak değişmiştir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0004: Akademinin Organları, Görev, Yetki ve Sorumlulukları Organlar
Akademinin eğitim-öğretim ve yönetim işleri;
a) Başkan,
b) Dekan,
c) Akademi Yönetim Kurulu,
d) Enstitü Müdürü,
e) Eğitim ve Öğretim Yüksek Kurulu,
f) Bilimsel Denetleme Kurulu,
g) Polis Meslek Yüksek Okulu Müdürü,
h) Fakülte Öğretim Kurulu,
ı) Fakülte Yönetim Kurulu,
i) Disiplin Kurulları,
j) Genel Yönetim Birimleri,
Tarafından yürütülür. Hizmetin gerektirdiği hallerde, diğer birim ve kurullar teşkil edilebilir. 28.03.1983 tarihli ve 2809 sayılı Yükseköğretim Kurumları Teşkilatı Kanunu uyarınca gerekli hallerde başka fakülteler kurulabilir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0005: Başkan, dekan, enstitü ve polis meslek yüksek okulu müdürü
Başkan; akademi, fakülte, enstitü, polis meslek yüksek okulları ve bağlı birimlerinin bütün faaliyetlerinin yönetim, gözetim ve denetiminden sorumludur.
Başkan profesör ise kendisi, değilse Başkanın görevlendireceği bir profesör Üniversitelerarası Kurulun üyesidir.
Dekan, akademideki lisans düzeyinde eğitim-öğretim yapan fakültelerin faaliyetlerinin yönetim, gözetim ve denetiminden Başkana karşı sorumlu profesördür.
Enstitü müdürü, enstitüdeki bütün idari ve bilimsel faaliyetlerin yönetim, denetim ve gözetiminden Başkana karşı sorumlu öğretim üyesidir.
Polis meslek yüksek okulu müdürü, okulun eğitim-öğretim, disiplin, yönetim ve diğer hizmetlerini yürütmede Başkana karşı sorumlu kişidir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0006: Akademi Başkanı, dekan, enstitü müdürü ve yardımcıları ile polis meslek yüksek okulu müdürünün atanması
Başkan en az yüksek lisans düzeyinde akademik kariyere sahip birinci sınıf emniyet müdürlerinden veya profesör öğretim üyelerinden, Genel Müdürün teklifi, Bakanın uygun görmesi üzerine dört yıllığına, müşterek kararname ile atanır.
Dekan, Başkanın teklifi, Genel Müdürün uygun görmesi üzerine Bakan tarafından gösterilecek üç profesör arasından Yüksek Öğretim Kurulunca üç yıllığına atanır.
Başkana yardımcı olmak üzere üç, dekana yardımcı olmak üzere iki yardımcı atanır. Başkan yardımcılarından birisi eğitim işlerinden sorumlu olmak üzere öğretim üyelerinden, diğerleri ise birinci sınıf emniyet müdürlerinden; Genel Müdürün teklifi, Bakanın onayı ile atanır. Dekan yardımcılarının ise birisi öğretim üyelerinden, dekanın önerisi Başkanın uygun görmesi üzerine Genel Müdürün onayı ile atanır, diğeri ise birinci sınıf emniyet müdürlerinden, Genel Müdürün teklifi Bakanın onayı ile atanır.
Enstitü müdürü ve iki yardımcısı öğretim üyelerinden, Başkanın teklifi Genel Müdürün uygun görmesi üzerine Bakanın onayı ile atanır.
Polis meslek yüksek okulu müdürü birinci sınıf emniyet müdürlerinden üç yıllığına Genel Müdürün teklifi ve Bakanın onayı ile atanır.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0007: Akademi Yönetim Kurulunun kuruluş, işleyiş ve görevleri
Başkanın başkanlığında, dekan, enstitü müdürü, Başkanın polis meslek yüksek okulu müdürleri arasından seçeceği beş, öğretim elemanları arasından seçeceği bir üyeden oluşur.
Akademi Yönetim Kurulu Akademinin idari faaliyetlerinde;
Faaliyet plan ve programlarının uygulanmasını sağlamak,
Akademinin bütçe ve kadro tekliflerini hazırlamak,
Eğitim-öğretim çalışmalarını değerlendirmek ve alınacak tedbirler hakkında teklifler hazırlamak,
Başkanın Akademi yönetimi ile ilgili olarak Kurula getireceği yönetime ilişkin diğer işleri görüşerek karara bağlamak,
Bu Kanun ile verilen diğer görevleri yapmak,
İle görevlidir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0008: Eğitim ve Öğretim Yüksek Kurulu
Kurul, Başkanın başkanlığında, dekan, enstitü müdürü, Başkanın görevlendireceği üç polis meslek yüksek okulu müdürü ve bölüm başkanlarından oluşur. Başkanın bulunmadığı hallerde Kurula akademik yönden en kıdemli üye başkanlık eder. Eğitim ve Öğretim Yüksek Kurulu, her eğitim ve öğretim yılı başında ve sonunda olmak üzere, yılda en az iki defa toplanır. Başkan, gerekli gördüğü hallerde de Eğitim ve Öğretim Yüksek Kurulunu kendiliğinden toplantıya çağırabilir.
Eğitim ve Öğretim Yüksek Kurulu Genel Müdürlükçe belirlenen temel esaslar doğrultusunda; Akademinin eğitim ve öğretimi ile ilgili uygulama ve geliştirmeye yönelik usul ve esasları tespit eden, bilimsel araştırma ve yayım faaliyetleri hakkında kararlar alan, Akademi, fakülte, enstitü ve polis meslek yüksek okullarının bütününü ilgilendiren kanun, yönetmelik ve yönerge ihtiyaçları ile mevcut mevzuatın uygulanmasından doğan hususları inceleyip Genel Müdürlüğe görüş bildiren, yıllık eğitim-öğretim programının uygunluğu hususunu ve eğitim-öğretim programlarında ortaya çıkabilecek sorunları görüşüp karara bağlayan en yüksek eğitim ve öğretim organıdır.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0009: Bilimsel Denetleme Kurulu
Kurula, her bölümdeki öğretim elemanları tarafından, bölümde en üst akademik kariyere sahip öğretim üyeleri arasından, bir yıl için gizli oyla biri asıl, diğeri yedek olmak üzere iki üye seçilir. Seçilen asıl üyeler arasından kıdemce en büyük olan bu Kurula başkanlık eder.
Bu Kurul öğretim faaliyetlerinin ve öğretim elemanlarının bilimsel yönden denetlenmesi ve öğretim elemanlarının eğitim-öğretim, bilimsel araştırma, yayın, seminer ve uygulama faaliyetlerinin denetimini yapar. Kurul denetim sonuçlarını her yıl bir rapor ile Başkana bildirir. Bu Kurul bilimsel denetleme faaliyeti için gerek görüldüğünde Genel Müdür ya da Başkan tarafından görevlendirilebilir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0010: Polis meslek yüksek okullarının kuruluş, öğrenci kaynakları ve öğretim süresi
Emniyet Teşkilatının ihtiyacı olan polis memurlarını yetiştirmek üzere; Maliye Bakanlığının görüşü alınarak Bakanlığın teklifi ve Bakanlar Kurulu kararı ile Polis Akademisine bağlı, ön lisans düzeyinde, mesleki eğitim-öğretim ve uygulama yapan polis meslek yüksek okulları açılır.
(2. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Birinci fıkra hükümlerine göre kurulan polis meslek yüksek okulları Bakan onayı ile polis meslek eğitim merkezine dönüştürülebilir. Dönüştürülen polis meslek yüksek okullarında görev yapmakta olan personel, ayrıca bir işleme gerek olmaksızın polis meslek eğitim merkezi kadro ve görev unvanlarına uygun kadrolara atanmış sayılırlar. Polis meslek eğitim merkezleri Başkanlığa bağlı olarak faaliyetlerini yürütür.
Polis meslek yüksek okullarına Öğrenci Seçme ve Yerleştirme Merkezi tarafından yapılan Öğrenci Seçme Sınavını kazanan ve Bakanlıkça ihtiyaç duyulduğu kadar lise ve dengi okulları bitirenler(1) arasından yapılacak özel yetenek sınavında başarılı olanlar alınır.
Polis meslek yüksek okullarında eğitim-öğretim süresi iki yıldır.
İki yıllık eğitim-öğretim dönemini başarıyla tamamlayamayanlar ile sağlık ve disiplin yönünden polis olamayacağına yetkili kurullarca karar verilenlerin okulla ilişiği kesilir.
Polis meslek yüksek okulu öğrencileri parasız yatılı ve resmi üniformalıdır. Öğrencilerin iaşe, ibate ve sağlık giderleri ile diğer istihkakları Devletçe karşılanır.
Öğrenimlerini süresi içerisinde başarı ile tamamlayanlar, Emniyet Teşkilatı kadrolarına aday polis memuru olarak atanırlar.
(1) 03.03.2011 Tarih ve 27863 Sayılı Resmi Gazetede Yayınlanan 6114 Sayılı Kanun ile ikinci fıkrada yer alan genel lise, erkek teknik öğretim, kız teknik öğretim ve ticaret ve turizm öğretimine bağlı okul mezunları ibaresi lise ve dengi okulları bitirenler şeklinde değiştirilmiştir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0011: Başkan ve dekanın görev, yetki ve sorumlulukları
Akademi Başkanı;
Öğrencilerin 3 üncü maddede belirtilen ana ilkeler doğrultusunda ve polislik mesleğinin gerektirdiği disiplin anlayışı içerisinde yetiştirilip yetiştirilmediği konusunda dekanı denetlemek,
Öğretim bölümleri ile yönetim birimleri arasında düzenli çalışmayı sağlamak ve Akademinin tüm yönetim işlerini yürütmek,
Akademi birimleri ve öğretim elemanları dahil her düzeydeki personel üzerinde genel gözetim ve denetim görevini yapmak,
Her eğitim-öğretim yılı sonunda Akademinin eğitim-öğretim, bilimsel araştırma ve yayın faaliyetleri hakkında dekandan aldığı rapora, varsa görüşlerini de eklemek suretiyle Genel Müdürlüğe vermek,
Akademinin, fakültenin, enstitünün ve polis meslek yüksek okullarının yatırım programlarını ve bütçe tekliflerini, kadro ihtiyaçlarını Genel Müdürlüğe bildirmek ve verilecek emirler doğrultusunda uygulamak,
Gerekli gördüğü hallerde Akademide görevli öğretim elemanlarının Akademideki görevlerine son verilmesi veya görev yerlerinin değiştirilmesi hususunda Genel Müdürlüğe teklifte bulunmak,
Bu Kanunla ve diğer kanunlarla belirlenen görevleri yapmak,
İle görevli ve bunlarla ilgili çalışma düzeni kurmaya yetkilidir.
Başkan, yukarıda belirlenen görevlerin düzenli bir şekilde yerine getirilmesinde, gözetim ve denetiminin yapılmasında, takip ve kontrol edilmesinde, sonuçlarının alınmasında Genel Müdüre karşı birinci derecede sorumludur.
Fakülte Dekanı;
Öğrencilerin 3 üncü maddede belirlenen ana ilkeler doğrultusunda ve polislik mesleğinin gerektirdiği disiplin anlayışı içerisinde yetiştirilmesini sağlamak,
Yürürlükteki kanun, tüzük ve yönetmelikleri, Genel Müdürlük ve fakülte öğretim kurulunun da önerilerini dikkate alarak fakültenin eğitim ve bilimsel araştırma işlerinin yürütülmesini sağlamak,
Her eğitim-öğretim yılı sonunda fakültenin eğitim-öğretim, bilimsel araştırma ve yayın faaliyetleri hakkında Başkana rapor sunmak,
Bu Kanunla ve diğer kanunlarla belirlenen görevleri yapmak,
İle görevli ve bunlarla ilgili çalışma düzeni kurmaya yetkilidir.
Dekan, yukarıda belirlenen görevlerin düzenli bir şekilde yerine getirilmesinde, gözetim ve denetiminin yapılmasında, takip ve kontrol edilmesinde, sonuçlarının alınmasında, Başkana karşı birinci derecede sorumludur.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0012: Fakülte öğretim kurulu ve fakülte yönetim kurulunun kuruluş, işleyiş ve görevleri
Fakülte öğretim kurulu, dekanın başkanlığında, dekan yardımcıları ile bölüm başkanları ve fakültede görevli profesör, doçent ve doktor öğretim üyelerinin (1) her birinin kendi aralarından üç yıl için seçecekleri bir öğretim üyesinden oluşur.
Fakülte öğretim kurulu normal olarak her eğitim-öğretim yılı başında ve sonunda toplanır.
Dekan, gerekli gördüğü hallerde de kendiliğinden bu kurulu toplantıya çağırabilir.
Fakülte öğretim kurulu;
Fakültenin eğitim-öğretim, bilimsel araştırma ve yayın faaliyetlerinin esasları hakkında görüş bildirmek, öğrencilerin çalışma ve yetişme durumlarına ilişkin tedbirleri görüşmek,
Eğitim-öğretim faaliyetlerinin genel değerlendirmesini yapmak,
Dekanın uygun gördüğü konuları görüşmek ve karara bağlamak,
İle görevlidir.
Fakülte yönetim kurulu;
Fakülte yönetim kurulu, dekana yardımcı bir organ olup, dekanın başkanlığında, eğitim işleri ile görevli dekan yardımcısı ile bölüm başkanları ve fakültede görevli profesör, doçent ve doktor öğretim üyeleri (1) arasından fakülte öğretim kurulu tarafından üç yıllık süre için seçilecek birer üyeden oluşur. Bu kurul, dekanın gerekli gördüğü hallerde toplanır.
Fakülte yönetim kurulu fakültenin idari faaliyetlerinde;
Fakültenin eğitim-öğretim, plan ve programları ile takviminin uygulanmasını sağlamak,
Fakülte öğretim kurulunun eğitim-öğretim ile ilgili olarak tespit ettiği esasları göz önüne almak suretiyle bunların uygulanmasında dekana yardımcı olmak,
Fakültenin bütçe ve kadro tekliflerini hazırlamak,
Eğitim-öğretim çalışmalarını değerlendirmek ve alınacak tedbirler hakkında teklifler hazırlamak,
Öğrencilerin kabulü, ders intibakları ve fakülteden çıkarılmaları, Genel Müdürlükçe bildirilecek esaslara göre bölümlere ayrılmaları, eğitim-öğretim ve sınavlara ait işlemler hakkında karar vermek,
Öğretim elemanlarının dersleri ile ilgili raporlarını inceleyerek alınacak tedbirleri karara bağlamak,
Dekanın, fakülte yönetimi ile ilgili olarak kurula getireceği yönetime ilişkin diğer işleri görüşerek karara bağlamak,
İle görevlidir.
(1) yardımcı doçentlerin İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 21. Maddesi ile doktor öğretim üyelerinin şeklinde ve yardımcı doçentler İbaresi doktor öğretim üyeleri şeklinde değişmiştir.
ÜÇÜNCÜ BÖLÜM
Akademinin Organları, Görev, Yetki ve Sorumlulukları Organlar
Madde 0013: Diğer kurullar ve genel yönetim birimleri
Akademide, akademik seviyede olmak üzere, fakülte öğretim kurulunun veya Başkanın teklifi ve Genel Müdürün onayı ile başka kurullar teşkil edilebilir.
Akademinin, bu Kanunla belirlenen ilkelere uygun olarak yönetilebilmesi için Başkanın önerisi ve Genel Müdürün onayı ile hizmetin gerektirdiği genel yönetim birimleri kurulabilir.
DÖRDÜNCÜ BÖLÜM
Akademi Öğretim Organları ve Görevleri
Madde 0014: Bölüm ve anabilim dalı başkanlıkları
Fakültede, Eğitim ve Öğretim Yüksek Kurulunun görüşü alınarak, dekanın teklifi, Başkanın uygun görmesi üzerine Genel Müdürün onayı ile bölüm başkanlıkları kurulabilir, birleştirilebilir veya kapatılabilir.
Bölüm başkanlıkları, öğretim üyeleri ve ikinci sınıf emniyet müdürleri tarafından yürütülür. Öğretim üyesi bölüm başkanları, dekanın teklifi, Başkanın onayı ile, ikinci sınıf emniyet müdürü bölüm başkanları ise Genel Müdürün teklifi, Bakanın onayı ile en çok üç yıllığına atanır.
Bölüm başkanları, bölümlerinin her düzeydeki eğitim-öğretim ve araştırmaları ile bölüme ait her türlü faaliyetin düzenli ve verimli bir şekilde yürütülmesini sağlamakla görevlidir.
Anabilim dalı içinde yer alan dersleri veren öğretim elemanları, dekanın başkanlığında toplanarak kendi aralarından iki yıl için bir başkan seçerler.
Anabilim dalı başkanları, o bilim dalına ait her düzeydeki eğitim-öğretim ve araştırma faaliyetlerinin düzenli ve verimli bir şekilde yürütülmesini sağlamakla yükümlüdür.
BEŞİNCİ BÖLÜM
Fakülte Öğrencileri
Madde 0015: Öğrenci kaynağı, öğrencilerin istihkakları, özlük işlemleri ve mecburi hizmet yükümlülüğü ile evlenme yasağı (4)
(1. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
(1. Fıkra 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 10. Maddesi ile yeniden düzenlenmiştir) Fakültenin esas öğrenci kaynağı, sınavların yapıldığı yıl 1 Ocak tarihi itibarıyla yirmi iki yaşından gün almamış lise ve dengi okulların mezunlarıdır. Polis meslek yüksek okullarından dikey geçiş ile de fakülteye öğrenci alınabilir.
(2. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) İlgili devletlerle yapılacak ikili anlaşmalara bağlı olarak yabancı uyruklu öğrenci veya kursiyerler Bakan onayı ile ücretli yahut ücretsiz olarak Akademiye kabul edilebilirler. Bu suretle kabul edilenlerden ücreti mukabili eğitim veya kurs verileceklerle ilgili mali işler bu Kanunun 29 uncu maddesine göre kurulan döner sermaye işletmesi vasıtasıyla yürütülür.
Yabancı uyruklu öğrenciler eğitim-öğretimi izleyebilecek Türkçe dil yeterliklerinin sınav ile tespit edilmesinden sonra öğretime başlatılır.
Yabancı uyruklu öğrenciler Akademi öğrencilerine uygulanan kurallara uymakla yükümlüdür.
(5. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
(6. Fıkra 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 10. Maddesi ile Değişmiştir.) Akademiye alınacak öğrencilerin nitelikleri, giriş usul ve esasları ile polis meslek yüksek okullarından dikey geçiş yapılmasına ilişkin usul ve esaslar yönetmelikle belirlenir.
(7. Fıkra 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 10. Maddesi ile Değişmiştir.) Fakülte ve ilk derece amirlik eğitimi öğrencileri Akademi bünyesinde ücretsiz iaşe edilir, yatırılır, sağlık giderleri ve yönetmelikle tespit edilecek ihtiyaçları Devletçe karşılanır. Polis memuru olarak eğitim görenlere ayrıca tayın bedeli ödenmez.
(8. Fıkra 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 10. Maddesi ile Değişmiştir.) Polis memuru olarak eğitim görenler hariç, fakülte, polis meslek yüksekokulu ve ilk derece amirlik eğitimi öğrencilerine ayrıca harp okullarında bulunan askeri öğrencilere ödenen miktarda harçlık ödenir.
Öğrencilerin statülerinin gerektirdiği iş ve işlemler Başkanlıkça yürütülür.
(10. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Fakültede eğitim alanlar eğitim süresinin iki katı, (4) Polis Amirleri Eğitimi Merkezi, enstitü ve polis meslek yüksek okullarında, ilk derece amirlik eğitimi alanlar ile lisansüstü veya ön lisans eğitimi yapanlar (yabancı uyruklular hariç) altı yıl süreyle mecburi hizmetle yükümlüdürler.
(11. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Bunlardan mezun olup olmadığına bakılmaksızın mecburi hizmetle yükümlü olduğu süre içinde, istifa edenler veya ilişiğinin kesilmesini gerektiren bir suç işleyenler ya da sağlık sebebi hariç, başka herhangi bir sebeple ayrılanlar, yükümlülük sürelerinin eksik kısmı ile orantılı olarak kendilerine yapılmış olan öğretim masraflarını yasal faiziyle birlikte tazminat olarak ödemek zorundadırlar.
(12. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
(13. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
(14. Fıkra 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 10. Maddesi ile Eklenmiştir) Fakülteyi veya ilk derece amirlik eğitimini başarı ile bitiren öğrenciler 3201 sayılı Kanunda belirlenen komiser yardımcısı rütbesinde ihtiyaç duyulan kadrolara atanırlar.
(4) Üstü Çizili İbare 30.11.2022 Tarih ve 32029 Sayılı Resmi Gazetede Yayımlanan 7422 Sayılı Kanunun 10. Maddesi ile madde metninden çıkarılmış ve Altı Çizili İbareler eklenmiştir.
BEŞİNCİ BÖLÜM
Fakülte Öğrencileri
Madde 0016: Öğrencilik sıfatının sona ermesi
Fakültede öğrenimde bulunan öğrencilerin aşağıdaki hallerde öğrenimlerine son verilir:
Bu Kanun hükümlerine göre çıkarılacak yönetmelikle belirlenecek ahlak notu yetersiz olanlar.
Haklarında fakülteden çıkarma cezası verilerek, cezası kesinleşenler.
Öğrenimlerini, bu Kanunla belirlenen azami süre içerisinde tamamlayamayanlar.
657 sayılı Devlet Memurları Kanununa göre memur olma niteliğini kaybedenler.
Sağlık kurullarınca verilecek raporlara dayalı olarak Akademide öğrenime devam imkanı kalmadığı Genel Müdürlük sağlık komisyonunca belirlenenler.
Giriş ile ilgili nitelikleri taşımadıkları öğrenim sırasında
anlaşılanlar.
(c) bendi kapsamına girenler, istekleri halinde, Bakanlıkça çıkarılacak yönetmeliğin belirleyeceği esaslar uyarınca uygun görülecek polis kadrolarına atanırlar.
ALTINCI BÖLÜM
Disiplin ve Ceza İşleri
Madde 0017: Disiplin kurulları
Akademide; Başkanlık Polis Disiplin Kurulu, Fakülte Polis Disiplin Kurulu ve Fakülte Öğrenci Disiplin Kurulu bulunur.
Başkanlık Polis Disiplin Kurulu ve Fakülte Polis Disiplin Kurulunun teşkili, çalışma esas ve usulleri Emniyet Teşkilatı mevzuatına tabidir. Enstitülerdeki öğrenci ve diğer personelin disiplin işlerine, Akademideki Başkanlık Polis Disiplin Kurulu bakmakla yetkilidir.
Akademide ek ders görevlileri ve emniyet hizmetleri sınıfından öğretim elemanları dışındaki kadrolu öğretim elemanlarının disiplin ve ceza işleri hakkında 2547 sayılı Yüksek Öğretim Kanununun ilgili hükümleri uygulanır.
Fakülte Öğrenci Disiplin Kurulu; öğrencilerin disiplin soruşturmalarını karara bağlamak üzere, dekanın başkanlığında, fakülte öğretim kurulu ile fakülte yönetim kurulunun kendi aralarında seçecekleri ikişer üyeden oluşur.
Kurul üyelerinin görev süresi, Kurulun vereceği cezalar ve bu cezaların; karşılığı olan olay, tutum ve davranışlar, disiplin cezaları nedeniyle ilişik kesilmesini gerektiren haller ve uygulama esasları ile bu konulara ilişkin diğer hususlar yönetmelikle düzenlenir.
Polis yüksek öğretim kurumlarındaki öğrenci disiplin kurulunca verilen, fakülteden, enstitülerden ve polis meslek yüksek okullarından çıkarma cezasını gerektiren kararlar Başkanın önerisi, Genel Müdürün onayı ile, diğer kararlar ise fakülteler için dekanın, enstitüler için başkanın, polis meslek yüksek okulları için ise okul müdürlerinin onayı ile kesinleşir.
ALTINCI BÖLÜM
Disiplin ve Ceza İşleri
Madde 0018: Soruşturma yetkisi ve doğrudan ceza verme
Başkan, fakülte, enstitü ve polis meslek yüksek okullarında görevli ek ders görevlileri dışındaki öğretim elemanları ve diğer personel ile öğrenciler hakkında Akademi içinde veya dışında işlemiş oldukları disiplin suçlarından dolayı soruşturma yapmaya veya yaptırmaya yetkilidir.
Bakan veya Genel Müdür gerekli gördüğü hallerde Akademide görevli emniyet hizmetleri sınıfından öğretim elemanları ile her düzeydeki personel için soruşturma açılmasını isteyebilir veya doğrudan yaptırabilir, Emniyet Teşkilatı mevzuatında belirlenen cezaları doğrudan verebilir.
Emniyet Teşkilatı mevzuatında eğitim ve öğretim kurumu müdürlerince verilmesi öngörülen cezaları, Başkan da doğrudan vermeye yetkilidir.
YEDİNCİ BÖLÜM
Eğitim-Öğretim ve Mezuniyet
Madde 0019: Lisans eğitim-öğretimi ve süresi
(Madde 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
(Madde 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 11. Maddesi ile yeniden düzenlenmiştir)
Fakültede lisans eğitim süresi yabancı dil hazırlık sınıfı hariç, ders geçme esası ile sekiz yarıyıl, sınıf geçme esası ile dört öğretim yılıdır. Öğrencilere yabancı dil hazırlık sınıfı hariç, eğitim süresine ilave olarak iki yarıyıl veya bir öğretim yılı ek süre tanınır. Bu süre sonunda da başarısız olanların 16 ncı madde uyarınca öğrenimlerine son verilir. Hazırlık sınıfında başarısız olanlar ise Ölçme, Seçme ve Yerleştirme Merkezi tarafından üniversite sınavına girdikleri yıl aldıkları puanlarına uygun bir yükseköğretim kurumuna yerleştirilirler.
Öğrencilerin, fakülteye devam-devamsızlık durumları ile fakültede verilecek olan dersler ve süreleri yönetmelikle düzenlenir.
YEDİNCİ BÖLÜM
Eğitim-Öğretim ve Mezuniyet
Madde 0020: İhtisas bölümlerine ayırma ve uygulama eğitimleri
(Madde 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
YEDİNCİ BÖLÜM
Eğitim-Öğretim ve Mezuniyet
Madde 0021: Devam-devamsızlık ve mezuniyet
(Madde 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Yürürlükten Kaldırılmıştır.)
SEKİZİNCİ BÖLÜM
Öğretim Elemanlarına İlişkin Esaslar
Madde 0022: Öğretim elemanları ve görevleri
Akademide öğretim elemanı olarak görevlendirilecek personel aşağıda gösterilmiştir:
4.6.1937 tarihli ve 3201 sayılı Emniyet Teşkilatı Kanununun 13 üncü maddesinde üç, dört, beş, altı, yedi, sekiz ve dokuzuncu meslek derecesinde sayılanlar,
Akademi kadrosuna atanacak öğretim elemanları,
İhtiyaç halinde sözleşmeli veya ek ders ücretli olarak görevlendirilen üniversite öğretim üye ve yardımcıları, yüksek öğrenim görmüş meslek mensupları ile diğer kamu görevlileri ve okutacakları ders konusunda uzman olan serbest meslek sahibi kişiler,
Akademide görevli öğretim elemanları, talep halinde; öğretim elemanının isteği ve başkanın onayı ile diğer polis yüksek öğretim kurumlarında veya (1) diğer Türk ya da yabancı yüksek öğretim kurumlarında ek ders vermek üzere, Görevlendirilebilirler.
(Bent 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Gerekli görüldüğü hâllerde, öğretim elemanları Başkanın teklifi, Genel Müdürün görüşü ve Bakanın onayıyla Akademiyi oluşturan kuruluş ve birimlerde,
Öğretim elemanları;
Bu Kanunda belirlenen amaç ve ilkelere uygun olarak eğitim-öğretim ve uygulamalı çalışmalar yapmak veya yaptırmak, proje hazırlıklarını ve seminerleri yönetmek,
Bilimsel araştırmalar ve yayınlar yapmak,
Ana bilim dalı başkanınca düzenlenecek programa göre öğrencilere gerekli konularda yardım ve rehberlik etmek,
Bu Kanunda belirtilen yetkili kişi ve organlarca eğitim ve öğretim ile ilgili verilecek diğer görevleri yerine getirmek,
İle görevlidir.
Akademinin öğretim elemanı kadroları, bu Kanuna ekli cetvelde gösterilmiştir. Bu Kanuna ekli, Polis Akademisi Başkanlığı Öğretim Elemanı Kadrolarını Gösterir Cetvelde 190 sayılı Kanun Hükmünde Kararname hükümleri çerçevesinde unvan ve derece değişikliklerini yapmaya Bakanlar Kurulu yetkilidir. (1) Üstü Çizili İbare 04.04.2015 Tarih ve 29316 Sayılı Resmi Gazetede Yayımlanan 6638 Sayılı Kanunla Yürürlükten Kaldırımıştır.
SEKİZİNCİ BÖLÜM
Öğretim Elemanlarına İlişkin Esaslar
Madde 0023: Yabancı uyruklu öğretim elemanları
Akademide görevlendirilecek yabancı uyruklu öğretim elemanları, Akademinin ihtiyaç göstermesi, Genel Müdürün teklifi ve Maliye Bakanlığından alınacak olumlu görüş üzerine, Bakanın onayı ile sözleşmeli olarak çalıştırılabilirler. Bu şekilde sözleşmeli olarak çalıştırılacak yabancı öğretim elemanlarına ödenecek ücret, 11.10.1983 tarihli ve 2914 sayılı Yüksek Öğretim Personel Kanununun 16 ncı maddesi uyarınca Bakanlar Kurulunca belirlenecek esaslar çerçevesinde Bakanlıkça tespit edilir.
SEKİZİNCİ BÖLÜM
Öğretim Elemanlarına İlişkin Esaslar
Madde 0024: Bilimsel faaliyetler
Her öğretim dönemi sonunda anabilim dalı başkanları o döneme ait eğitim-öğretim ve araştırma faaliyetleri ile gelecek yıldaki çalışma planını belirten bir raporu ilgili bölüm başkanı aracılığı ile dekana verir. Dekan bu raporu, kendi kanaatini de ekleyerek Başkana sunar. Başkan bunları değerlendirir, kendi yetkileri dahilinde gerekli tedbirleri alır ve bu konulara ilişkin görüş ve teklifleri Genel Müdürlüğe bildirir.
Her öğretim elemanı, bilimsel araştırmalarının, yayınlarının, verdiği dersler ile yönettiği seminerin, uygulamaların listesini ve işlediği konuların ders notlarını, yurt içinde veya dışında yapılan bilimsel kongrelere sunduğu tebliğlerin ikişer örneğini bağlı olduğu anabilim dalı başkanı aracılığı ile dekana sunmak zorundadır.
Öğretim elemanlarının bilimsel yayınları, Başkanlık, fakülteler, enstitüler ve Genel Müdürlükte özel olarak arşivlenir. Bu yayınların bir nüshası da Yüksek Öğretim Kurulu Dokümantasyon Merkezine gönderilir.
SEKİZİNCİ BÖLÜM
Öğretim Elemanlarına İlişkin Esaslar
Madde 0025: Öğretim elemanlarının hak ve yükümlülükleri
Öğretim elemanlarının hak ve yükümlülükleri statülerine göre aşağıda açıklanmıştır:
Öğretim görevlisi olarak görevlendirilen meslek mensupları:
Rütbelerine göre emsalleri için Emniyet Teşkilatı mevzuatında belirlenen hak ve yükümlülükler bunlar hakkında da uygulanır. Bunlar, il emniyet teşkilatında görevli emsallerine verilen her türlü yan ödeme, tazminat ve fazla çalışma karşılıkları ile başka bir ad altında yapılan ödeme ve haklardan aynen yararlanırlar.
Bu personel, Genel Müdürlüğün izni ile bilimsel ve mesleki konularda yayın yapabilir ve bu nitelikteki toplantılara katılabilir, tebliğ sunabilir, yayın organlarına ideolojik, yıkıcı ve bölücü nitelikte olmayan yazı yazabilirler.
Kadrolu öğretim elemanları:
Bu grupta yer alan öğretim elemanları Genel Müdürün teklifi, Bakanın onayı ile atanır. Bunların görev süreleri, her türlü özlük hakları, akademik unvanlarının yükselmesi ve korunması, emeklilikleri ve izinleri konusunda 2547 sayılı Yüksek Öğretim Kanunu ve 2914 sayılı Yüksek Öğretim Personel Kanunu hükümleri, bunlar dışında kalan diğer konularda 3201 sayılı Emniyet Teşkilatı Kanunu hükümleri uygulanır.
Emniyet Teşkilatındaki eğitim ve öğretim hizmetleri sınıfı personeline yapılan ek ödemeler bu grupta yer alan personele de aynen verilir.
(Bent 10.07.2009 tarih ve 27284 sayılı Resmi Gazetede yayımlanan Kanun ile Değişmiştir.) Başkan, başkan yardımcıları, dekan yardımcısı, enstitü sekreteri, bölüm başkanları, şube müdürleri, polis meslek yüksek okulu müdürleri, Polis Amirleri Eğitimi Merkezi Müdürü ve polis meslek eğitim merkezi müdürleri, (1) müdür yardımcıları ve şube müdürleri ile emniyet hizmetleri sınıfından olup polis yüksek öğretim kurumlarında görevlendirilen öğretim elemanlarına, almakta oldukları emniyet hizmetleri tazminatının, kadrolu öğretim elemanlarına da almakta oldukları üniversite ödeneğinin % 30'u oranında ayrıca ödeme yapılır. Bu ödeme damga vergisi hariç herhangi bir vergiye tabi tutulmaz.
Akademide görevli ek ders ücretliler, sahip oldukları statünün hak ve yükümlülüğünü taşırlar. Bunlara, okuttukları ders sayısına göre Genel Müdürlükçe tespit edilen esaslar ve Bütçe Kanunu hükümleri çerçevesinde ek ders ücreti verilir.
(a) ve (b) bentlerinde yazılı olanların yıllık sicil raporlarının düzenlenmesi esasları, Emniyet Teşkilatı mevzuatına uygun olarak yönetmelikle belirlenir.
Genel Müdür, öğretim elemanları hakkında gerekli gördüğü hallerde ek sicil düzenlemeye yetkilidir. Bu sicil bütün değerlendirmelerde esas alınır.
(1) Altı Çizili İbare 04.04.2015 Tarih ve 29316 Sayılı Resmi Gazetede Yayımlanan 6638 Sayılı Kanun İle eklenmiştir.
SEKİZİNCİ BÖLÜM
Öğretim Elemanlarına İlişkin Esaslar
Madde 0026: Öğretim elemanı yetiştirme, lisans üstü eğitim-öğretim ve enstitüler
Akademi, eğitim-öğretim ihtiyaçları için 2547 sayılı Yüksek Öğretim Kanununda belirtilen esas ve usullere göre yurt içinde ve dışında öğretim elemanı yetiştirebilir.
Bu amaçla Akademi bünyesinde, Başkanın Bilimsel Denetleme Kurulunun da görüşünü alarak akademinin ihtiyaç ve gereklerine uygun olarak lisans üstü eğitim-öğretim yapacak enstitüler kurulur.
Enstitünün organları; enstitü müdürü, enstitü kurulu ve enstitü yönetim kuruludur.
Enstitü müdürü, enstitüdeki bütün idari ve bilimsel eğitim faaliyetlerinin yönetim, gözetim ve denetiminden Başkana karşı sorumlu kişidir.
Enstitü müdürüne, görevi başında olmadığı zaman kendisinin uygun göreceği müdür yardımcılarından birisi vekalet eder.
Enstitü kurulu; müdürün başkanlığında, müdür yardımcıları ve enstitüde ders veren Akademideki öğretim üyelerinin kendi aralarından üç yıl için seçecekleri üç üyeden oluşur.
Enstitü yönetim kurulu; müdürün başkanlığında, müdür yardımcıları, enstitü sekreteri ve müdürce gösterilecek altı aday arasından, enstitü kurulu tarafından üç yıl için seçilecek üç öğretim üyesinden oluşur.
Enstitü kurulu ve enstitü yönetim kurulu bu Kanunla fakülte öğretim kurulu ve fakülte yönetim kuruluna verilmiş görevleri bilimsel açıdan enstitü için yerine getirirler.
Bu enstitülerin adları, bölümleri, öğrenci seçimi ile enstitülerde yapılacak lisans üstü eğitim-öğretimin şekli, süresi, programları, 2547 sayılı Yüksek Öğretim Kanununun yüksek öğretim kurumları ile ilgili hükümlerine ve buna dayalı olarak verilen diplomalar, çıkarılacak yönetmelikle belirlenir.
SEKİZİNCİ BÖLÜM
Öğretim Elemanlarına İlişkin Esaslar
Madde 0027: Enstitü sekreteri
Enstitülerdeki idari personelin ve öğrenci işlerinin tüm yönetim, denetim ve gözetiminden enstitü müdürüne karşı sorumlu kişidir.
Teşkilattaki ikinci sınıf emniyet müdürleri arasından Genel Müdürün teklifi, Bakanın onayı ile atanır.
DOKUZUNCU BÖLÜM
Çeşitli Hükümler
Madde 0028: Denetim ve sosyal hizmetler
Akademi, Bakanlık ve Genel Müdürlük denetleme elemanlarınca mesleki eğitim, idari ve mali yönden yılda en az bir defa denetlenir. Bilimsel denetim ise 2547 sayılı Yüksek Öğretim Kanunu uyarınca Yüksek Öğretim Kurulu tarafından yapılır.
Başkanlıkça, öğrencilerin beden ve ruh sağlığının korunması, bu Kanunla öngörüldüğü şekilde iaşe, barınma, çalışma, dinlenme ve boş zamanlarını değerlendirme gibi sosyal ihtiyaçlarının karşılanması, öğrencilerin muayene ve tedavilerinin yapılması, sinema ve tiyatro salonları, spor sahaları sağlanması, kantin, çeşitli sosyal ihtiyaçlarını karşılayacak üniteler ve benzer yerler açılması ve bunlardan öğrencilerin yeterli şekilde yararlanması için gerekli tedbirler alınır.
Akademide, öğrencilerin şahsi ve ailevi sorunlarını çözümlemek amacıyla rehberlik ve psikolojik danışma merkezleri kurulur.
DOKUZUNCU BÖLÜM
Çeşitli Hükümler
Madde 0029: Döner sermaye
Akademide ilgili bölümlerin isteği üzerine, Eğitim ve Öğretim Yüksek Kurulunun önerisi, Başkanın olumlu görüşü ve Genel Müdürün onayı ile döner sermaye işletmesi kurulabilir. Verilecek ilk sermayenin miktarı bütçede gösterilir. Genel Müdürün önerisi ve Maliye Bakanlığının uygun görüşü ile sermaye artırılabilir. Döner sermaye, kurum bütçesine konulacak ödenekler, ayni yardımlar, faaliyet sonucu elde edilecek karlar, bağış ve yardımlardan oluşur. Ödenmiş sermaye, tahsis edilen sermayeye ulaşıncaya kadar dönem sonu karları sermayeye mahsup edilir.
Ödenmiş sermaye, tahsis edilen sermayeye ulaştıktan sonra, kalan karlar ertesi yılın gelirlerine ilave edilir.
Döner sermaye işletmesinin faaliyet alanları, sermaye limiti, işletme ile ilgili yönetim işlerinin yürütülmesi usul ve esasları, Eğitim ve Öğretim Yüksek Kurulunun onayı ve Maliye Bakanlığının uygun görüşü üzerine çıkarılacak yönetmelikte belirtilir.
(4. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Döner sermaye gelirlerinden tahsil edilen kısmın asgari %15'i, Polis Akademisi Başkanlığının ihtiyacı olan mal ve hizmet alımları, her türlü bakım, onarım, kiralama, devam etmekte olan projelerin tamamlanmasına yönelik inşaat işleri ve diğer ihtiyaçlar için kullanılır. Bu oranı %75'ine kadar artırmaya Akademi Yönetim Kurulu yetkilidir.
Personelin katkısıyla elde edilen döner sermaye gelirlerinden; o birimde görevli personele bunların bir yılda alacakları aylık (ek gösterge dahil), yan ödeme ve her türlü tazminat ve ödenek tutarının %100 ünü aşmamak üzere dağıtılacak ek ödemenin usul ve esasları Maliye Bakanlığının uygun görüşü üzerine Bakanlıkça hazırlanacak yönetmelikle belirlenir.
(6. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Döner sermaye gelirlerinden tahsil edilen kısmın en az %5'i, Akademi bünyesinde yürütülen bilimsel araştırma projelerinin finansmanı için kullanılır. Bilimsel araştırma projelerine ilişkin ödenekler, Akademi Yönetim Kurulunca gerekli görüldüğü takdirde, her bir proje için avans verilmek suretiyle de kullandırılabilir. Bilimsel araştırma projelerinin seçilmesi, uygulanması ve izlenmesi ile ödeneklerin kullandırılması, genel hükümlerin ön ödemelere ilişkin sınırlamalarına bağlı kalınmaksızın avans verilmesi ve bu avansın mahsubuna dair usul ve esaslar Maliye Bakanlığının uygun görüşü alınarak çıkarılan yönetmelikle belirlenir.
(7. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Döner sermaye işletmesi hesabına kamu kurum ve kuruluşları dışında yapılan iş veya hizmetler karşılığında tahsil edilen gelirlerden kanuni kesintiler ile varsa yapılan iş veya hizmetle bağlantılı giderler düşüldükten sonra geri kalan tutar, hizmet karşılığı olarak gelir tahsilatının yapıldığı tarihi izleyen bir ay içinde veya hizmet bedelinin peşin tahsil edilmesi hâlinde hizmetin gerçekleşme oranına bağlı olarak aylara bölünerek hizmeti veren emniyet hizmetleri sınıfında olanlar dâhil öğretim elemanlarına (1) ödenir. Buna ilişkin usul ve esaslar Maliye Bakanlığının uygun görüşü üzerine çıkarılan yönetmelikle belirlenir.
(1) öğretim elemanları ve öğretim yardımcılarına İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 21. Maddesi ile öğretim elemanlarına şeklinde değişmiştir.
DOKUZUNCU BÖLÜM
Çeşitli Hükümler
Madde 0030: Yönetmelikler
Aşağıdaki hususlar;
Akademinin yönetim birimlerinin kuruluş, görev, çalışma esas ve usulleri,
Fakülte, enstitü ve polis meslek yüksek okullarında ders veren ek ders ücretli öğretim elemanlarının görevlendirilmelerinin esas ve usulleri,
Akademiye alınacak öğrencilerde aranacak şartlar, istenecek belgeler, kayıt, sınav ve kabul işlemlerine ait esas ve usulleri,
Fakülte öğrencilerinin uygulama eğitimlerinin yeri, zamanı, süresi ve ne şekilde yapılacağının esas ve usulleri,
Fakültede öğretim sürelerinin tespiti, dönemlere ayrılması, dinlenme izinleri, sınav ve değerlendirme esaslarına ilişkin ilkeler, başarı durumu, okuma hakkının kullanılmış sayılacağı haller, not düzeni ve bu konulara ilişkin diğer hususlar,
Polis meslek yüksek okullarının kuruluş, çalışma, disiplin ve eğitim-öğretim esasları ile bu okullara alınacak öğrencilerde aranacak şartlar, yapılacak sınavlarla, enstitünün kuruluş ve işleyişine ilişkin esaslar ve diğer hususlar,
Polis yüksek öğretim kurumlarındaki öğrencilerin okul içinde ve dışında giyecekleri kıyafetlere ilişkin esaslar,
Bakanlıkça çıkarılacak yönetmelikle düzenlenir. Ancak akademik konularla ilgili yönetmeliklerde Eğitim ve Öğretim Yüksek Kurulunun da görüşü alınır.
DOKUZUNCU BÖLÜM
Çeşitli Hükümler
Madde 0031: 3201 sayılı Emniyet Teşkilatı Kanununun 13 üncü maddesinde belirtilen görev unvanlarına; ikinci meslek derecesinde, Akademi başkan yardımcısı, dekan yardımcısı, polis meslek yüksek okulu müdürü, üçüncü meslek derecesinde, enstitü sekreteri, polis meslek yüksek okulu müdür yardımcısı, öğretim görevlisi, emniyet müdürü APK uzmanı, dördüncü, beşinci, altıncı, yedinci, sekizinci ve dokuzuncu meslek derecelerinde, öğretim görevlisi eklenmiş, üçüncü meslek derecesinde sayılan Akademi Başkan yardımcısı unvanı çıkarılmıştır.
DOKUZUNCU BÖLÜM
Çeşitli Hükümler
Madde 0032: Yürürlükten kaldırılan ve değiştirilen Kanun hükümleri
3201 sayılı Emniyet Teşkilatı Kanununun 19 uncu maddesinin iki, üç, dört ve beşinci fıkraları ile 29.7.1993 tarihli ve 490 sayılı Emniyet Teşkilatı Kanununun Bir Maddesinde Değişiklik Yapılmasına Dair Kanun Hükmünde Kararname ve 28.11.1984 tarihli ve 3087 sayılı Polis Yükseköğretim Kanunu yürürlükten kaldırılmış ve 2451 sayılı Bakanlıklar ve Bağlı Kuruluşlarda Atama Usulüne İlişkin Kanunun ekinde yer alan (II) sayılı cetvele İl Emniyet Müdürü ibaresinden önce gelmek üzere Polis Akademisi Başkanı ibaresi eklenmiştir.
DOKUZUNCU BÖLÜM
Çeşitli Hükümler
Ek Madde 0001:
(Madde 30.11.2022 tarih ve 32029 sayılı Resmi Gazetede yayımlanan 7422 Sayılı Kanunun 12. Maddesi ile Değişmiştir.)
Bu maddeyi değiştiren Kanunun yürürlüğe girdiği tarihten itibaren Polis Akademisi Başkanlığı bünyesinde İç Güvenlik Fakültesi kurulur ve üç ay içinde yapılacak atamalarla kadroları tamamlanır.
Bu Kanunla kurulu bulunan Polis Amirleri Eğitimi Merkezinde, lisans mezunu polis memurları ile bu maddeyi değiştiren Kanunun yürürlüğe girdiği tarihten itibaren ihtiyaç duyulan uzmanlık alanlarındaki amir sınıfı personelin temini amacıyla, örgün eğitim veren üniversitelerin Genel Müdürlükçe belirlenecek en az dört yıl süreli fakülte mezunlarından yapılacak sınavda başarılı olanlara ilk derece amirlik eğitimi verilir. Bu merkezin kuruluş, görev, yetki ve sorumlulukları, merkeze alınacak öğrencilerde aranacak şartlar, giriş sınavı ile eğitim-öğretime ilişkin usul ve esaslar Bakanlıkça çıkarılan yönetmelikle belirlenir.
Ek Madde 0002:
(Madde 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 22. Maddesi ile Eklenmiştir.)
Bu Kanuna ekli cetvelde yer alan yardımcı doçent kadroları doktor öğretim üyesi kadrolarına, okutman ve uzman kadroları öğretim görevlisi kadrolarına başka bir işleme gerek kalmaksızın dönüştürülmüş sayılır.
Ek Madde 0003:
(Madde 17.04.2021 Tarih ve 31457 Sayılı Resmi Gazetede Yayımlanan 7315 Sayılı Kanunun 13. Maddesi ile Eklenmiştir)
Polis Akademisi ve buna bağlı eğitim-öğretim kurumları ile akademi nam ve hesabına diğer eğitim kurumlarında öğrenim görecek öğrenciler hakkında Güvenlik Soruşturması ve Arşiv Araştırması Kanununa göre güvenlik soruşturması ve arşiv araştırması yapılır.
DOKUZUNCU BÖLÜM
Çeşitli Hükümler
Geçici Madde 0001:
Mevcut polis okullarından polis meslek yüksek okullarına dönüştürülmeyenlerden Genel Müdürlükçe uygun görülenler, hizmet içi eğitim amacıyla polis eğitim merkezi olarak kullanılabilir.
Polis meslek yüksek okullarında eğitim-öğretim, bu Kanunun yürürlüğe girdiği tarihi takip eden dönemde başlar.
Polis meslek yüksek okullarında eğitim-öğretim başlayıncaya kadar mevcut polis okullarında eğitim-öğretime devam olunur.
Bu Kanunun yürürlüğe girdiği tarihten önce polis okuluna giriş sınavlarında başarılı olmuş ancak çeşitli mazeretleri nedeniyle Polis Okulunda öğrenime başlayamamış veya mazeretleri nedeniyle eğitimlerine ara verilenlerle halen Polis Okullarında öğrenime devam eden öğrencilerin kazanılmış hakları saklı kalır.
DOKUZUNCU BÖLÜM
Çeşitli Hükümler
Geçici Madde 0002:
Bu Kanuna ekli (1) sayılı cetvellerde yer alan kadrolar ihdas edilerek 190 sayılı Kanun Hükmünde Kararnamenin eki (I) sayılı cetvelin Emniyet Genel Müdürlüğüne ait bölümüne eklenmiştir. Bu Kanuna ekli (2) sayılı cetvelde yer alan kadrolar iptal edilerek 190 sayılı Kanun Hükmünde Kararnamenin eki cetvellerden çıkarılmıştır.
Bu Kanuna ekli (3) sayılı cetvelde yer alan kadrolar polis meslek yüksek okullarının eğitim-öğretime başladığı tarihte hiç bir işleme gerek kalmaksızın iptal edilerek, 190 sayılı Kanun Hükmünde Kararnamenin eki cetvellerden çıkarılmış sayılır.
DOKUZUNCU BÖLÜM
Çeşitli Hükümler
Geçici Madde 0003:
Bu Kanun ile yapılan yeni düzenlemeler sebebiyle kadro ve görev unvanları değişmeyenler, bu Kanunla ihdas edilen kadrolara atanmış sayılırlar.
Polis meslek yüksek okullarının eğitim-öğretime başladığı tarih itibariyle görevde bulunan ve bu Kanun ile kadro ve görev unvanları değiştirilen veya kaldırılan polis okulu müdürü, polis okulu müdür yardımcısı ile emniyet hizmetleri sınıfına dahil öğretmenler yeni bir kadroya atanıncaya kadar eski durumlarına uygun işlerde görevlendirilebilirler. Bunların eski kadrolarına ait aylık, ek gösterge, her türlü zam ve tazminatları ile diğer özlük hakları, polis meslek yüksek okullarının eğitim-öğretime başladığı tarihi takip eden altı ayı geçmemek üzere, şahıslarına bağlı olarak devam eder.
Akademi kadrolarına dekan, enstitü müdürü ve polis meslek yüksek okulu müdürleri atanıncaya kadar, Akademi yönetim kurulu; Başkanın başkanlığında, eğitim ve öğretim işleriyle görevli başkan yardımcısı ile bölüm başkanlarından oluşur.
DOKUZUNCU BÖLÜM
Çeşitli Hükümler
Geçici Madde 0004:
(Madde 10.07.2009 tarih ve 27284 sayılı Resmi Gazetede yayımlanan Kanun ile Yürürlükten Kaldırılmıştır.)
DOKUZUNCU BÖLÜM
Çeşitli Hükümler
Geçici Madde 0005:
Bu Kanunun yürürlüğe girmesinden önce polis enstitüsünün yüksek öğrenim kısmı ile Polis Akademisinden mezun olanların kazanılmış hakları saklıdır.
DOKUZUNCU BÖLÜM
Çeşitli Hükümler
Geçici Madde 0007:
(Madde 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile Eklenmiştir.)
Bu maddenin yürürlüğe girdiği tarihte başka bir işlem yapılmasına gerek kalmaksızın Güvenlik Bilimleri Fakültesi, Polis Amirleri Eğitimi Merkezi Müdürlüğüne dönüştürülür ve geçici 6 ncı madde hükümleri çerçevesinde yapılacak atamalarla kadroları tamamlanır.
Fakülte öğrencileri, Yükseköğretim Kurulu tarafından belirlenecek üniversitelerin iktisadi ve idari bilimler fakültelerine tercihlerine göre yerleştirilirler. Yerleştirme yapılacak fakültelerin kontenjanları ile yerleştirmeye ilişkin usul ve esaslar Yükseköğretim Kurulu tarafından belirlenir.
DOKUZUNCU BÖLÜM
Çeşitli Hükümler
Geçici Madde 0006:
(Madde 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile Eklenmiştir.)
Bu maddenin yürürlüğe girdiği tarihte Polis Akademisi Başkanlığında Başkan, Dekan, Enstitü Müdürü ve Enstitü Sekreteri, Polis Meslek Yüksek Okulu Müdürü, Polis Meslek Eğitim Merkezi Müdürü ve bunların yardımcıları ile her kadrodaki öğretim elemanları ve idari personelin anılan Başkanlıktaki görevleri sona erer ve kadrolarıyla ilişkileri kesilir. Akademide geçici olarak görev yapanların da aynı tarihte görevlendirmeleri sona erer.
Bu maddenin yürürlüğe girdiği tarihten itibaren yirmi gün içinde Başkanın ataması yapılır. Başkanın ataması yapıldıktan sonraki yirmi gün içinde Başkan Yardımcısı, Polis Amirleri Eğitimi Merkezi Müdürü ve Polis Amirleri Eğitimi Merkezi Müdür Yardımcısı, Enstitü Müdürü ve Enstitü Sekreteri, Polis Meslek Yüksek Okulu Müdürü ve Polis Meslek Eğitim Merkezi Müdürü kadro veya unvanlarına atama yapılır.
Polis Akademisi Başkanlığında görevi sona eren öğretim üyesi, öğretim görevlisi, okutman, araştırma görevlisi, uzman ve idari personelden Başkanın teklif ettiği ve Bakanın uygun gördüğü personel, bu maddenin yürürlüğe girdiği tarihten itibaren en geç iki ay içinde Polis Akademisi Başkanlığında durumlarına uygun kadrolara atanır. İdari personelden Başkanlığa yeniden ataması yapılmayanlar, Genel Müdürlüğün diğer birimlerinde durumlarına uygun kadrolara aynı süre içinde atanır. Ataması yapılmayan personelden akademik kadroda bulunanlar ise başka yükseköğretim kurumlarına atamaları yapılmak üzere aynı süre içinde Yükseköğretim Kurulu Başkanlığına bildirilir. Bu şekilde bildirimi yapılanlar için, durumlarına uygun akademik unvanlı kadrolara atanmak üzere Yükseköğretim Kurulu Başkanlığınca tespit edilecek yükseköğretim kurumlarına bildirim tarihinden itibaren bir ay içinde anılan Başkanlık tarafından atama teklifi yapılır ve bu teklifi izleyen bir ay içinde de atama işlemleri tamamlanır. Bu fıkra kapsamında yükseköğretim kurumlarına ataması yapılan akademik personelin kadroları, başka bir işleme gerek kalmaksızın atama işleminin tamamlandığı tarih itibarıyla ihdas edilerek 2/9/1983 tarihli ve 78 sayılı Yükseköğretim Kurumları Öğretim Elemanlarının Kadroları Hakkında Kanun Hükmünde Kararnameye ekli cetvellerin ilgili yükseköğretim kurumlarına ait bölümlerine eklenmiş sayılır. Bu fıkra kapsamında bulunanların atama işlemleri tamamlanıncaya kadarki mali ve sosyal hakları, hâlen bu ödemelerin yapıldığı birimler tarafından ödenmeye devam olunur.
DOKUZUNCU BÖLÜM
Çeşitli Hükümler
Geçici Madde 0008:
(Madde 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile Eklenmiştir.)
Bu maddenin yürürlüğe girdiği tarihten itibaren üç ay içinde Emniyet Genel Müdürlüğü Eğitim Dairesi Başkanlığı tarafından yürütülen hizmetler Polis Akademisi Başkanlığına devredilir.
DOKUZUNCU BÖLÜM
Çeşitli Hükümler
Geçici Madde 0009:
(Madde 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile Eklenmiştir.)
1/1/2020 tarihine kadar Emniyet Teşkilatının ilk kademe amir ihtiyacını karşılamak üzere, lisans mezunları arasından Kamu Personeli Seçme Sınavında Bakanlıkça belirlenecek taban puanı almış olup yönetmelikle belirlenecek diğer şartları taşıyanlar ve yapılacak sınavda başarılı olanlar, Polis Amirleri Eğitimi Merkezinde bir eğitim-öğretim dönemi özel eğitime tabi tutulabilirler. Bu öğrenciler Akademi bünyesinde ücretsiz iaşe edilir, yatırılır, sağlık giderleri ve yönetmelikle tespit edilecek ihtiyaçları Devlet tarafından karşılanır ve bunlara harp okullarında bulunan askerî öğrencilere ödenen miktarda harçlık ödenir.
DOKUZUNCU BÖLÜM
Çeşitli Hükümler
Geçici Madde 0010:
(Madde 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile Eklenmiştir.)
Bu Kanunun yürürlüğe girdiği tarihten önce Polis Akademisi, Güvenlik Bilimleri Fakültesi, Güvenlik Bilimleri ve Adli Bilimler Enstitüsü, Polis Meslek Yüksek Okulu ile fakülte ve yüksek okullarda Emniyet Genel Müdürlüğü hesabına okuyan veya kendi hesabına okumakta iken Emniyet Genel Müdürlüğü hesabına okumaya devam eden öğrencilerden; mezun olup olmadığına bakılmaksızın mecburi hizmetle yükümlü olduğu süre içinde istifa edenler veya ilişiğinin kesilmesini gerektiren bir suç işleyenler ya da sağlık sebebi hariç, başka herhangi bir sebeple ayrılanlardan, kendilerine yapılmış olan öğretim masraflarının tazmini amacıyla, bu Kanunun yürürlüğe girdiği tarihte borç miktarı tahakkuk ettirilmemiş olanlar, borç miktarı tahakkuk ettirilip henüz ödemesine başlamamış olanlar, ödemeleri devam edenler, borçları taksitlendirilmiş olanlar ile bu konuda açılmış davaları sonuçlanmamış, davaları sonuçlanmış veya kesin hükme bağlanmış olanlar da bu Kanunun yürürlüğe girdiği tarihten itibaren altı ay içinde ayrıldıkları veya mezun oldukları eğitim kurumuna müracaat etmeleri hâlinde 15 inci maddenin on birinci fıkrası hükmünden yararlandırılır. Ödemesi devam edenlerden, 15 inci maddenin on birinci fıkrası çerçevesinde yapılacak hesaplamaya göre fazla ödeme yapmış olanlar ile bu Kanunun yürürlüğe girdiği tarihten önce ödemesini tamamlamış olanlara geri ödeme yapılmaz.
DOKUZUNCU BÖLÜM
Çeşitli Hükümler
Geçici Madde 0011:
(Madde 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 23. Maddesi ile Eklenmiştir.)
Bu maddenin yürürlüğe girdiği tarih itibarıyla yardımcı doçent kadrolarında bulunanlar doktor öğretim üyesi kadrolarına, okutman ve uzman kadrolarında bulunanlar öğretim görevlisi kadrolarına başka bir işleme gerek kalmaksızın atanmış sayılır.
DOKUZUNCU BÖLÜM
Çeşitli Hükümler
Madde 0033: Bu Kanun yayımı tarihinde yürürlüğe girer.
DOKUZUNCU BÖLÜM
Çeşitli Hükümler
Madde 0034:
Bu Kanun hükümlerini Bakanlar Kurulu yürütür.
POLİS AKADEMİSİ BAŞKANLIĞI ÖĞRETİM ELEMANI KADROLARINI GÖSTERİR CETVEL
KURUMU: EMNİYET GENEL MÜDÜRLÜĞÜ
TEŞKİLAT: TAŞRA
İHDAS EDİLEN KADROLAR
SINIFI	UNVANI	DERECE	SERBEST
KADRO	TOPLAM
Aka. Kadro	Profesör	1	49	49
Doçent	1	30	30
2	30	30
3	23	23
Yardımcı Doçent	3	30	30
4	25	25
5	32	32
6	32	32
Öğretim görevlisi	1	15	15
2	15	15
3	15	15
4	15	15
5	15	15
6	15	15
7	15	15
Okutman	1	25	25
2	15	15
3	15	15
4	15	15
5	10	10
6	15	15
7	15	15
Uzman	1	5	5
2	5	5
3	5	5
4	5	5
Araştırma görevlisi	4	35	35
5	7	7
6	5	5
7	7	7
TOPLAM		540	540
KURUMU: EMNİYET GENEL MÜDÜRLÜĞÜ
TEŞKİLAT: TAŞRA
İHDAS EDİLEN KADROLAR
SINIFI	UNVANI	DERECE	SERBEST
KADRO	TOPLAM
E.H.S.	Akademi Başkanı	1	1	1
Akademi Başkan Yrd.	1	2	2
Dekan Yardımcısı	1	1	1
Bölüm Başkanı	1	4	4
Polis Meslek Yüksekokulu Müdürü	1	15	15
Polis Meslek Yüksekokulu Md.Yrd.	1	45	45
Enstitü Sekreteri	1	1	1
Polis Eğitim Merkezi Müdürü	1	10	10
Polis Eğt. Mrk. Md. Yrd.	1	20	20
Emniyet Md. (Öğretim Görevlisi)	1	270	270
Emniyet Amiri (Öğretim Görevlisi)	2	30	30
Başkomiser (Öğretim Görevlisi)	2	15	15
3	15	15
4	15	15
Komiser (Öğretim Görevlisi)	3	15	15
4	15	15
5	15	15
6	15	15
Komiser Yrd. (Öğretim Görevlisi)	6	15	15
E.Ö.H.S.	Öğretmen	2	3	3
3	3	3
4	3	3
5	3	3
6	3	3
7	5	5
TOPLAM		539	539
(1) SAYILI CETVEL
KURUMU: EMNİYET GENEL MÜDÜRLÜĞÜ
TEŞKİLAT: YURTDIŞI
İHDAS EDİLEN KADROLAR
SINIFI	UNVANI	DERECE	SERBEST
KADRO
ADEDİ	TUTULAN
KADRO
ADEDİ	TOPLAM
G.İ.H.	Müşavir	1	15	-	15
TOPLAM		15	-	15
(2) SAYILI CETVEL
KURUMU: EMNİYET GENEL MÜDÜRLÜĞÜ
TEŞKİLAT: TAŞRA
İPTAL EDİLEN KADROLARIN
SINIFI	UNVANI	DERECE	SERBEST
KADRO	TOPLAM
Aka. Kadro	Profesör	1	4	4
Doçent	1	4	4
2	2	2
3	2	2
Yardımcı Doçent	3	10	10
4	5	5
5	6	6
6	2	2
Okutman	1	22	22
2	3	3
3	5	5
4	2	2
5	2	2
Araştırma Görevlisi	4	29	29
5	10	10
6	1	1
7	1	1
E.H.	Polis Akademisi Başkanı	1	1	1
Polis Akademisi Başkan Yardımcısı	1	3	3
Bölüm Başkanı	1	4	4
E.Ö.H.	Öğretmen	2	3	3
3	3	3
4	3	3
5	3	3
6	3	3
7	5	5
Y.H.	Çarşı ve Mahalle Bekçisi	10	15	15
TOPLAM		153	153
(3) SAYILI CETVEL
KURUMU: EMNİYET GENEL MÜDÜRLÜĞÜ
TEŞKİLAT: TAŞRA
İPTAL EDİLEN KADROLARIN
SINIFI	UNVANI	DERECE	SERBEST
KADRO	TOPLAM
E.H.	Öğretmen	1	293	293
Polis Okulu Müdürü	1	25	25
Polis Okulu Müdür Yardımcısı	1	69	69
TOPLAM		387	387
Yükleyen: yasinuzunoglu
