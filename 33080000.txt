3308 sayılı Mesleki Eğitim Kanunu
Yayımlandığı Resmî Gazete Tarihi: 19.06.1986
Yayımlandığı Resmî Gazete Sayısı: 19139
Kabul Tarihi	05.06.1986
BİRİNCİ KISIM
Genel Hükümler
Madde 0001: Amaç
Bu Kanunun amacı; çırak, kalfa ve ustaların eğitimi ile okullarda , yükseköğretim kurumlarında (1) ve işletmelerde yapılacak mesleki eğitime ilişkin esasları düzenlemektir.
29.06.2001 tarih ve 4702 sayılı Kanunun 22 nci maddesiyle 3308 sayılı Çıraklık ve Meslek Eğitimi Kanununun adı Mesleki Eğitim Kanunu, bu Kanunda geçen Milli Eğitim Gençlik ve Spor Bakanlığı ibaresi, Milli Eğitim Bakanlığı; İl Milli Eğitim Gençlik ve Spor Müdürlüğü ibaresi, İl Milli Eğitim Müdürlüğü; Çıraklık ve Meslek Eğitimi ibaresi, Mesleki Eğitim; Çıraklık ve Mesleki Eğitim Kurulu ibaresi Mesleki Eğitim Kurulu, İl Çıraklık ve Mesleki Eğitim Kurulu ibaresi İl Mesleki Eğitim Kurulu, işçi ibaresi personel, İmtihan ibaresi sınav, Çıraklık Eğitimi Merkezi ibaresi Mesleki Eğitim Merkezi, Çıraklık ve Mesleki Eğitimi Geliştirme ve Yaygınlaştırma Fonu ibaresi Mesleki Eğitimi Geliştirme ve Yaygınlaştırma Fonu ve 50 ve daha fazla işçi ibaresi yirmi ve daha fazla personel olarak değiştirilmiştir.
(1) (09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile eklenmiştir.)
BİRİNCİ KISIM
Genel Hükümler
Madde 0002: Kapsam
(29.06.2001 tarih ve 4702 sayılı Kanunun 5 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Bu Kanun, Yükseköğretim Kurulu ve (1) Mesleki Eğitim Kurulunun belirleyeceği mesleklerde, kamu ve özel sektöre ait kurum, kuruluş ve iş yerleri ile mesleki ve teknik eğitim okul ve kurumlarındaki eğitim ve öğretimi kapsar. (1) (09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile eklenmiştir.)
BİRİNCİ KISIM
Genel Hükümler
Madde 0003: Tanımlar
Bu Kanunda geçen;
Bakanlık, Milli Eğitim Bakanlığını;
Aday çırak, çıraklığa başlama yaşını doldurmamış ve çıraklık döneminden önce kendisine işyeri ortamı tanıtılan, sanat ve mesleğinin ön bilgileri verilen kişiyi;
Çırak, çıraklık sözleşmesi esaslarına göre bir meslek alanında mesleğin gerektirdiği bilgi, beceri ve iş alışkanlıklarını iş içerisinde geliştirilen kişiyi;
Öğrenci, (29.06.2001 tarih ve 4702 sayılı Kanunun 6 ncı maddesiyle değişen ve 10.07.2001 tarihinden geçerli olarak yürürlüğe giren şekli.) işletmelerde, mesleki ve teknik eğitim okul ve kurumlarında örgün eğitim görenleri;
Kalfa, bir mesleğin gerektirdiği bilgi, beceri ve iş alışkanlıklarını kazanmış ve bu meslekle ilgili iş ve işlemleri ustanın gözetimi altında kabul edilebilir standartlarda yapabilen kişiyi;
Usta, bir mesleğin gerektirdiği bilgi, beceri ve iş alışkanlıklarını kazanmış ve bunları mal ve hizmet üretiminde iş hayatınca kabul edilebilecek standartlarda uygulayabilen; üretimi planlayabilen; üretim sırasında karşılaşılabilecek problemleri çözümleyebilen; düşüncelerini yazılı, sözlü ve resim ile açıklayabilen; üretimle ilgili pratik hesaplamaları yapabilen kişiyi;
Usta öğretici, (29.06.2001 tarih ve 4702 sayılı Kanunun 6 ncı maddesiyle değişen ve 10.07.2001 tarihinden geçerli olarak yürürlüğe giren şekli.) ustalık yeterliğini kazanmış; aday çırak, çırak, kalfa ile mesleki ve teknik eğitim okul ve kurumları öğrencilerinin iş yerindeki eğitiminden sorumlu, mesleki eğitim tekniklerini bilen ve uygulayan kişiyi;
İşletmelerde Meslek Eğitimi, (29.06.2001 tarih ve 4702 sayılı Kanunun 6 ncı maddesiyle değişen ve 10.07.2001 tarihinden geçerli olarak yürürlüğe giren şekli.) mesleki ve teknik eğitim okul ve kurumları öğrencilerinin beceri eğitimlerini işletmelerde, teorik eğitimlerini ise mesleki ve teknik eğitim okul ve kurumlarında veya işletme ve kurumlarca tesis edilen eğitim birimlerinde yaptıkları eğitim uygulamalarını;
(20.06.2001 tarih ve 4684 sayılı Kanunun 10 uncu maddesiyle 01.01.2002 tarihinden geçerli olarak yürürlükten kaldırılmıştır.)
Mesleki ve Teknik Eğitim Okul ve Kurumları, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) mesleki ve teknik eğitim alanında, diplomaya götüren orta öğretim kurumları ve mesleki ve teknik eğitim yapan yükseköğretim kurumları(1) ile belge ve sertifika programlarının uygulandığı her tür ve derecedeki örgün ve yaygın eğitim-öğretim kurumlarını;
Personel, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) kamu ve özel kurum, kuruluş ve iş yerlerinde maaş ya da ücret karşılığında çalışan kadrolu veya sözleşmeli elemanlar ile işçileri;
İşletme, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) mal ve hizmet üreten kamu ve özel kurum, kuruluş ve iş yerlerini;
Eğitici Personel, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) mesleki yeterliğe sahip, öğrencilerin iş yerindeki eğitiminden sorumlu, iş pedagojisi eğitimi almış, mesleki eğitim yöntem ve tekniklerini bilen ve uygulayan veya mesleki ve teknik eğitim okul ve kurumlarında atölye, laboratuvar, meslek dersleri öğretmenliği yapabilme yetkisine sahip kişiyi;
Meslek Alanı, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) ortak özelliklere sahip birden fazla meslek dalını içeren; bilgi, beceri, tutum, davranış ve istihdam olanağı sağlayan alanı;
Meslek Dalı, (29.06.2001 tarih ve 4702 sayılı Kanunun 6 ncı maddesiyle eklenen ve 10.07.2001 tarihinden geçerli olarak yürürlüğe giren şekli.) bir meslek alanı içinde yer alan ve belirli konularda uzmanlaşmaya yönelik bilgi, beceri, tutum, davranış gerektiren ve istihdam olanağı sağlayan iş kollarından her birini;
p. (Bent 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Eklenmiştir) Eğitim Birimi, bu Kanun kapsamında öğrencilerin teorik ve beceri eğitimi, staj veya tamamlayıcı eğitim ile işletme personelinin eğitimi amacıyla işletmeler tarafından oluşturulan, gerekli araç, gereç ve donanıma sahip eğitim ortamını;
r.  (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 31. maddesi ile Değişmiştir.) Staj, Yükseköğretim Kurulunca, yükseköğretim kurumlarında verilmekte olan her düzeydeki alana özgü olarak belirlenen teorik ve uygulamalı dersler dışında, öğrencilerin öğretim programlarıyla kazandırılması öngörülen mesleki bilgi, beceri, tutum ve davranışlarını geliştirmeleri, sektörü tanımaları, iş hayatına uyumları, gerçek üretim ve hizmet ortamında yetişmeleri amacıyla işletmede yaptıkları mesleki çalışmayı;
s. (Bent 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Eklenmiştir) Tamamlayıcı Eğitim, açık öğretim yoluyla eğitimi yapılamayan alan veya dallarda, mesleki ve teknik orta öğretim programlarını tamamlayamadan okuldan ayrılanlar ile yurtdışında öğrenim görenlerin denklik işlemleri sonucunda tespit edilen eksik meslek alan veya dal derslerini işletmelerde mesleki eğitim esaslarına göre tamamlamalarına imkân sağlayan eğitimi;
İfade eder.
(1) 25.02.2011 Tarih ve 27857 Sayılı Resmi Gazetede Yayınlanan 6111 Sayılı Kanun ile (j) bendine orta öğretim kurumları ibaresinden sonra gelmek üzere ve mesleki ve teknik eğitim yapan yükseköğretim kurumları ibaresi eklenmiştir.
İKİNCİ KISIM
Kurullar
BİRİNCİ BÖLÜM
Çıraklık ve Mesleki Eğitim Kurulu
Madde 0004: Kurul
(29.06.2001 tarih ve 4702 sayılı Kanunun 7 nci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Mesleki ve teknik eğitim programlarının uygulandığı her tür ve derecedeki örgün, yaygın ve çıraklık eğitimi, mesleki ve teknik eğitim okul ve kurumları ile işletmelerde yapılacak mesleki eğitimin; planlanması, geliştirilmesi ve değerlendirilmesi konularında kararlar almak ve Bakanlığa görüş bildirmek üzere, Bakanlıkta Mesleki Eğitim Kurulu kurulur. Bu Kurulun kararları Bakanlık ve ilgili meslek kuruluşlarınca yürütülür.
Mesleki Eğitim Kurulu, Bakanlık Müsteşarının başkanlığında;
Bakanlığın mesleki eğitimle görevli Müsteşar yardımcıları,
İçişleri Bakanlığı Müsteşar yardımcısı,
Maliye Bakanlığı Müsteşar yardımcısı,
Bayındırlık ve İskan Bakanlığı Müsteşar yardımcısı,
Sağlık Bakanlığı Müsteşar yardımcısı,
Çalışma ve Sosyal Güvenlik Bakanlığı Müsteşar yardımcısı,
Sanayi ve Ticaret Bakanlığı Müsteşar yardımcısı,
Turizm Bakanlığı Müsteşar yardımcısı,
Devlet Planlama Teşkilatı Sosyal Sektörler ve Koordinasyon Genel Müdürü,
Bakanlığın, mesleki eğitim ile ilgili genel müdürleri,
Türkiye Esnaf ve Sanatkarları Konfederasyonu Başkanı veya üst düzey yetkilisi,
Türkiye Ticaret, Sanayi, Deniz Ticaret Odaları ve Ticaret Borsaları Birliği Başkanı veya üst düzey yetkilisi,
En çok işvereni temsil eden İşveren Sendikaları Konfederasyonu Başkanı veya üst düzey yetkilisi,
En çok işçiyi temsil eden İşçi Sendikaları Konfederasyonu Başkanı veya üst düzey yetkilisi,
Bankanlar Birliği Başkanı veya üst düzey yetkilisi,
Mesleki eğitim alanında görevlendirilecek Yükseköğretim Kurulu temsilcisi,
Türkiye Serbest Muhasebeciler, Serbest Muhasebeci Mali Müşavirler ve Yeminli Mali Müşavirleri Odaları Birliği Başkanı veya üst düzey yetkilisinden,
Oluşur.
Bakanlık, gerekli gördüğü durumlarda, Mesleki Eğitim Kurulu toplantılarına ilgili kurum temsilcilerini de davet eder.
Milli Eğitim Bakanı, gerekli gördüğü durumlarda Mesleki Eğitim Kurulu toplantılarına başkanlık eder. Mesleki Eğitim Kurulunun sekretarya hizmetleri Bakanlıkça yürütülür. Mesleki Eğitim Kurulunun toplantı ve çalışma esasları yönetmelikle düzenlenir.
İKİNCİ KISIM
Kurullar
BİRİNCİ BÖLÜM
Çıraklık ve Mesleki Eğitim Kurulu
Madde 0005: Görevleri
Mesleki Eğitim Kurulunun görevleri şunlardır:
Gerek bu Kanun ve gerekse bu Kanuna göre çıkarılacak olan yönetmelik hükümlerinin uygulanmasını takip etmek ve değerlendirmesini sağlamak.
Muhtelif sektör ve branşda çıraklık eğitimi ile meslek eğitimi konusunda eğitim ihtiyaçlarını tespit etmek ve Bakanlığa bildirmek.
Çıraklık ve mesleki eğitim programlarının esasları ve süreleri hakkında Bakanlığa görüş bildirmek.
Çıraklık ve işletmelerdeki mesleki eğitim sınav komisyonlarının kurulması ve çalışması ile sınavların yapılış usullerine ilişkin yönetmelik taslaklarını hazırlamak ve Bakanlığa sunmak.
Aday çırak, çırak ve işletmelerde mesleki eğitim gören öğrenciler için sözleşme modellerini hazırlamak ve Bakanlığa sunmak.
Lüzumu halinde çıraklık ve mesleki eğitim ile ilgili konuların incelenmesi için ihtisas komisyonları kurmak.
Çıraklık ve mesleki eğitimle ilgili Bakanlıkça gönderilecek konuları incelemek ve görüş bildirmek.
Bu Kanuna göre yapılacak çıraklık ve işletmelerdeki mesleki eğitimde; uygulama alanına alınacak veya çıkarılacak yer ve meslekleri belirlemek ve Bakanlığa görüş bildirmek.
İl Çıraklık ve Mesleki Eğitim Kurullarının yıllık çalışma raporlarını değerlendirmek.
Teknolojik gelişmelerin ve iş hayatındaki değişmelerin meslek eğitimine etkilerini izlemek ve Bakanlığa bildirmek.
İKİNCİ KISIM
Kurullar
İKİNCİ BÖLÜM
İl Mesleki Eğitim Kurulu
Madde 0006: Kurul
(29.06.2001 tarih ve 4702 sayılı Kanunun 8 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Bu Kanun kapsamında mesleki ve teknik eğitim okul ve kurumları ile işletmelerde yapılacak mesleki eğitimin planlanması, geliştirilmesi, değerlendirilmesi konularında karar almak ve valiliğe görüş ve tavsiyelerde bulunmak üzere illerde il mesleki eğitim kurulu kurulur.
İl mesleki eğitim kurulu, il milli eğitim müdürünün başkanlığında;
Belediye başkanı veya temsilcisi (Büyük şehirlerde vali tarafından belirlenecek belediye başkanı veya temsilcisi),
İl sağlık müdürü veya temsilcisi,
İl sanayi ve ticaret müdürü,
Esnaf ve sanatkarlar odaları birliği başkanı veya temsilcisi ile mesleki eğitimin yapıldığı mesleklerle ilgili oda yöneticileri arasından Esnaf ve Sanatkarlar Odaları Birliği Başkanlığınca seçilecek üç üye,
İl ticaret odası başkanı veya temsilcisi,
İl sanayi odası başkanı veya temsilcisi,
Sanayi ve ticaret odalarının ayrı ayrı kurulmadığı yerlerde, il sanayi ve ticaret odası başkanı veya temsilcisi,
İlin, mesleki eğitimden sorumlu milli eğitim müdür yardımcısı,
Kurulun sekretarya görevini yürüten okul müdürü,
İlde faaliyet gösteren mesleki ve teknik eğitim okullarından ve kurumlarından birer yönetici,
En fazla işçiyi temsil eden konfederasyonun o il için göstereceği işçi sendikaları temsilcisi,
Defterdar veya temsilcisi,
Türkiye İş Kurumu il müdürü veya temsilcisi,
Sosyal Sigortalar Kurumu Başkanlığı sigorta müdürü veya temsilcisi,
En fazla işvereni temsil eden konfederasyonun, o il için göstereceği işveren sendikaları temsilcisinden,
Oluşur.
İl mesleki eğitim kurulu toplantılarına, gerekirse başkanın isteği üzerine ilgili kurum temsilcileri de davet edilir.
İl mesleki eğitim kurulu toplantı ve çalışma esasları yönetmelikle belirlenir.
İl mesleki eğitim kurulunun kararları valinin onayı ile uygulanır. Vali, gerekli gördüğü hallerde il mesleki eğitim kuruluna başkanlık eder.
İKİNCİ KISIM
Kurullar
İKİNCİ BÖLÜM
İl Mesleki Eğitim Kurulu
Madde 0007: Görevleri
İl Mesleki Eğitim Kurulunun görevleri şunlardır:
Muhtelif sektör ve branşdaki çıraklık ve mesleki eğitim ihtiyacını il seviyesinde tespit etmek ve Bakanlığa sunmak.
Bakanlıkça gönderilen çıraklık ve mesleki eğitim çerçeve programlarının il ihtiyaçlarına göre düzenlenmesi için Bakanlığa görüş bildirmek.
Çıraklık ve mesleki eğitim uygulamalarında ortaya çıkan uyuşmazlıkların çözümüne yardımcı olmak.
Bu Kanun hükümlerinin il seviyesinde eksiksiz yerine getirilmesi için gerekli tedbirleri almak.
Çıraklık ve Mesleki Eğitim konularında valilikçe gönderilecek konuları incelemek ve sonuçlandırmak.
İldeki çıraklık ve mesleki eğitim uygulamalarını takip etmek ve değerlendirmek. Bu konu ile ilgili yıllık çalışma raporunu hazırlamak ve Bakanlığa sunmak.
İKİNCİ KISIM
Kurullar
İKİNCİ BÖLÜM
İl Mesleki Eğitim Kurulu
Madde 0008: Kapsama alma
İlin Bakanlıkça Kanun kapsamına alınma kararının yayımı tarihinden itibaren üç ay içinde İl Mesleki Eğitim Kurulu kurulur.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0009: Aday çırak
İlköğretim okulunu bitirmiş olanlar, bir mesleğe hazırlık amacı ile çıraklık dönemine kadar işyerlerinde aday çırak olarak eğitilebilirler.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0010: Mesleki eğitim merkezi programına çıraklık kayıt şartları
(Madde Başlığı ve Madde 05.07.2019 tarih ve 30822 sayılı Resmi Gazetede yayımlanan 7180 Sayılı Kanunun 5. maddesi ile Değişmiştir.)
Mesleki eğitim merkezi programına çırak öğrenci olarak kayıt olabilmek için aşağıdaki şartlar aranır:
a) En az ortaokul veya imam-hatip ortaokulu mezunu olmak.
b) Bünyesi ve sağlık durumu gireceği mesleğin gerektirdiği işleri yapmaya uygun olmak.
Tehlikeli ve çok tehlikeli işler veya özellik arz eden mesleklere alınacak çırakların öğrenim ve yaş durumu, ilgili kuruluşların görüşü alınarak Bakanlıkça belirlenir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0011: Aday çırak ve çırakların statüleri
Aday çırak ve çırak; öğrenci statüsünde olup, öğrencilik haklarından yararlanır. Bunlar işyerinde çalışan personel sayısına dahil edilmezler.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0012: Eğitim ve çalışma
(1. Fıkranın: 29.06.2001 tarih ve 4702 sayılı Kanunun 10 uncu maddesiyle değişen ve 10.07.2001 tarihinden geçerli olarak yürürlüğe giren şekli.) Aday çırak veya çıraklar, mesleğin özelliklerine göre haftada sekiz saatten az olmamak üzere genel ve mesleki eğitim görürler. Bu eğitime katılmaları için aday çırak ve çırak öğrencilere ücretli izin verilir. Mevsime göre özellik arz eden mesleklerde teorik ve pratik eğitim belirli aylarda bloklaştırılmış olarak yapılabilir.
(29.06.2001 tarih ve 4702 sayılı Kanunun 10 uncu maddesiyle değişen ve 10.07.2001 tarihinden geçerli olarak yürürlüğe giren şekli.) Aday çırak ve çıraklar, pratik eğitimlerini iş yerlerinde, iş yerindeki eksik kalan pratik eğitimleri ile teorik eğitimlerini mesleki ve teknik eğitim okul ve kurumlarında veya Bakanlıkça uygun görülen iş yerlerinin eğitim birimlerinde yapar. Teorik ve pratik eğitim birbirlerini tamamlayacak şekilde planlanır ve yürütülür.
Pratik eğitim, hazırlanmış eğitim programlarına göre, işyerinin ve mesleğin özelliklerine uygun olarak usta öğreticinin gözetiminde yapılır. Pratik eğitimde 1475 sayılı İş Kanununun 69 uncu maddesi hükmü gözönünde bulundurulur.
Çıraklık eğitiminin esas ve usulleri yönetmelikle düzenlenir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0013: Sözleşme yapılması
(1. Fıkranın: 29.06.2001 tarih ve 4702 sayılı Kanunun 11 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Bu Kanun kapsamında bulunan il ve mesleklerde faaliyet gösteren iş yerleri, Bakanlıkça tespit edilecek illerde ve meslek dallarında ondokuz yaşından gün almamış kişileri çıraklık sözleşmesi yapmadan çalıştıramazlar. Mesleki ve teknik eğitim okul ve kurumlarının örgün eğitim programlarından mezun olanlar ve kalfalık belgesi sahipleri bu hükmün dışında tutulur.
İşyeri sahibi, aday çırağı ve çırağı çalıştırmaya başlamadan önce bunların velisi veya vasisi veya reşit ise kendisi ile yazılı çıraklık sözleşmesi yapmak zorundadır.
Çıraklık sözleşmesi; çırağın sözleşme süresi içinde reşit olması halinde, çırağın rızasıyla, işyeri sahibinin değişmesi halinde yeni işyeri sahibi aynı mesleği sürdürüyorsa ve rızasıyla devam eder, aynı mesleği sürdürmüyorsa sözleşme feshedilir. Fesih halinde çırağın önceki çalışmaları geçerli olup; yeni yapacağı çıraklık sözleşmesi ile çıraklık statüsünü devam ettirerek çıraklık süresini ve eğitimini tamamlar.
(4. Fıkranın: 29.06.2001 tarih ve 4702 sayılı Kanunun 11 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Bu Kanunun uygulandığı yer ve meslek dallarında 818 sayılı Borçlar Kanununun çıraklık sözleşmesine dair hükümleri ile onsekiz yaşını doldurduktan sonra sözleşmesi devam eden çıraklar hakkında 1475 sayılı İş Kanununun, İşçi Sağlığı ve Güvenliği başlıklı beşinci bölümünde yer alan hükümleri dışındaki hükümler uygulanmaz.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0014: Çıraklığa başlama ve çıraklık süresi
Çıraklığa bir deneme dönemi ile başlanır. Bu dönem mesleğin özelliğine göre bir aydan az, üç aydan fazla olamaz. Bu süre Bakanlıkça tespit edilir. Deneme döneminden sonra taraflar 10 gün içinde ilgili mesleki eğitim merkezi müdürlüğüne başvurmadığı takdirde çıraklık sözleşmesi kesinleşir ve bu dönem çıraklık süresinden sayılır. Deneme döneminde ücret ödenir. Aday çıraklıktan çıraklığa geçenler deneme dönemini yapmış sayılırlar.
(2. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Yürürlükten Kaldırılmıştır.)
(29.06.2001 tarih ve 4702 sayılı Kanunun 12 nci maddesiyle eklenen ve 10.07.2001 tarihinden geçerli olarak yürürlüğe giren şekli.) Lise ve daha üst düzeyde genel eğitimden sonra çıraklık eğitimine başlayanlar için eğitim süresi, mesleklerindeki çıraklık eğitimi süresinin yarısına kadar kısaltılabilir. Bu sürenin ne kadar kısaltılabileceği, ilgili meslek kuruluşunun teklifi ve Mesleki Eğitim Kurulunun uygun görüşü alınarak Bakanlıkça belirlenir.
(29.06.2001 tarih ve 4702 sayılı Kanunun 12 nci maddesiyle eklenen ve 10.07.2001 tarihinden geçerli olarak yürürlüğe giren şekli.) Ayrıca, mesleki ve teknik eğitim okul ve kurumlarında uygulanan örgün eğitim programlarının herhangi bir kademesinden ayrılanlar ile yaygın eğitim programlarını tamamlayarak belge veya sertifika alanlardan, kendi alanlarında çıraklık eğitimine başlayanlar için çıraklık eğitim süresi daha önce aldığı mesleki eğitim programının içeriği ile devam edeceği çıraklık eğitimi programının içeriği değerlendirilerek Bakanlıkça belirlenir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0015: Usta öğretici bulundurma şartı
Aday çırak ve çırak almak için işyerinde usta öğretici bulunması şarttır.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0016: Kalfalık sınavı
Kalfa adayının mesleği ile ilgili bilgi, beceri ve iş alışkanlıklarına iş hayatınca kabul edilebilir seviyede sahip olup olmadığı kalfalık sınavı ile tespit edilir.
(Fıkra 05.07.2019 tarih ve 30822 sayılı Resmi Gazetede yayımlanan 7180 Sayılı Kanunun 6. maddesi ile Yürürlükten Kaldırılmıştır.)
İmtihan komisyonunun teşkili ile sınavın esasları ve usulleri yönetmelikle düzenlenir. verilir.
(Fıkra 05.07.2019 tarih ve 30822 sayılı Resmi Gazetede yayımlanan 7180 Sayılı Kanunun 6. maddesi ile Yürürlükten Kaldırılmıştır.)
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
BİRİNCİ BÖLÜM
Çıraklık ve Kalfalık Eğitimi
Madde 0017: Kalfa unvanını kullanma ve işyeri değiştirme
Bu Kanuna göre kalfalık hakkını elde edenlere kalfalık belgesi verilir. Kalfalık belgesi bulunmayanlar kalfa unvanı ile çalışamaz ve çalıştırılamazlar. Bu belgeye sahip olanlar, kalfalık unvanı kullanılmayan işyerlerinde dengi işlerde çalıştırılırlar.
507 sayılı Esnaf ve Küçük Sanatkarlar Kanunu kapsamındaki işyerlerinde çalışarak kalfa olanlar en az bir yıl o işyerinde çalışırlar.
Bu sürenin sonunda işyerini değiştirmek isteyen kalfaya üç ay önce başvurmak kaydıyla, o işyeri çıkma izni verir.
Çıkma izni olmadan başka işyerleri kalfayı işe alamazlar.
Kalfaların işten ayrılmalarını gerektiren hususlar yönetmelikle belirlenir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0018:
(1. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) On ve daha fazla personel çalıştıran işletmeler, çalıştırdıkları personel sayısının yüzde beşinden az olmamak üzere mesleki ve teknik eğitim okul ve kurumu öğrencilerine beceri eğitimi, mesleki ve teknik ortaöğretim okul ve kurumu öğrencilerine staj ve tamamlayıcı eğitim yaptırır. Öğrenci sayısının tespitinde kesirler tam sayıya tamamlanır. Bu işletmeler mesleki ve teknik eğitim yapan yükseköğretim kurumu öğrencilerine staj yaptırabilir.
Deprem, sel ve yangın gibi tabii afetler sonucu yörede faal durumda kalan işletmelerin eğitim olanakları dikkate alınarak, bu işletmeler için yukarıda belirtilen oranlar, il mesleki eğitim kurulunun teklifi ve Bakanlığın onayı ile değiştirilebilir.
(3. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Mesleki eğitim kapsamına alınıp alınmadığına bakılmaksızın ondan az personel çalıştıran işletmeler de mesleki ve teknik eğitim okul ve kurumları öğrencilerine bu Kanunun ilgili hükümlerine göre beceri eğitimi, staj ve tamamlayıcı eğitim yaptırabilirler.
Vardiya usulü veya mevsimlik olarak faaliyet gösteren işletmelerde eğitim görecek öğrenci sayısının tespitinde gündüz vardiyasında veya faaliyet gösterdiği mevsimde çalışan personel sayısı esas alınır.
(5. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Bu Kanun kapsamında on ve daha fazla personel çalıştıran işletmeler, çalışma ve iş kurumu il müdürlüklerince her yıl şubat ayı içerisinde il millî eğitim müdürlüklerine ve o ildeki yükseköğretim kurumlarına bildirilir. Beceri eğitimi, staj ve tamamlayıcı eğitim yaptıracak Türk Silahlı Kuvvetlerine bağlı işletmeler, Bakanlık ve Millî Savunma Bakanlığınca birlikte belirlenir.
İşletmelerdeki personel sayısının tespitinde her yılın ocak ayı, yaz mevsiminde faaliyet gösteren işletmelerde temmuz ayı esas alınır. Beceri eğitimi uygulamasına da öğretim yılı başında başlanır.
İşletmelerde mesleki eğitim uygulaması kapsamına alınacak iller ve meslekler, Mesleki Eğitim Kurulunun görüşü doğrultusunda Bakanlıkça tespit edilir.
(8. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Bu madde kapsamında on ve daha fazla öğrenciye beceri eğitimi, staj ve tamamlayıcı eğitim yaptıracak işletmeler bu amaçla bir eğitim birimi kurar. Bu birimde, yapılan eğitim için alanında ustalık yeterliğine sahip ve iş pedagojisi eğitimi almış usta öğretici veya eğitici personel görevlendirilir.
(Fıkra 25.02.2011 tarih ve 27857 sayılı Resmi Gazetede yayımlanan 6111 Sayılı Kanun ile Eklenmiştir) Bu maddede belirtilen on personel sayısını beş personele kadar indirmeye Bakanlar Kurulu yetkilidir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0019: Eğitim programları
İşletmelerde uygulanacak ağır ve tehlikeli işlerde yapılacak eğitim dahil meslek eğitimi programları Mesleki Eğitim Kurulunun görüşü alınarak Bakanlıkça tespit edilir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0020: Teorik eğitim
(29.06.2001 tarih ve 4702 sayılı Kanunun 14 üncü maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) İşletmelerde beceri eğitimi gören öğrencilerin teorik eğitimi, mesleki ve teknik eğitim okul ve kurumlarında veya işletmelerin eğitim birimlerinde yapılır. Çalışma saatleri içinde yapılacak teorik eğitim haftada oniki saatten az olamaz. Bu eğitim yoğunlaştırılmak suretiyle de yapılabilir. Teorik eğitim günlerinde öğrenciler ücretli izinli sayılır.
(2. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Mesleki ve teknik eğitim okul ve kurumlarında ve işletmelerde yapılan mesleki eğitim, staj ve tamamlayıcı eğitime ilişkin usul ve esaslar ile sınavların yapılış şekilleri, Bakanlık ve Yükseköğretim Kurulunca çıkarılan yönetmeliklerle düzenlenir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0021: İşyeri şartlarına uyma
(Madde 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.)
İşletmelerde mesleki eğitim, staj ve tamamlayıcı eğitim gören öğrenciler, işyerlerinin şartlarına ve çalışma düzenine uymak zorundadırlar.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0022: Eğitimin devamı
(1. Fıkranın: 29.06.2001 tarih ve 4702 sayılı Kanunun 15 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) İşletmelerde grev ve lokavt uygulaması, deprem, yangın ve sel gibi afetler olması halinde mesleki ve teknik eğitim okul ve kurumu öğrencileri eğitimlerini kendi mesleki ve teknik eğitim okul ve kurumlarında sürdürür.
İşletmeler beceri eğitimi başladıktan sonra personel sayısında azalma olması halinde de,eğitime alınan öğrenciler okuldan mezun oluncaya kadar eğitimi devam ettirirler.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0023: Beceri eğitimi yaptırabilecek diğer işletmeler
(Madde 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Yürürlükten Kaldırılmıştır.)
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
İKİNCİ BÖLÜM
İşletmelerde Meslek Eğitimi
Madde 0024: Mesleki eğitime katılma payı
50 ve daha fazla işçi çalıştıran ve Bakanlıkça işletmelerde mesleki eğitim kapsamına alınan, ancak, beceri eğitimi yaptırmayan işletmeler, beceri eğitimi yaptırması gereken her öğrenci için eğitim süresince her ay 18 yaşını bitirenlere ödenen asgari ücretin net tutarının 1/3'ü nispetinde, yirmi ve daha fazla personel çalıştırılması halinde 2/3'ü nispetinde(3) saymanlık (1) hesabına para yatırmakla yükümlüdürler.
Mesleki eğitim şartlarına sahip olan işletmelere. Bakanlıkça öğrenci gönderilememesi halinde bu işletmeler, ( ... ) (2) katılma payı ödemezler.
Bu sayının tespitinde görev ve çalışma statüsüne bakılmaksızın işyerinde 1475 sayılı İş Kanununa tabi olarak çalıştırılan personel sayısı dikkate alınır.
(1) (Bu kısımda yer alan fon ibaresi; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 10 uncu maddesiyle 01.01.2002 tarihinden geçerli olmak üzere metinde görüldüğü şekilde değiştirilmiştir.)
(2) (Bu kısımda yer alan fona ibaresi; 20.06.2001 tarih ve 4684 sayılı Kanunun 10 uncu maddesiyle 01.01.2002 tarihinden geçerli olmak üzere yürürlükten kaldırılmıştır.)
(3) (25.02.2011 Tarih ve 27857 Sayılı Resmi Gazetede Yayınlanan 6111 Sayılı Kanun ile birinci fıkrada yer alan her ay 18 yaşını bitirenlere ödenen asgari ücretin 2/3'ü nispetinde ibaresi her ay 18 yaşını bitirenlere ödenen asgari ücretin net tutarının 1/3'ü nispetinde, yirmi ve daha fazla personel çalıştırılması halinde 2/3'ü nispetinde şeklinde değiştirilmiştir.)
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
ÜÇÜNCÜ BÖLÜM
Ücret, Sosyal Güvenlik ve izin
Madde 0025: Ücret ve Sosyal Güvenlik
(1. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Aday çırak ve çıraklar ile işletmelerde mesleki eğitim gören, staj veya tamamlayıcı eğitime devam eden öğrencilere işletmeler tarafından ödenecek ücret ve bu ücretlerdeki artışlar, düzenlenecek sözleşme ile tespit edilir. Ancak, işletmelerde mesleki eğitim gören öğrenciler ile mesleki ve teknik ortaöğretim okul ve kurumlarında staj veya tamamlayıcı eğitim gören öğrencilere asgari ücretin net tutarının; yirmi ve üzerinde personel çalıştıran işyerlerinde yüzde otuzundan, yirmiden az personel çalıştıran işyerlerinde yüzde onbeşinden, aday çırak ve çırağa yaşına uygun asgari ücretin yüzde otuzundan , kalfalık yeterliğini kazanan mesleki eğitim merkezi 12'nci sınıf öğrencilerine asgari ücretin yüzde ellisinden (3) aşağı ücret ödenemez. Bu amaçla kamu kurum ve kuruluşları gerekli tedbirleri alır. Staj yapacak işletme bulunamaması nedeniyle stajını okulda yapan ortaöğretim öğrencileri ile yükseköğretim kurumları ve birimlerinde yapan yükseköğretim (2) öğrencilerinin yaptıkları stajlar bu fıkra hükmü kapsamı dışındadır.
Aday çırak, çırak ve öğrencinin eğitimi sırasında işyerinin kusuru halinde meydana gelecek iş kazaları ve meslek hastalıklarından işveren sorumludur.
Aday çırak, çırak ve öğrencilere ödenecek ücretler her türlü vergiden müstesnadır.
(4. Fıkra 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.) Aday çırak, çıraklar, işletmelerde mesleki eğitim gören öğrenciler ile mesleki ve teknik ortaöğretim okul ve kurumlarında okumakta iken staja, tamamlayıcı eğitime veya alan eğitimine tabi tutulan öğrencilerin sigorta primleri asgari ücretin yüzde ellisi üzerinden, Bakanlık ile mesleki ve teknik eğitim yapan yükseköğretim kurumlarının bağlı olduğu üniversitelerin bütçesine konulan ödenekten karşılanır.
Aday çırak, çırak ve işletmelerde mesleki eğitim gören , staj veya tamamlayıcı eğitime devam eden öğrenciler ile mesleki ve teknik eğitim okul ve kurumlarında alan eğitimine başlayan (1) öğrenciler hakkında 506 sayılı Sosyal Sigortalar Kanununun 23, 24, 35 ve 42 nci maddeleri hükümleri uygulanmaz. Ayrıca bunlara aynı Kanuna göre işgöremezlik ödenekleri bağlanacak sürekli işgöremezlik gelirine esas olacak günlük kazançların tespitinde sigorta primine esas tutulan ücret dikkate alınır.
(1) (09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile eklenmiştir.)
(2) Altı Çizili İbare 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 32. maddesi ile eklenmiştir.
(3) Altı Çizili İbare 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 12. Maddesi ile eklenmiştir.
ÜÇÜNCÜ KISIM
Çıraklık, Kalfalık ve İşletmelerde Mesleki Eğitim
ÜÇÜNCÜ BÖLÜM
Ücret, Sosyal Güvenlik ve izin
Madde 0026: İzin
Aday çırak, çırak ve işletmelerde mesleki eğitim gören öğrencilere işletmelerce her yıl tatil aylarında bir ay ücretli izin verilir. Ayrıca mazeretleri kabul edilenlere okul müdürlüğünün görüşü alınarak bir aya kadar ücretsiz izin de verilebilir.
DÖRDÜNCÜ KISIM
Ustalık
Madde 0027: Ustalık eğitimi
Kalfalık yeterliğini kazanmış olanların mesleki yönden gelişmelerini ve bağımsız işyeri açabilmelerini temin için gerekli yeterlikleri kazandırmak gayesiyle Bakanlıkça ustalık eğitimi (1) düzenlenir.
Bu eğitimin kapsam ve süreleri(1) Bakanlıkça tespit edilir.
(Fıkra 05.07.2019 tarih ve 30822 sayılı Resmi Gazetede yayımlanan 7180 Sayılı Kanunun 7. maddesi ile Yürürlükten Kaldırılmıştır.)
(1) 05.07.2019 Tarih ve 30822 sayılı Resmi Gazetede Yayımlanan 7180 Sayılı Kanun ile birinci fıkrasında yer alan kursları ibaresi madde metninden çıkarılmış, ikinci fıkrasında yer alan Bu kursların kapsam ve süreleri Mesleki Eğitim Kurulunun görüşü alınarak ibaresi Bu eğitimin kapsam ve süreleri şeklinde değiştirilmiştir.
DÖRDÜNCÜ KISIM
Ustalık
Madde 0028: Ustalık sınavı
Ustalık sınavı, adayın, kendi mesleğinde usta olarak çalışabilmesi için gerekli bilgi, beceri ve iş alışkanlıklarını mal ve hizmet üretiminde iş hayatınca kabul edilebilir standartlara göre bağımsız olarak uygulayıp uygulayamadığını ölçmek amacı ile düzenlenir.
İmtihanın esas ve usulleri yönetmelikle düzenlenir.
(29.06.2001 tarih ve 4702 sayılı Kanunun 16 ncı maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Kalfaların, ustalık sınavlarına girebilmesi için ustalık eğitimini(1) başarı ile tamamlamış olmaları gerekir.
Kalfalık yeterliğini kazanmış olup mesleklerinde en az beş yıl çalışmış olanlar ustalık sınavlarına doğrudan katılabilirler.
Bu sınavları başarı ile tamamlayanlara ustalık belgesi verilir. Ustalık belgesi bulunmayanlar usta unvanı ile çalışamaz ve çalıştırılamazlar.
(1) 05.07.2019 Tarih ve 30822 sayılı Resmi Gazetede Yayımlanan 7180 Sayılı Kanun ile birinci fıkrasının (b) bendinde yer alan mesleklerin özelliğine göre Bakanlıkça belirlenecek süre kadar çalışmış ve ustalık eğitimi kurslarını ibaresi ustalık eğitimini şeklinde değiştirilmiştir.
DÖRDÜNCÜ KISIM
Ustalık
Madde 0029: Meslek lisesi mezunları için ustalık
(29.06.2001 tarih ve 4702 sayılı Kanunun 17 nci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) En az üç yıl süreli mesleki ve teknik orta öğretim kurumlarından veya mesleki ve teknik eğitim okul ve kurumlarından mezun olanlar, Bakanlıkça düzenlenen ustalık eğitimi kurslarına katılabilecekleri gibi doğrudan da ustalık sınavlarına girebilir.
Bu kursların kapsam ve süreleri ile sınavların esas ve usulleri Bakanlıkça çıkarılacak yönetmelikle düzenlenir.
Ustalık unvanının kullanılmadığı mesleklerde çalışanlara, ustalık belgesinin hak, yetki ve sorumluluklarını taşıyan belge aynı esaslara göre verilir.
Mesleki ve teknik orta öğretim kurumu veya mesleki ve teknik eğitim merkezi mezunlarından, alanlarında Bakanlığa bağlı iki yıllık bir yaygın eğitim kurumundan belge alanlara doğrudan ustalık belgesi verilir.
DÖRDÜNCÜ KISIM
Ustalık
Madde 0030: İşyeri açma
(29.06.2001 tarih ve 4702 sayılı Kanunun 18 inci maddesiyle değişen ve 10.07.2001 tarihinden geçerli olarak yürürlüğe girmeden önceki şekli.) Ustalık belgesine sahip olanlar veya bunları işyerlerinde çalıştıranlar bağımsız işyeri açabilir.
Bu Kanun kapsamına alınan il ve mesleklerde; belediyeler ve işyeri açma izni vermeye yetkili diğer kurum ve kuruluşlar işyeri açılışında, esnaf ve sanatkârlar ile tacirlerin kendilerinden veya işyerinde her bir meslek dalında çalıştırdıkları en az birer çalışanından ustalık belgesi ya da en az ön lisans diploması istemek zorundadır. (1)
Bu işyerlerinde alanında mesleki eğitim almış olanlar istihdam edilir. İstihdam edilenlerin almaları gereken eğitimin seviyesi, türü ile halen çalışanların durumu Bakanlıkça çıkarılacak yönetmelikle belirlenir.
İşyeri sahipleri veya o işyerinde çalışan ustalık belgesi sahipleri, ustalık belgelerini işyerlerine asar.
Ustalık belgesi sahibi olanlar bu haklarını onsekiz yaşını tamamlayana kadar kullanamaz.
Teknik lise mezunları veya mesleki ve teknik eğitim okul ve kurumlarının dört yıllık eğitim programlarından mezun olanlara, ustalık belgesinin yetki ve sorumluluklarını taşıyan, mesleklerinde bağımsız İşyeri Açma Belgesi verilir. (1) açacaklardan, meslek odaları ise işyeri sahibi olarak üye kaydı yaptıracaklardan, ustalık belgesi istemek zorundadır. İbaresi 29.01.2015 Tarih ve 29251 Sayılı Resmi Gazetede Yayımlanan 6585 Sayılı Kanun İle açılışında, esnaf ve sanatkârlar ile tacirlerin kendilerinden veya işyerinde her bir meslek dalında çalıştırdıkları en az birer çalışanından ustalık belgesi ya da en az ön lisans diploması istemek zorundadır. olarak değişmiştir.
DÖRDÜNCÜ KISIM
Ustalık
Madde 0031: Usta öğreticilik
Ustalık yeterliğini kazanmış olanlar Bakanlıkça açılacak iş pedagojisi kurslarını başarıyla tamamladıkları takdirde kendilerine usta öğreticilik belgesi verilir.
(Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 13. Maddesi ile Eklenmiştir) Ustalık yeterliğini kazanmış olanlar mesleklerinde en az on yıl çalıştıklarını belgelendirdikleri takdirde Bakanlıkça açılacak iş pedagojisi kursu sınavına doğrudan katılabilirler. Başarılı olanlara usta öğreticilik belgesi verilir.
BEŞİNCİ KISIM
Çıraklık, Mesleki ve Teknik Eğitimi Geliştirme ve Yaygınlaştırma Faaliyetlerinin Desteklenmesi
Madde 0032: Kuruluş
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 10 uncu maddesiyle değişen ve 01.01.2002 tarihinden geçerli olarak yürürlüğe giren şekli.)
Çıraklık, mesleki ve teknik eğitimi geliştirme ve yaygınlaştırma hizmet ve faaliyetlerinde kullanılmak üzere;
Bakanlık bünyesinde bulunan döner sermaye işletmelerinin karları,
Bakanlığa bağlı kurumlarda eğitim öğretimde üretilen malların satışından elde edilen gelirler,
Bağış, yardım ve diğer her türlü gelirler,
Milli Eğitim Bakanlığı Merkez Saymanlık Müdürlüğü hesabına yatırılır. Yatırılan bu tutarlar Maliye Bakanlığınca bir yandan genel bütçeye özel gelir, diğer yandan Bakanlık bütçesinde açılacak tertiplere özel ödenek kaydedilir. Bu suretle ödenek kaydedilen miktarlardan yılı içerisinde harcanmayan tutarları ertesi yıl bütçesine devren özel gelir ve ödenek kaydetmeye Maliye Bakanı yetkilidir.
Çıraklık, mesleki ve teknik eğitimi geliştirme ve yaygınlaştırma hizmet ve faaliyetlerinde kullanılmak üzere Bakanlık bütçesine özel ödenek kaydedilen bu tutarlar aşağıdaki hizmetlerin yerine getirilmesinde kullanılır:
Çıraklık, örgün ve yaygın mesleki ve teknik öğretim kurumlarında görevli yönetici, öğretmen, uzman, kadrolu ve kadrosuz usta öğreticilerin nitelik ve niceliklerinin yükseltilmesi için yurt içinde eğitilmelerinde,
Mesleki ve teknik eğitim metotlarının ve araçlarının araştırılması, geliştirilmesi ve yaygınlaştırılmasında,
Çıraklık, örgün ve yaygın mesleki ve teknik öğretim kurumlarının atölye ve laboratuvarları için makine, araç, takım ve teçhizat alınması, gerektiğinde kiralanması, bunların bakım ve tamirinde,
Çıraklık, örgün ve yaygın mesleki ve teknik eğitim kurumlarında görevli kadrolu ve kadrosuz atölye ve meslek dersi öğretim elemanlarına asli görevleri dışında, okulda ve işyerlerinde yapılan eğitimle ilgili normal maaş ve ücretlerine ilave ek ücret ödenmesinde,
Çıraklık, örgün ve yaygın mesleki teknik eğitimle ilgili her türlü yayınların hazırlatılması, tercümesi, çoğaltılması, satın alınması ve dağıtılmasında,
Çeşitli mesleklerde çalışmakta olanlara hizmet içinde ve mesleklerinde gelişmeleri için gerekli bilgi ve becerilerin kazandırılması için Bakanlığa bağlı eğitim kurumlarında kurslar, seminerler ve eğitim programları düzenlenmesinde,
İş öncesi eğitimi, yaygın ve çıraklık eğitiminde,
Mesleki Eğitim Kurulu ile İl Mesleki Eğitim Kurulu toplantılarına katılan başkan, üye, müşavir üye, sınav ve mesleki ihtisas komisyonu üyelerine Maliye Bakanlığının uygun görüşü üzerine tespit edilecek miktarda verilecek yolluk ve huzur hakkı ödemelerinde.
(*) (Çıraklık, Mesleki ve Teknik Eğitimi Geliştirme ve Yaygınlaştırma Fonu olan bölüm başlığı; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 10 uncu maddesiyle 01.01.2002 tarihinden geçerli olarak Çıraklık, Mesleki ve Teknik Eğitimi Geliştirme ve Yaygınlaştırma Faaliyetlerinin Desteklenmesi şeklinde değiştirilmiş ve metne işlenmiştir.)
BEŞİNCİ KISIM
Çıraklık, Mesleki ve Teknik Eğitimi Geliştirme ve Yaygınlaştırma Faaliyetlerinin Desteklenmesi
Madde 0033: Çıraklık, mesleki ve teknik eğitimi teşvik
(20.06.2001 tarih ve 4684 sayılı Kanunun 10 uncu maddesiyle 01.01.2002 tarihinden geçerli olarak yürürlükten kaldırılmıştır.)
ALTINCI KISIM
Çeşitli Hükümler
Madde 0034: Sanayi sitelerinde çıraklık eğitimi kurumları
Sanayi ve Ticaret Bakanlığı; bakanlıkla koordineli olarak sanayi sitelerinde çıraklık eğitimi kurumlarının yer almasına yardımcı olur.
ALTINCI KISIM
Çeşitli Hükümler
Madde 0035: Denklik
(Madde 09.12.2016 tarih ve 29913 sayılı Resmi Gazetede yayımlanan 6764 Sayılı Kanun ile Değişmiştir.)
Kapsamı, şartları ve süresi Bakanlıkça belirlenen telafi eğitimi veya tamamlayıcı eğitime katılan ve bu eğitim sonunda yapılan sınavlarda başarılı olan kalfa, usta ve ortaöğretim kurumu mezunlarına, bitirdikleri meslek alanının diploması verilir.
Önceki öğrenmelere ilişkin mesleki yeterlikler, meslek standartları ve seviyeleri esas alınarak sınavla belirlenir.
Önceki öğrenmelerin tanınması ve denklikle ilgili usul ve esaslar Bakanlıkça çıkarılan yönetmelikle düzenlenir.
ALTINCI KISIM
Çeşitli Hükümler
Madde 0036: Eğitim giderleri
Aday çırak, çırak, kalfa ve işletmelerde mesleki eğitimde kamu ve özel kuruluşlarca yapılan teorik ve pratik eğitim giderleri kendi kurum ve kuruluşlarınca,işyerlerinde yapılan pratik eğitimin giderleri ise işyerlerince karşılanır.
İşyerleri pratik eğitim için eğitim mahalli, sınavlar için sınav ortamı, araç ve gereç hazırlarlar.
ALTINCI KISIM
Çeşitli Hükümler
Madde 0037: Meslek kursları
Bakanlık, örgün eğitim sisteminden ayrılmış,istihdam için gerekli yeterliklere sahip olmayan kişileri iş hayatında istihdam imkanı olan görevlere hazırlamak amacıyla meslek kursları düzenler. Kurslara katılanlar kursa devam ettikleri sürece bu Kanunun çırak ve öğrencilere verdiği haklardan yararlanırlar.
Bakanlık, kursların düzenlenmesinde ilgili Bakanlık,kurum ve kuruluşlarla işbirliği yapar.
ALTINCI KISIM
Çeşitli Hükümler
Madde 0038: Geliştirme ve uyum kursları
Elli ve daha fazla işçi çalıştıran işletmeler çalıştırdığı personelin işindeki verimini yükseltmek, yeni teknolojilere uyumunu ve mesleklerinde gelişmelerini sağlamak amacıyla çalışma saatleri dışında çeşitli kurslar açarlar veya aynı amaca yönelik diğer kurumlarca açılan kurslara katılmalarını sağlarlar.
İşletmeler;kurs programlarının hazırlanmasında, uygulanmasında ve değerlendirilmesinde Bakanlık, İş ve İşçi Bulma Kurumu ile işbirliği yaparlar. Kursların açılması ve işleyişine ilişkin esas ve usuller yönetmelikle düzenlenir.
ALTINCI KISIM
Çeşitli Hükümler
Madde 0039: Özel eğitim kursları
Bakanlık, özel eğitime muhtaç kişilere iş hayatında geçerliliği olan görevlere hazırlayıcı özel meslek kursları düzenler. Kursların düzenlenmesinde ve uygulanmasında bu kişilerin ilgi, ihtiyaç ve yetenekleri dikkate alınır.
Kurslara katılanlar kursa devam ettikleri sürece bu Kanunun çırak ve öğrencilere verdiği haklardan yararlanırlar.
ALTINCI KISIM
Çeşitli Hükümler
Madde 0040: Yolluk ve huzur hakkı
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 10 uncu maddesiyle 01.01.2002 tarihinden geçerli olarak yürürlükten kaldırılmıştır.)
ALTINCI KISIM
Çeşitli Hükümler
Madde 0041: Denetleme ve ceza
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanun hükümlerine göre Bakanlığa bağlı eğitim kurumlarının dışında kamu ve özel kurum ve kuruluşlarında yapılan aday çırak, çırak ve kalfaların eğitimi ile işletmelerde yapılan mesleki eğitim, öğrencilerin bu eğitiminden sorumlu işletmelerin bağlı olduğu oda veya birliklerin temsilcilerinin katılımı ile Bakanlıkça; iş ortamı, sosyal güvenlik, iş güvenliği ve sağlık şartları bakımından ise Çalışma ve Sosyal Güvenlik Bakanlığınca denetlenir. Denetimle ilgili raporlar valiliğe verilir. Raporlarda belirtilen hususlar valilikçe değerlendirilir ve gereği yapılır.
Denetlemenin esas ve usulleri bu bakanlıklarca müştereken çıkarılacak yönetmelikle düzenlenir.
Bu Kanunun; 9, 10, 12, 13, 14, 15, 17, 20, 22, 25, 26, 28 ve 30 uncu maddelerindeki yükümlülükleri yerine getirmeyenlere ihtar cezası verilir. İhtarın tebliğinden itibaren on gün içinde yükümlülüklerini yerine getirmeyenlerden;
a) 9, 10, 25, 26 ve 28 inci maddelerine aykırı davrananlara altıyüz Türk Lirası,
b) 12, 13, 14, 15, 17, 20, 22 ve 30 uncu maddelerine aykırı davrananlar ile sözleşmeyi tek taraflı ve haksız olarak fesheden işletmelere dörtyüz Türk Lirası,
idarî para cezası verilir.
Fiilin tekrarı hâlinde bu cezalar iki katına çıkarılır.
Fiilin sürmesi hâlinde ise meslekten geçici men cezası verilir.
Bu maddedeki idarî yaptırımlara karar vermeye mahallî mülkî amir yetkilidir.
Bu Kanunun 30 uncu maddesine aykırı olarak açılan işyerleri durumun öğrenilmesinden itibaren İl Mesleki Eğitim Kurulu ile ilgili mercilerin müracaatı üzerine mahallî mülkî amirce yedi gün içinde kapatılır.
ALTINCI KISIM
Çeşitli Hükümler
Madde 0042: Mesleki ve Teknik Eğitim Araştırma ve Geliştirme Merkezi
Çıraklık, Mesleki ve Teknik Eğitim konularında Bakanlıkça ihtiyaç duyulan planlama, araştırma, geliştirme ve üretim hizmetlerini yapmak veya yaptırmak amacıyla doğrudan merkeze bağlı taşra kuruluşu olarak Mesleki ve Teknik Eğitim Araştırma ve Geliştirme Merkezi kurulmuştur.
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 10 uncu maddesiyle 01.01.2002 tarihinden geçerli olarak yürürlükten kaldırılmıştır.)
Merkezin kuruluş, yönetim, işleyiş ve döner sermaye hizmetlerine ilişkin hususlar ile merkezde görevlendirilecek personelin nitelik ve çalışma esas ve usulleri tüzükle düzenlenir.
Merkezde sözleşmeli personel çalıştırılabilir. Merkezde görevli sözleşmeli personel dışındaki eğitim - öğretim sınıfı personeli; 2914 sayılı Yükseköğretim Kurulu Personel Kanunundaki esaslara göre Üniversitedeki emsalinin mali haklarından aynen faydalandırılır.
ALTINCI KISIM
Çeşitli Hükümler
Madde 0043: 3423 sayılı Milli Eğitim Bakanlığına Bağlı Mesleki ve Teknik Ögretim Okulları Döner Sermayesi Hakkında Kanunun birinci maddesine birinci fıkrasından sonra gelmek üzere aşağıdaki fıkra eklenmiştir.
Okulların Döner Sermayelerinin toplamı 5 milyar liraya çıkarılmıştır. Bu miktar Bakanlar Kurulunca 10 katına kadar artırılabilir.Sermaye artırımları Mesleki Eğitimi Geliştirme ve Yaygınlaştırma Fonundan karşılanır.Döner sermaye işletme faaliyetlerinden elde edilecek karın en çok üçte biri,bu karın gerçekleşmesine sağlayan personele katkıları oranında üretimi teşvik primiolarak dağıtılır.Ancak her personele verilecek primin yıllık tutarı en yüksek asgari ücretin yıllık tutarından fazla olamaz. Primin dağıtım esas ve usulleri çıkarılacak yönetmelikle düzenlenir.
ALTINCI KISIM
Çeşitli Hükümler
Madde 0044: Kaldırılan hükümler
20/6/1977 tarih ve 2089 sayılı Çırak,Kalfa ve Ustalık Kanunu;
17/6/1938 tarih ve 3457 sayılı Sınai Müesseselerde ve Maden Ocaklarında Mesleki Kurslar Açılmasına dair Kanun;
Yürürlükten kaldırılmıştır.
ALTINCI KISIM
Çeşitli Hükümler
Ek Madde 0001: Mesleki ve teknik eğitim merkezlerinin kuruluşu
(29.06.2001 tarih ve 4702 sayılı Kanunun 21 inci maddesiyle eklenen ve 10.07.2001 tarihinden geçerli olarak yürürlüğe giren şekli.) Öncelikle, Bakanlıkça belirlenecek küçük yerleşim birimlerinde olmak üzere, mesleki ve teknik eğitim merkezleri kurulur. Bu merkezlerde, mesleki ve teknik eğitim alanında orta öğretim diploması, sertifika ve belge veren programlar uygulanır.
Mesleki ve teknik eğitim merkezlerinin kurulmasına, eğitim, öğretim, yönetim ve üretim ile ilgili her türlü iş ve işlemlere ilişkin esas ve usuller Bakanlıkça çıkarılacak yönetmelikle düzenlenir.
ALTINCI KISIM
Çeşitli Hükümler
Geçici Madde 0001: Kalfalık ve ustalık belgesi verilmesi
Bu Kanunun yürürlüğe girdiği tarihte;
Bakanlıkça tesbit edilen meslek dallarında çalışmakta olup, bakanlıkça ilan edilecek tarihten itibaren üç ay içerisinde müracaat edenlerden;
18 yaşını doldurmuş olanlar doğrudan,
16 yaşını doldurmuş olanlar kapsam ve süreleri Bakanlıkça belirlenecek eğitime tabi tutulduktan sonra,
Kalfalık sınavlarına alınırlar. İmtihanlarda başarılı olanlara kalfalık belgesi verilir.
Kalfalık belgesini almış olup 22 yaşını doldurmuş olanlara ustalık sınavlarını başarmaları şartı ile ustalık belgesi verilir.
.
(Anayasa Mahkemesinin: 27.04.2004 tarih ve 25535 sayılı Resmi Gazete de yayımlanan 17.02.2004 tarih ve E: 2002/128, K: 2004/23 no lu Kararı ile iptal edilmiştir.)
Lise dengi mesleki ve teknik öğretim kurumlarından 1985 - 1986 öğretim yılı sonuna kadar mezun olanlara;
Doğrudan ustalık belgesi verilir.
ALTINCI KISIM
Çeşitli Hükümler
Geçici Madde 0002: Kapsamda olmayan il ve mesleklerde kalfalık ve ustalık belgesi verilmesi
Kanun kapsamına alınmamış il ve mesleklerin Bakanlıkça kanun kapsamına alınması halinde alınma tarihinden itibaren bu il ve mesleklerde kalfalık ve ustalık belgeleri bu kanunun geçici 1 inci madde hükümlerine göre verilir.
ALTINCI KISIM
Çeşitli Hükümler
Geçici Madde 0003: Yapılan uygulamaların geçerliliği
3457 sayılı Sınai Müesseselerde ve Maden Ocaklarında Mesleki Kurslar Açılmasına Dair Kanun ile 2089 sayılı Çırak, Kalfa ve Ustalık Kanununa göre yapılan uygulamalar ve alınmış olan kalfalık ve ustalık belgeleri geçerlidir.
ALTINCI KISIM
Çeşitli Hükümler
Geçici Madde 0004: Sigorta primlerinin ödenmeye başlanması
Bu Kanunun 25 inci maddesine göre sigorta primlerinin ödenmesine bu Kanunun yürürlüğe girdiği tarihi takip eden mali yılbaşından itibaren başlanır. Bu tarihe kadar olan sürede primlerin işyeri sahiplerince ödenmesine devam olunur.
ALTINCI KISIM
Çeşitli Hükümler
Geçici Madde 0005:
Bu Kanun gereğince çıkarılacak tüzük ve yönetmelikler Kanunun yayımı tarihinden itibaren altı ay içinde çıkarılır.
ALTINCI KISIM
Çeşitli Hükümler
Geçici Madde 0006:
Bakanlıkça tesbit edilecek illerde ve meslek dallarında 1986 - 1987 öğretim yılında işletmelerde mesleki eğitimin başlatılabilmesi için işletmelerin çalıştırdıkları işçi sayısı Çalışma ve Sosyal Güvenlik Bölge Müdürlüğünce 1 Ağustos 1986 tarihine kadar Bakanlığa bildirilir.
ALTINCI KISIM
Çeşitli Hükümler
Geçici Madde 0007:
32 nci maddenin 2 nci fıkrasının (e) bendi 1986 yılı kazançlarına uygulanır.
ALTINCI KISIM
Çeşitli Hükümler
Geçici Madde 0008:
(02.03.1989 tarih ve 3525 sayılı Kanunun 1 inci maddesiyle eklenmiştir.) Bakanlık, Kanunun yürürlüğe girdiği tarihte geçici 1 inci maddedeki şartlara sahip oldukları halde Bakanlıkça ilan edilen tarihlerde belge almak için müracaat edemeyenlere 6 (altı) aya kadar ek müracaat süreleri vermeye yetkilidir.
ALTINCI KISIM
Çeşitli Hükümler
Geçici Madde 0009:
(29.06.2001 tarih ve 4702 sayılı Kanunun 22 nci maddesiyle eklenen ve 10.07.2001 tarihinden geçerli olarak yürürlüğe giren şekli.) Bu Kanunun yayımı tarihinden önce, 3308 sayılı Çıraklık ve Meslek Eğitimi Kanununun çıraklık eğitimi uygulama kapsamındaki mesleklerde ustalık belgesi sahibi olmadığı halde işyeri açmış olanlara, kapsam ve süresi ilgili meslek kuruluşlarının görüşü alınarak Bakanlıkça belirlenecek telafi eğitimine katılmaları ve bu eğitim sonundaki sınavlarda başarılı olmaları halinde doğrudan ustalık belgesi verilir. Bu gibilere telafi eğitimini tamamlamaları için beş yıl süre tanınır.
Çalıştığı meslek dalı çıraklık eğitimi uygulama kapsamına alınmadan önce meslek odalarınca mevzuatına uygun olarak verilmiş kalfalık ve ustalık belgeleri, mesleğin o ilde kapsama alınmasından sonra Bakanlıkça yeni belgeler ile doğrudan değiştirilir.
ALTINCI KISIM
Çeşitli Hükümler
Geçici Madde 0010:
(29.06.2001 tarih ve 4702 sayılı Kanunun 22 nci maddesiyle eklenen ve 10.07.2001 tarihinden geçerli olarak yürürlüğe giren şekli.) Bu Kanun kapsamı dışındaki mesleklerde, mesleki belgelerin verilmesi işlemi, o meslek kapsama alınıncaya kadar ilgili meslek kuruluşlarınca mevzuat doğrultusunda yapılır.
ALTINCI KISIM
Çeşitli Hükümler
Geçici Madde 0011:
(Madde 09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile Eklenmiştir.)
Bu maddeyi ihdas eden Kanunun yürürlüğe girdiği tarihte çıraklık eğitimine devam etmekte olanlar, eğitimlerini başladıkları programa ve mevzuata göre sürdürür.
ALTINCI KISIM
Çeşitli Hükümler
Geçici Madde 0012:
(Madde 09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile Eklenmiştir.)
(1. Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 14. Maddesi ile 6/9/2021 tarihinden itibaren geçerli olmak üzere yayımı tarihinde yürürlüğe girecek şekilde Değişmiştir.) 2016-2017 eğitim ve öğretim yılı sonuna kadar uygulanmak üzere aday çırak ve çıraklar ile 18 inci madde hükümleri uyarınca işletmelerde mesleki eğitim gören, staj veya tamamlayıcı eğitime devam eden öğrencilere, 25 inci maddenin birinci fıkrası kapsamında yapılacak ödemeler asgari ücretin net tutarının yüzde otuzundan, kalfalık yeterliğini kazanan mesleki eğitim merkezi 12'nci sınıf öğrencilerine yapılacak ödemeler asgari ücretin yüzde ellisinden az olamaz. Mesleki eğitim merkezi programı dışındaki okul ve kurumlarda öğrenim gören öğrencilere ödenebilecek en az ücretin; yirmiden az personel çalıştıran işletmeler için üçte ikisi, yirmi ve üzerinde personel çalıştıran işletmeler için üçte biri; mesleki eğitim merkezi programına devam eden öğrencilere ödenebilecek en az ücretin ise tamamı 25/8/1999 tarihli ve 4447 sayılı İşsizlik Sigortası Kanununun 53 üncü maddesinin üçüncü fıkrasının (B) bendinin (h) alt bendi için ayrılan tutardan Devlet katkısı olarak ödenir. Bu kapsamda yapılacak ödemeleri on eğitim ve öğretim yılına kadar uzatmaya Cumhurbaşkanı yetkilidir. Staj yapacak işletme bulunamaması nedeniyle stajını okulda yapan ortaöğretim öğrencileri ile öğretim programı gereği staj yapmak zorunda olmayan yükseköğretim öğrencilerinin yaptıkları stajlar bu fıkra hükmü kapsamı dışındadır. Kamu kurum ve kuruluşlarına Devlet katkısı ödenmez.
(Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 14. Maddesi ile 6/9/2021 tarihinden itibaren geçerli olmak üzere yayımı tarihinde yürürlüğe girecek şekilde Eklenmiştir) Bu madde uyarınca ödenen Devlet katkısı ödemenin yapıldığı tarihi takip eden iki ay içerisinde Çalışma ve Sosyal Güvenlik Bakanlığı bütçesinden İşsizlik Sigortası Fonuna aktarılır.
(Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 14. Maddesi ile 6/9/2021 tarihinden itibaren geçerli olmak üzere yayımı tarihinde yürürlüğe girecek şekilde Eklenmiştir) Birinci fıkrada bu fıkrayı düzenleyen Kanunla yapılan değişiklikler sebebiyle 2021-2022 eğitim ve öğretim yılından önceki döneme ilişkin geçmişe dönük olarak herhangi bir ücret veya Devlet katkısı ödemesi yapılmaz.
Bu maddenin uygulanmasına ilişkin usul ve esaslar Bakanlık ve Türkiye İş Kurumu tarafından belirlenir.
ALTINCI KISIM
Çeşitli Hükümler
Geçici Madde 0013:
(Madde 18.05.2018 Tarih ve 30425 Sayılı Resmi Gazetede Yayımlanan 7141 Sayılı Kanunun 9. Maddesi ile Eklenmiştir)
Bu maddenin yürürlüğe girdiği tarihten önce bu Kanun uyarınca hak kazanılan denklik belgeleri ile alınmış kalfalık, ustalık, işyeri açma ve usta öğreticilik belgeleri geçerli addedilir.
ALTINCI KISIM
Çeşitli Hükümler
Madde 0045: Yürürlük
Bu Kanunun;
32 nci maddesi 1/1/1987 tarihinde,
Diğer maddeleri yayımı tarihinde,
Yürürlüğe girer.
ALTINCI KISIM
Çeşitli Hükümler
Madde 0046: Yürütme
Bu Kanunu Bakanlar Kurulu yürütür.
Yükleyen: yasinuzunoglu
