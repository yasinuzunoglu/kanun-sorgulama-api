6235 sayılı Türk Mühendis ve Mimar Odaları Birliği Kanunu
Yayımlandığı Resmî Gazete Tarihi: 04.02.1954
Yayımlandığı Resmî Gazete Sayısı: 8625
Kabul Tarihi	27.01.1954
I - Odalar Birliği
Madde 0001:
(19.04.1983 tarih ve 66 sayılı KHK. nin 1 inci maddesiyle değişen şekli.) Türkiye sınırları içinde meslek ve sanatlarını icraya kanunen yetkili olup da mesleki faaliyette bulunan yüksek mühendis, yüksek mimar, mühendis ve mimarları teşkilatı içinde toplayan tüzel kişiliğe sahip Türk Mühendis ve Mimar Odaları Birliği kurulmuştur.
Kamu kurumu niteliğinde meslek kuruluşu olan Birliğin ve Odaların merkezi Ankara dadır.
I - Odalar Birliği
Madde 0002:
(19.04.1983 tarih ve 66 sayılı KHK. nin 2 nci maddesiyle değişen şekli.) Birliğin kuruluş amacı ile yapamayacağı faaliyetler ve işler aşağıda gösterilmiştir.
Birliğin kuruluş amacı:
Bütün mühendis ve mimarları ihtisas kollarına ayırmak ve her kol için bir oda kurulmasına karar vermek;
Bu suretle aynı ihtisasa mensup meslek mensuplarını bir Odanın bünyesinde toplamak; merkezde idare heyeti, haysiyet divanı ve murakıplar gibi görevlilere yetecek kadar üyesi bulunmayan Odanın merkezini, Umumi Heyetin belirleyeceği yerde açmak;
Mühendislik ve mimarlık mesleği mensuplarının, müşterek ihtiyaçlarını karşılamak, mesleki faaliyetlerini kolaylaştırmak, mesleğin genel menfaatlere uygun olarak gelişmesini sağlamak, meslek mensuplarının birbirleriyle ve halk ile olan ilişkilerinde dürüstlüğü ve güveni hakim kılmak üzere meslek disiplinini ve ahlakını korumak için gerekli gördüğü bütün teşebbüs ve faaliyetlerde bulunmak;
Meslek ve menfaatleriyle ilgili işlerde resmi makamlarla işbirliği yaparak gerekli yardımlarda ve tekliflerde bulunmak, meslekle ilgili bütün mevzuatı normları, fenni şartnameleri incelemek ve bunlar hakkındaki görüş ve düşünceleri ilgililere bildirmektir.
(18.06.1997 tarih ve 4276 sayılı Kanunun 6 ncı maddesiyle değişen şekli.) Birlik ve organları,kuruluş amaçları dışında faaliyette bulunamazlar.
I - Odalar Birliği
Madde 0003:
(27.05.1959 tarih ve 7303 sayılı Kanunun 1 inci maddesiyle değişen şekli.) Birliğin idare uzuvları şunlardır:
Birlik Umumi Heyeti;
Birlik İdare Heyeti;
Yüksek Haysiyet Divanı.
I - Odalar Birliği
Madde 0004:
(1. Fıkranın: 06.09.1983 tarih ve 85 sayılı KHK. nin 1 inci maddesiyle değişen şekli.) Birlik Umumi Heyeti; iki yılda bir Odaların, meslekte en az on yıl kıdemli olan üyeleri arasından toplam üye sayısının % 2 si oranında ve üç kişiden az, yüz kişiden çok olmamak üzere seçecekleri delegelerden oluşur. Birlik Umumi Heyeti, üye tam sayısının çoğunluğu ile toplanır ve kararlarını çoğunlukla alır. Birinci toplantıda çoğunluğun sağlanamaması halinde ikinci toplantı için çoğunluk aranmaz. Birlik Umumi Heyetinin seçimle ilgili toplantılarına üyelerin katılmaları ve oy kullanmaları zorunlu olup geçerli bir mazereti olmaksızın katılmayanlar ile oy kullanmıyanlar Yüksek Haysiyet Divanınca cezalandırılırlar.
(27.05.1959 tarih ve 7303 sayılı Kanunun 1 inci maddesiyle değişen şekli.) Birlik Umumi Heyetinin vazifeleri şunlardır:
Birliğin teşekkül maksadına mütaallik kararları ittihaz etmek;
Mesleki inkişafı ve gerekli faaliyetleri hakkında sahalar aramak ve bu hususların esaslarını tesbit etmek;
İdare Heyetinin çalışmalarını ve hesaplarını incelemek, direktifler vermek;
Varidat ve masraf bütçelerini kabul etmek;
Daimi veya muvakkat, ücretle veya ücretsiz vazifelileri tayin ve ücretlerini tesbit etmek;
(06.09.1983 tarih ve 85 sayılı KHK. nin 1 inci maddesiyle değişen şekli.) Gizli oyla, Birlik İdare Heyeti, Yüksek Haysiyet Divanı ile Birlik Denetçilerini ve bunların yedeklerini seçmek.
Birlik hissesini ödemiyen odalar umumi heyet toplantısına katılamazlar.
I - Odalar Birliği
Madde 0005:
(19.04.1983 tarih ve 66 sayılı KHK. nin 4 üncü maddesiyle değişen şekli.) Birlik İdare Heyeti; her Oda bir üye ile temsil edilmek üzere, mevcut Oda adedine göre o Odanın genel kuruldaki delegeleri arasından Birlik Umumi Heyetince seçilecek üyelerden oluşur.
İdare Heyeti, aralarından gizli oyla başkan, başkan vekili ve muhasip seçer
İdare Heyetinden ayrılan üye hangi Odaya mensup ise onun yerini yedek üyesi alır.
I - Odalar Birliği
Madde 0006:
Birlik İdare Heyetinin vazifeleri:
Umumi Heyetce alınacak kararları tatbik etmek, odaların çalışmalarını kontrol ve teshil etmek, bu kanunla tanınan hak ve salahiyetlerin iyi bir şekilde kullanılmasını sağlamak ve Birliği dahilde ve hariçte temsil etmek.
I - Odalar Birliği
Madde 0007:
(27.05.1959 tarih ve 7303 sayılı Kanunun 1 inci maddesiyle değişen şekli.) Birlik Umumi Katibi, Birlik İdare Heyeti tarafından tayin olunur. Vazifesi, umumi heyetle idare heyeti kararlarını ve birlik işlerini yürütmektir.
Umumi Katip İdare Heyeti toplantılarına iştirak eder,düşüncelerini bildirir. Ancak, reye iştirak edemez.
I - Odalar Birliği
Madde 0008:
(19.04.1983 tarih ve 66 sayılı KHK. nin 5 inci maddesiyle değişen şekli.) Yüksek Haysiyet Divanı; Birlik umumi heyetince delegeler arasından gizli oyla seçilen beş asil üyeden kurulur. Ayrıca beş yedek üye de seçilir.
I - Odalar Birliği
Madde 0009:
Yüksek Haysiyet Divanına seçilen asıl ve yedek azanın müddeti iki yıldır. Müddeti dolanlar yeniden seçilebilir.
I - Odalar Birliği
Madde 0010:
Yüksek Haysiyet Divanı mürettep adedi ile içtima eder ve ekseriyetle karar verir. Yüksek Haysiyet Divanı Oda Haysiyet Divanı kararı ile vakı itirazları evrak üzerinden tetkik ve esbabı mucibe beyanı ile tasdik eder veya bozar ve dosyayı alakalı odaya iade eder.
Oda Haysiyet Divanı, kararında israr ettiği takdirde nihai karar Yüksek Haysiyet Divanına aittir.
Yüksek Haysiyet Divanının verdiği nihai karar kati olup ( ... ) (1).
(1) (Bu kısımda yer alan aleyhine hiçbir mercie başvurulamaz. ibaresi; Anayasa Mahkemesinin 19.07.1963 tarih ve E. 1963/112, K. 1963/196 sayılı kararı ile iptal edilmiştir.)
I - Odalar Birliği
Madde 0011:
(19.04.1983 tarih ve 66 sayılı KHK. nin 6 ncı maddesiyle değişen şekli.) Bayındırlık Bakanlığı gerekli hallerde Yüksek Haysiyet Divanını toplantıya çağırır. Divanca alınan kararların tebliğ ve infazını sağlamakla Türk Mühendis ve Mimar Odaları Birliği görevlidir.
I - Odalar Birliği
Madde 0012:
(27.05.1959 tarih ve 7303 sayılı Kanunun 1 inci maddesiyle değişen şekli.) Birlik gelirleri şunlardır:
Birlik İdare Heyetince odalara kayıtlı aza adedine göre her yıl için aza başına tesbit olunacak ve odalar bütçelerinden ödenecek hisse;
Odalarca yapılacak fevkalade yardımlar;
Neşriyat gelirleri;
Yardım ve bağışlar;
Sair gelirler.
II - Odalar
Madde 0013:
Lüzum görülen yerlerde Birlik Umumi Heyeti karariyle (Türk mühendis ve mimarları odaları) açılabilir.
II - Odalar
Madde 0014:
(27.05.1959 tarih 7303 sayılı Kanunun 1 inci maddesiyle değişen şekli.) Her ihtısas şubesi yalnız bir oda açar. İhtisas ve iştigal mevzuları ayrı olan mühendis ve mimarlar; ancak ihtısas veya iştigal mevzularının taallük ettiği odaya kaydolunurlar.
II - Odalar
Madde 0015:
Odalarda asli aza olabilmek için Türkiye Cumhuriyeti tabiiyetinde olmak ve Türkiye hudutları içinde meslek ve sanatlarını icraya kanunen salahiyetli bulunmak şarttır.
II - Odalar
Madde 0016:
Orman ve ziraat yüksek mühendis ve mühendisleri de mensup bulundukları cemiyetlerin umumi heyetleri kararı ile oda kurarak Birliğe dahil olurlar.
II - Odalar
Madde 0017:
Sayıları oda teşkiline müsait olmıyan ihtısas mensupları Birlik Umumi Heyeti karariyle ihtısaslarına göre en yakın odaya ithal olunur.
II - Odalar
Madde 0018:
Her oda kendi umumi heyeti kararı ile tayin ve tesbit olunacak yerlerde şubeler açabilir ve mümessillikler ihdas edebilir.
II - Odalar
Madde 0019:
(19.04.1983 tarih ve 66 sayılı KHK. nin 7 nci maddesiyle değişen şekli.) Odalar, bu kanunun 2 nci maddesinde belirtilen amaç için Birlik Umumi Heyetince kararlaştırılan işlerden yalnız odalarını ilgilendiren kısımlar ile görevlidirler.
(18.06.1997 tarih ve 4276 sayılı kanunun 7 nci maddesiyle değişen şekli.) Odalar va organları, kuruluş amaçları dışında faaliyette bulunamazlar.
II - Odalar
Madde 0020:
Odaların idare uzuvları şunlardır:
Oda Umumi Heyeti;
Oda İdare Heyeti;
Oda Haysiyet Divanı.
II - Odalar
Madde 0021:
(27.05.1959 tarih ve 7303 sayılı Kanunun 1 inci maddesiyle değişen şekli.) Şube umumi heyeti o şubeye kayıtlı asil azalardan, oda umumi heyeti ise odaya kayıtlı asil azalardan teşekkül eder.
(06.09.1983 tarih ve 85 sayılı KHK. nin 2 nci maddesiyle eklenmiştir.) Şube ve Oda Umumi Heyetleri üye tam sayısının çoğunluğu ile toplanır ve kararlarını çoğunlukla alır. Birinci toplantıda çoğunluğun sağlanamaması halinde ikinci toplantı için çoğunluk aranmaz. Umumi Heyetlerin seçimle ilgili toplantılarına üyelerin katılmaları ve oy kullanmaları zorunlu olup geçerli bir mazereti olmaksızın katılmayanlar ile oy kullanmayanlar Oda Haysiyet Divanınca cezalandırılırlar.
II - Odalar
Madde 0022:
Oda Umumi Heyetinin vazifeleri:
Odaların maksadı teşekkülüne ait kararları almak; idare heyeti çalışmalarını incelemek ve direktifler vermek, hesaplarını tetkik ve bütçesini yapmak;
İdare heyeti, haysiyet divanı aza ve yedekleri ile murakıplarını seçmek;
Birlik Umumi Heyetine gidecek asıl ve yedek delegeleri seçmek.
(19.04.1983 tarih ve 66 sayılı KHK. nin 8 inci maddesiyle eklenmiştir.) Umumi Heyetin kararları bir tutanakla tespit edilir. Tutanak, Umumi Heyet Başkanlık Divanı tarafından imzalanır ve Türk Mühendis ve Mimar Odaları Birliğine gönderilir.
II - Odalar
Madde 0023:
(27.05.1959 tarih ve 7303 sayılı Kanunun 1 inci maddesiyle değişen şekli.) Oda idare heyeti, oda umumi heyetince seçilen beş veya yedi azadan teşekkül eder.
İdare Heyeti kendi aralarından gizli reyle reis, reisvekili, katip ve muhasip seçer.
II - Odalar
Madde 0024:
Oda İdare Hayetinin vazifeleri:
Umumi Heyetçe alınan kararları tatbik etmek ve bu kanunla tanınan hak ve salahiyetleri iyi bir şekilde kullanmak ve oda ile Birlik arasındaki irtibat ve işbirliğini sağlamak.
II - Odalar
Madde 0025:
Oda haysiyet divanı, oda umumi heyetince iki sene müddetle seçilen beş kişiden teşekkül eder.
Oda haysiyet divanı mürettep adedi ile içtima eder ve ekseriyetle karar verir.
II - Odalar
Madde 0026:
Odalara kayıtlı meslek mensuplarından bu kanuna aykırı hareketleri görülenlerle, meslekle alakalı işlerde gerek kasten ve gerekse ihmal göstermek suretiyle zarara sebebiyet veren veya akdettiği mukavalelere riayet etmiyen veyahut meslek şeref ve haysiyetini muhil durumları tesbit olunanlara kayıtlı bulundukları oda haysiyet divanınca aşağıda yazılı inzibati cezalar verilir:
a) Yazılı ihtar;
b) (25) liradan (100) liraya kadar para cezası;
c) (100) liradan (1 000) liraya kadar para cezası;
ç) 15 günden 6 aya kadar serbest sanat icrasından men i;
d) Odadan ihraç.
Bu cezaların verilmesinde sıra gözetilmez. Ancak sebep teşkil eden hadisenin mahiyet ve neticelerine göre bu cezalardan biri tatbik olunur. (*)
(*) (Üstü Çizili madde, Anayasa Mahkemesinin 04.05.2023 tarih ve 32180 Sayılı Resmi Gazetede Yayımlanan 22.3.2023 tarihli ve E:2023/53; K:2023/49 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [04.02.2024] yürürlüğe girecektir.)
II - Odalar
Madde 0027:
Haysiyet divanları tarafından verilen yazılı ihtar ve (100) liraya kadar para cezaları kati olup ( ... ) (1).
Ancak 26 ncı maddenin (c, ç, d) bentlerinde yazılı cezalara karşı tebliğ tarihinden itibaren 15 gün içinde ve oda idare heyeti yoliyle Yüksek Haysiyet Divanına itiraz olunabileceği gibi, bu cezalar Yüksek Haysiyet Divanının tasdikından geçirilmedikçe de tatbik olunamaz.
(1) (Bu kısımda yer alan hiçbir mercie başvurulamaz. ibaresi; Anayasa Mahkemesinin 19.07.1963 tarih ve E. 1963/112, K. 1963/196 sayılı kararı ile iptal edilmiştir.)
II - Odalar
Madde 0028:
(19.04.1983 tarih ve 66 sayılı KHK. nin 9 uncu maddesiyle değişen şekli.) Odadan ihraç edilenler süresiz olarak, sanat icrasından geçici olarak men edilenler ise, men süresi içinde; hiçbir şekil ve biçimde mesleki faaliyette bulunamazlar. Bunlar Türk Mühendis ve Mimar Odaları Birliği tarafından derhal bütün ilgili yerlere ve kuruluşlara duyurulur.
II - Odalar
Madde 0029:
Muvakkaten sanat icrasından menolunanlar sanatlarını icraya devam ederlerse cezaları bir misli daha artırılır.
II - Odalar
Madde 0030:
Her türlü oda aidatı ile diğer para cezalarını tebliğ gününden itibaren otuz gün içinde mensup oldukları odaya ödemiyenler hakkında İcra ve İflas Kanunu hükümlerine göre takibat yapılır.
II - Odalar
Madde 0031:
Odalardan ihraç kararı ancak umumi hükümlere göre medeni haklarını kaybetmiş olanlar veya meslek camiasından uzaklaştırılmalarında mutlak zaruret görülenler hakkında verilebilir.
II - Odalar
Madde 0032:
(27.05.1959 tarih ve 7303 sayılı Kanunun 1 inci maddesiyle değişen şekli.) Odaların gelirleri:
a) Aza kaydiyeleri;
b) Aza yıllık aidatı;
c) Hizmet karşılığı alınan ücretler;
ç) Vesika ücretleri;
d) Neşriyat hasılatı;
e) Bağış ve yardımlar;
f) Para cezaları;
g) İştiraklerden mütevellit karlar;
h) Mesleki müsabakalarda derece ve mansiyon alanlarla jüriye aza seçilenlerin alacakları paraların yüzde beşleri;
i) Müteferrik gelirler.
III - Umumi hükümler
Madde 0033:
Türkiye de mühendislik ve mimarlık meslekleri mensupları mesleklerinin icrasını iktiza ettiren işlerle meşgul olabilmeleri ve mesleki tedrisat yapabilmeleri için ihdisasına uygun bir odaya kaydolmak ve azalık vasfını muhafaza etmek mecburiyetindedirler.
(19.04.1983 tarih ve 66 sayılı KHK. nin 1O uncu maddesiyle eklenmiştir.) Kamu Kurumu ve Kuruluşları ile İktisadi Devlet Teşekkülleri ve Kamu İktisadi Kuruluşlarında asli ve sürekli olarak çalışan mühendislik ve mimarlık meslekleri mensuplarının meslek ve ihtisaslarıyla ilgili odaya girmeleri isteklerine bağlıdır. Ancak bunlar görevlerinin gereği olan işleri yaparken, mesleki bakımdan, Odaya kayıtlı meslekdaşlarının yetkileriyle haklarına sahip ve onların ödevleriyle yükümlüdürler. Bu konuda Türk Silahlı Kuvvetleri mensupları ile ilgili hükümler saklıdır.
III - Umumi hükümler
Madde 0034:
(Madde 13.08.2016 tarih ve 29800 sayılı Resmi Gazetede yayımlanan 6735 Sayılı Kanunla Değişmiştir.)
Yabancı müteahhit veya yabancı kuruluşlar, Türkiye'de Devlet daireleri ile resmî ve özel kuruluş ve şahıslara karşı resen veya yerli kuruluşlarla birlikte taahhüt ettikleri mühendislik veya mimarlıkla ilgili işlerde, yalnız bu işe münhasır kalmak kaydıyla, Odalar Birliğinin görüşü alınarak, Çalışma ve Sosyal Güvenlik Bakanlığınca verilen çalışma izni ile yabancı mühendis ve mimar çalıştırabilirler. Bu madde uyarınca verilecek Odalar Birliği görüşünde, diplomalarını yurt dışındaki yükseköğretim kurumlarından almış yabancı meslek mensuplarının, 4/11/1981 tarihli ve 2547 sayılı Yükseköğretim Kanunu uyarınca diploma denkliğinin tespitinin yapılması şartı aranmaz.
III - Umumi hükümler
Madde 0035:
(Madde 13.08.2016 tarih ve 29800 sayılı Resmi Gazetede yayımlanan 6235 Sayılı Kanunla Değişmiştir.)
34 üncü madde kapsamına girmeyen işlerde yabancı mühendisler ve yabancı mimarlar, Odalar Birliğinin görüşü alınarak Çalışma ve Sosyal Güvenlik Bakanlığınca verilen çalışma izni ile çalıştırılabilir.
III - Umumi hükümler
Madde 0036:
34 ve 35 inci maddeler gereğince gelen yabancı meslek mensupları Türkiye de bir aydan fazla kaldıkları takdirde ihtısaslarına en yakın odaya müracaatla geçici aza olarak kaydolunurlar.
III - Umumi hükümler
Madde 0037:
Yüksek mühendis, yüksek mimar, mühendis ve mimarlar kanunen kendilerine verilmiş olan unvandan başka herhangi bir unvan kullanamazlar.
III - Umumi hükümler
Madde 0038:
Bu kanunun 33 ve 34 üncü maddelerinde yazılı vecibeleri yerine getirmiyen yüksek mühendis, yüksek mimar, mühendis ve mimarlar Türkiye de mesleki faaliyetten menedilirler.
III - Umumi hükümler
Madde 0039:
Bu kanun hükümleri müteşebbis heyetlerce ihzar ve Birlik Umumi Heyetince tasvip edilecek bir talimatname ile tatbik olunur.
III - Umumi hükümler
Ek Madde 0001:
(Madde 23.09.2016 tarih ve 29836 sayılı Resmi Gazetede yayımlanan 22/6/2016 Tarihli ve E: 2015/106, K: 2016/128 Sayılı Anayasa Mahkemesi Kararı ile iptal edilmiştir.)
III - Umumi hükümler
Ek Madde 0002:
(19.04.1983 tarih ve 66 sayılı KHK. nin 12 nci maddesiyle eklenmiştir.) Türk Mühendis ve Mimar Odaları Birliği ile Odaların bu Kanun Hükmünde Kararnameye göre gizli oyla yapılacak organ seçimlerine ilişkin işlemler, aşağıdaki esaslara göre yargı gözetimi altında gerçekleştirilir.
Seçim yapılacak genel kurul toplantısında en az onbeş gün önce seçimlere katılacak üyeleri veya delegeleri belirleyen liste, toplantının gündemi, yeri, günü, saati ile çoğunluk olmadığı takdirde yapılacak ikinci toplantıya ilişkin hususları belirten bir yazıyla birlikte üç nüsha olarak o yer ilçe seçim kurulu başkanı olan hakime tevdi edilir. Bir yerde birden fazla İlçe Seçim Kurulu bulunması halinde görevli hakim Yüksek Seçim Kurulunca belirlenir. Toplantı tarihleri, gündemde yer alan diğer konular gözönünde bulundurularak görüşmelerin bir Cumartesi günü akşamına kadar sonuçlanmasını ve seçimlerin ertesi gün olan Pazar günunün dokuz - onyedi saatleri arasında yapılmasını sağlayacak şekilde düzenlenmesi zorunludur.
Hakim, gerektiginde ilgili kayıt ve belgeleri de getirtip incelemek suretiyle varsa noksanları tamamlattırdıktan sonra seçime katılacak mühendislik ve mimarlık meslekleri mensuplarını belirleyen liste ile yukarıdaki fıkrada belirtilen diğer hususları onaylar.Onaylanan liste ile toplantıya ilişkin diğer hususlar Türk Mühendis ve Mimar Odaları Birliği ve ilgili Odanın ilan yerlerinde asılmak suretiyle üç gün süre ile ilan edilir.
İlan süresi içinde listeye yapılacak itirazlar hakim tarafından incelenir ve engeç iki gün içinde kesin olarak karara bağlanır.
Bu suretle kesinleşen listeler ile toplantıya ilişkin diğer hususlar onaylanarak Türk Mühendis ve Mimar Odaları Birliğine veya ilgili Odaya gönderilir.
Hakim kamu görevlileri veya aday olmayan münendislik ve mimarlık meslekleri mensupları arasından bir başkan ile iki üyeden oluşan bir seçim sandık kurulu atar. Aynı şekilde ayrıca üç yedek üye de belirler. Seçim sandık kurulu başkanının yokluğunda kurula yaşlı üye başkanlık eder.
Seçim sandık kurulu, seçimlerin kanunun öngördüğü esaslara göre yürütülmesi, yönetimi ve oyların tasnifi ile görevli olup, bu görevleri seçim ve tasnif işleri bitinceye kadar aralıksız olarak devam eder.
Seçime katılacak üye veya delege sayısının dörtyüz kişiden fazla olması halinde her dörtyüz kişi için bir oy sandığı bulunur ve her seçim sandığı için ayrı bir kurul oluşturulur. Yüz e kadar olan üye fazlalığı sandık sayısında nazara alınmaz. Seçimlerde kullanılacak araç ve gereçler ilçe seçim kurulundan sağlanır ve sandıkların konacağı yerler hakim tarafından belirlenir.
Seçim süresinin sonunda seçim sonuçları tutanakla tespit edilip seçim sandık kurulu başkan ve üyeleri tarafından imzalanır. Birden fazla sandık bulunması halinde tutanaklar, hakim tarafından birleştirilir. Tutanakların birer örneği seçim yerinde asılmak suretiyle geçici seçim sonuçları ilan edilir. Kullanılan oylar ve diğer belgeler tutanağın bir örneği ile birlikte üç ay süreyle saklanmak üzere ilçe seçim kurulu başkanlığına tevdi edilir.
Seçimin devamı sırasında yapılan işlemler ile tutanakların düzenlenmesinden itibaren iki gün içinde seçim sonuçlarına yapılacak itirazlar, hakim tarafından aynı gün incelenir ve kesin olarak karara bağlanır. İtiraz süresinin geçmesi ve itirazların karara bağlanmasından hemen sonra hakim, yukarıdaki hükümlere göre kesin sonuçları ilan eder ve Türk Mühendis ve Mimar Odaları Birliği ile ilgili Odaya bildirir.
(06.09.1983 tarih ve 85 sayılı KHK. nin 3 üncü maddesiyle değişen şekli.) Oy verme işlemi, gizli oy açık tasnif esaslarına göre yapılır. Listede adı yazılı bulunmayan üye oy kullanamaz. Oylar, oy verenin kimliğinin oda, Türk Mühendis ve Mimar Odaları Birliği veya resmi kuruluşça verilen belge ile ispat edilmesinden ve listedeki isminin karşısındaki yerin imzalanmasından sonra kullanılır. Oylar, üzerinde ilçe seçim kurulu mühürü bulunan ve oy verme sırasında sandık kurulu başkanı tarafından her seçim için ayrı ayrı verilecek kağıtlara yazılmak ve mühürlü zarflara konulmak suretiyle kullanılır. Bunların dışındaki kağıtlara yazılan veya mühürsüz zarflara konulan oylar geçersiz sayılır. Delege seçimlerinde, basılı aday listeleri kullanılabilir.
Hakim, seçim sonuçlarını etkileyecek ölçüde bir usulsüzlük veya kanuna aykırı uygulama nedeniyle sçimlerin iptaline karar verdiği takdirde, süresi bir aydan az ve iki aydan fazla olmamak üzere seçimin yenileneceği pazar gününü tespit ederek Türk Mühendis ve Mimar Odaları Birliğine veya ilgili Odaya bildirir. Belirtilen günde yalnız seçim yapılır ve seçim işlemleri bu madde ile kanunun öngördüğü diğer hükümlere uygun olarak yürütülür.
İlçe seçim kurulu başkanı hakime ve seçim sandık kurulu başkanı ile üyelerine, Seçimlerin Temel Hükümleri ve Seçmen Kütükleri Hakkında Kanunda belirtilen esaslara göre ücret ödenir.
Bu ücret ve Birliğin ve Odaların diğer seçim giderleri kendi bütçelerinden karşılanır.
Seçimler sırasında sandık kurulu başkan ve üyelerine karşı işlenen suçlar Devlet memurlarına karşı işlenmiş gibi cezalandırılır.
Seçimlerin düzen içerisinde ve sağlıklı biçimde yürütülmesi amacıyla hakimin ve sandık kurulunun aldığı tedbirlere uymayanlara, eyleminin ağırlığına göre bu Kanunda yazılı disiplin cezaları verilir.
III - Umumi hükümler
Ek Madde 0003:
(19.04.1983 tarih ve 66 sayılı KHK. nin 12 nci maddesiyle eklenmiştir.) Türk Mühendis ve Mimar Odaları Birliği üzerinde, Bayındırlık Bakanlığınca; ihtisas dallarına göre Odalar üzerinde ise, ilgili bakanlıklarca idari ve mali denetim yapılır. İlgili Bakanlıklar; Cumhurbaşkanı kararı (1) ile tesbit edilir.
(1) Bakanlar Kurulu Kararnamesi İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 30. Maddesi ile Cumhurbaşkanı kararı şeklinde değişmiştir.
III - Umumi hükümler
Ek Madde 0004:
(19.04.1983 tarih ve 66 sayılı KHK. nin 12 nci maddesiyle eklenmiştir.) (1. Fıkranın: 18.06.1997 tarih ve 4276 sayılı Kanunun 8 inci maddesiyle değişen şekli.) Amaçları dışında faaliyet gösteren Birlik ve odaların sorumlu organlarının görevlerine son verilmesine ve yerlerine yenilerinin seçilmesine, Bayındırlık ve İskan Bakanlığının veya bulundukları yer Cumhuriyet Başsavcılığının istemi üzerine, o yerdeki asliye hukuk mahkemesince basit usule göre yargılama yapılarak karar verilir ve dava en geç üç ay içinde sonuçlandırılır.
Görevlerine son verilen organların yerine en geç bir ay içerisinde yenileri seçilir. Yeni seçilenler eskilerin süresini tamamlarlar.
İlgili Bakanlıkların bu Kanun Hükmünde Kararname uyarınca Birlik ve Oda organlarının karar ve işlemleri hakkındaki tasaruflarına, Birliğin ve Odaların görevli organları tarafından uyulması zorunludur.
İlgili Bakanlığın tasarruflarını kanuni bir sebep olmaksızın yerine getirmeyen veya eski kararda direnme niteliğinde yeni bir karar veren veya kanunun zorunlu kıldığı işlemleri Bakanlığın uyarısına rağmen yerine getirmeyen Birlik ve Oda organları hakkında da yukarıdaki fıkralar hükümleri uygulanır.
Görevlerine son verilen organ başkan ve üyelerinin kanunda yazılı ceza sorumlulukları saklıdır. Bu organların yukarıdaki fıkra gereğince görevlerine son verilmesine neden olan tasarrufları hükümsüzdür.
(18.06.1997 tarih ve 4276 sayılı Kanunun 8 inci maddesiyle değişen şekli.) Ancak, milli güvenliğin, kamu düzeninin, suç işlenmesini veya suçun devamını önlemenin yahut yakalamanın gerektirdiği hallerde gecikmede sakınca varsa, Birlik ve odalar, vali tarafından faaliyetten men edilebilir. Faaliyetten men kararı, yirmidört saat içinde görevli hakimin onayına sunulur. Hakim, kararını kırksekiz saat içinde açıklar, aksi halde, bu idari karar kendiliğinden yürürlükten kalkar.
III - Umumi hükümler
Ek Madde 0005:
(13.07.2001 tarih ve 24461 sayılı Resmi Gazete de yayımlanan 4708 sayılı Kanunun 1 inci maddesiyle 14.08.2001 tarihinden geçerli olarak yürürlükten kaldırılmıştır.)
III - Umumi hükümler
Ek Madde 0006:
(13.07.2001 tarih ve 24461 sayılı Resmi Gazete de yayımlanan 4708 sayılı Kanunun 1 inci maddesiyle 14.08.2001 tarihinden geçerli olarak yürürlükten kaldırılmıştır.)
III - Umumi hükümler
Ek Madde 0007:
(13.07.2001 tarih ve 24461 sayılı Resmi Gazete de yayımlanan 4708 sayılı Kanunun 1 inci maddesiyle 14.08.2001 tarihinden geçerli olarak yürürlükten kaldırılmıştır.)
III - Umumi hükümler
Geçici Madde 0001:
Türkiye de mevcut bilümum yüksek mühendis, yüksek mimar, mühendis ve mimarlar bu kanunun neşrinden itibaren iki ay içinde Bayındırlık Vekaletinden alacakları birer beyannameyi doldurarak bulundukları yer bayındırlık müdürlüklerine veya doğrudan doğruya Bayındırlık Vekaletine vermeye mecburdurlar.
III - Umumi hükümler
Geçici Madde 0002:
Bu kanunun neşri tarihinden itibaren bir ay içinde Bayındırlık Vekaletinin teşebbüsü ile mezkür tarihte faaliyet halinde bulunan mesleki birliklerce gönderilecek ikişer temsilci ile Bayındırlık Vekaletinin tayin edeceği beş temsilciden müteşekkil müteşebbis heyet Bayındırlık Vekaletinde toplanır. Kanunun neşrinden itibaren üç ay içinde Odalar Birliği Talimatnamesiyle kurulacak odaların hazırlıklarını ve ilk umumi heyet toplantısı için lüzumlu diğer bilümum hazırlıkları tamamlar ve ilan eder. Kanunun neşrinden itibaren altı ay içinde o tarihte faaliyette bulunan birlikler umumi heyetlerini toplıyarak üç kişiden az olmamak üzere kayıtlı azalarının yüzde beşi nispetinde delegelerini seçer, bunların isim ve adreslerini Bayındırlık Vekaletine bildirir. Vekaletçe bir ay içinde birliklerce seçilen delegelere yazılı davetiye gönderilerek toplantıya davet olunur. Toplanan bu heyet Türk Mühendis ve Mimarlar Odaları Birliğinin birinci Umumi Heyetini teşkil eder.
Umumi Heyet, toplantısını idare etmek üzere bir reis, iki reis vekili, dört de katip seçer. Bu heyet kararlarını ekseriyetle verir. Yalnız Talimatnameye ait kararlarda üçte iki ekseriyet aranır.
III - Umumi hükümler
Geçici Madde 0003:
Birinci Odalar Birliği Umumi Heyetinin vazifeleri:
a) Müteşebbis heyet tarafından hazırlanmış bulunan Odalar Birliği Talimatnamesini müzakere ve kabul etmek;
b) Kurulması icabeden ve müteşebbis heyet tarafından hazırlanmış olan odaları tesbit etmek ve oda teşkili mümkün olmıyan meslek mensuplarının hangi odaya kayıtlı olacaklarını tetkik ve tayin etmek;
c) Odalar Birliği İdare Heyetini ve yedeklerini seçmek;
ç) Odalar Birliği Umumi Katibini ve murakıplarını seçmek;
d) Yüksek Haysiyet Divanı azalarını ve yedeklerini seçmek.
III - Umumi hükümler
Geçici Madde 0004:
(27.05.1959 tarih ve 7303 sayılı Kanunun 1 inci maddesiyle eklenmiştir.) Birlik İdare Heyeti bu kanunun neşrinden itibaren 3 ay içinde birlik ve odaların durumunu nizamname ve talimatnamelerini bu kanun hükümlerine uydurmaya, hariçte olan oda merkezlerini Ankara ya getirmeye, ihtisas ve iştigal mevzuları dışındaki odalara kaydolanları mensup olduğu odaya nakletmeye ve bu hususlara riayet etmiyenler hakkında 6235 sayılı kanunun 38 inci maddesi hükümlerini tatbika mecburdur.
III - Umumi hükümler
Geçici Madde 0005:
(27.05.1959 tarih ve 7303 sayılı Kanunun 1 inci maddesiyle eklenmiştir.) Bu kanunun mer iyete girdiği tarihe kadar tahakkuk eden borçlar tahsil olunur.
III - Umumi hükümler
Geçici Madde 0006:
(13.07.2001 tarih ve 24461 sayılı Resmi Gazete de yayımlanan 4708 sayılı Kanunun 1 inci maddesiyle 14.08.2001 tarihinden geçerli olarak yürürlükten kaldırılmıştır.)
III - Umumi hükümler
Geçici Madde 0007:
(13.07.2001 tarih ve 24461 sayılı Resmi Gazete de yayımlanan 4708 sayılı Kanunun 1 inci maddesiyle 14.08.2001 tarihinden geçerli olarak yürürlükten kaldırılmıştır.)
III - Umumi hükümler
Madde 0040:
Bu kanun neşri tarihinden itibaren mer iyete girer.
III - Umumi hükümler
Madde 0041:
(19.04.1983 tarih ve 66 sayılı KHK. nin 11 inci maddesiyle değişen şekli.) Bu Kanun hükümlerini Bakanlar Kurulu yürütür.
Yükleyen: yasinuzunoglu
