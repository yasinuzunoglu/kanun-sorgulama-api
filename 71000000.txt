7100 sayılı Yükseköğretim Kanunu ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun
Yayımlandığı Resmî Gazete Tarihi: 06.03.2018
Yayımlandığı Resmî Gazete Sayısı: 30352
Kabul Tarihi	22.02.2018
Madde 0001 :
27/7/1967 tarihli ve 926 sayılı Türk Silâhlı Kuvvetleri Personel Kanununun ek 4 üncü maddesinin birinci fıkrasında yer alan yardımcı doçent ibaresi doktor öğretim üyesi şeklinde değiştirilmiştir.
Madde 0002 :
4/11/1981 tarihli ve 2547 sayılı Yükseköğretim Kanununun 3 üncü maddesinin birinci fıkrasının (l), (m) ve (n) bentleri aşağıdaki şekilde değiştirilmiş, (o) ve (p) bentleri yürürlükten kaldırılmıştır.
l) Öğretim Elemanları: Yükseköğretim kurumlarında görevli öğretim üyeleri, öğretim görevlileri ve araştırma görevlileridir.
m) Öğretim Üyeleri: Yükseköğretim kurumlarında görevli profesör, doçent ve doktor öğretim üyeleridir.
(1) Profesör: En yüksek düzeydeki akademik unvana sahip kişidir.
(2) Doçent: Üniversitelerarası Kurul tarafından verilen doçentlik akademik unvanına sahip kişidir.
(3) Doktor Öğretim Üyesi: Doktora çalışmalarını başarı ile tamamlamış, tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olan akademik unvana sahip kişidir.
n) Öğretim Görevlisi: Yükseköğretim kurumlarında okutulan dersleri vermek, uygulama yapmak veya yaptırmakla yükümlü olan öğretim elemanıdır.
Madde 0003 :
2547 sayılı Kanunun 11 inci maddesinin (a) fıkrasının birinci paragrafında yer alan , Genelkurmay Başkanlığının Silahlı Kuvvetlerden dört yıl için seçeceği bir profesör ibaresi madde metninden çıkarılmış, ikinci paragrafından sonra gelmek üzere aşağıdaki paragraf eklenmiş, (b) fıkrasının (6) numaralı bendi aşağıdaki şekilde değiştirilmiştir.
Kurul bünyesinde Yönetim Kurulu kurulur. Yönetim Kurulu, Üniversitelerarası Kurul Başkanı ile fen-mühendislik, sağlık ve sosyal bilimler alanlarından üçer üye ve güzel sanatlar alanından bir üye olmak üzere toplam on bir üyeden oluşur. Üyeler, farklı yükseköğretim kurumlarında görev yapan profesör öğretim üyeleri arasından Üniversitelerarası Kurul tarafından bir yıl için seçilir. Süresi dolan üye yeniden seçilebilir. Üniversitelerarası Kurul, Yükseköğretim Kuruluna üye seçmek dışındaki görevlerini Yönetim Kuruluna devredebilir. Yönetim Kurulu ayda en az bir defa toplanır. Yönetim Kurulu üyelerine, Yükseköğretim Genel Kurulu üyelerine ödenen tutarda huzur hakkı aynı usul ve esaslar çerçevesinde ödenir.
(6) Doçentlik başvurularında ilgili bilim veya sanat alanında jüriler oluşturarak adayların yayın ve çalışmalarını Yükseköğretim Kurulu tarafından belirlenen esas ve usuller kapsamında değerlendirip, yeterli yayın ve çalışmaya sahip olan adaylara doçentlik unvanı vermek,
Madde 0004 :
2547 sayılı Kanunun 23 üncü maddesi başlığı ile birlikte aşağıdaki şekilde değiştirilmiştir.
Doktor Öğretim Üyesi
Madde 23- a) Yükseköğretim kurumlarında açık bulunan doktor öğretim üyesi kadroları rektörlükçe ilan edilir. İlan edilen bu kadrolara fakültelerde dekan; diğer birimlerde müdürler, biri o birimin yöneticisi biri de o yükseköğretim kurumunun dışından olmak üzere üç profesör veya doçent tespit ederek bunlardan adayların her biri hakkında yazılı mütalaa isterler. Dekan veya ilgili müdür yönetim kurullarının görüşünü aldıktan sonra önerilerini rektöre sunar. Atama rektör tarafından en çok dört yıl süre ile yapılır. Her atama süresinin sonunda görev kendiliğinden sona erer. Görev süresi sona erenler yeniden atanabilirler.
b) Doktor öğretim üyeliğine atanabilmek için, doktora ile tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olmak gerekir.
c) Yükseköğretim kurumları, doktor öğretim üyesi kadrosuna atama için Yükseköğretim Kurulunun onayını almak suretiyle, münhasıran bilimsel kaliteyi artırmak amacına yönelik olarak, bilim disiplinleri arasındaki farklılıkları da göz önünde bulundurarak, objektif ve denetlenebilir nitelikte ek koşullar belirleyebilirler.
Madde 0005 :
2547 sayılı Kanunun 24 üncü maddesi başlığıyla birlikte aşağıdaki şekilde değiştirilmiştir.
Doçentlik ve atama
Madde 24 - a) Doçentlik başvuruları, Üniversitelerarası Kurulca belirlenen takvime göre yılda iki kez yapılır. Doçentlik başvuruları için aşağıdaki şartlar aranır:
(1) Bir lisans diploması aldıktan sonra, doktora ile tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olmak.
(2) Yükseköğretim Kurulu tarafından belirlenen merkezî bir yabancı dil sınavından en az elli beş puan veya uluslararası geçerliliği Yükseköğretim Kurulu tarafından kabul edilen bir yabancı dil sınavından buna denk bir puan almış olmak; doçentlik bilim alanının belli bir yabancı dille ilgili olması halinde ise bu sınavı başka bir yabancı dilde vermek.
(3) Üniversitelerarası Kurulun görüşü üzerine Yükseköğretim Kurulu tarafından her bir bilim veya sanat disiplininin özellikleri dikkate alınarak belirlenecek yeterli sayı ve nitelikte özgün bilimsel yayın ve çalışmalar yapmak.
b) Üniversitelerarası Kurul, adayın başvurduğu bilim veya sanat dalından beş kişilik bir jüri ve bu jüri için iki yedek üye tespit eder. İlgili bilim veya sanat dalında yeterli öğretim üyesinin bulunmaması halinde, jüri üç üye ile teşkil edilebilir.
Doçentlik sınav jürisinde yer alan asıl ve yedek üyeler, adayın yayın ve çalışmalarını değerlendirerek hazırladıkları ayrıntılı ve gerekçeli kişisel raporlarını Üniversitelerarası Kurula gönderirler. Asıl üyelerin hukuken geçerli bir mazerete dayalı olarak raporunu verememesi halinde, yedek üyelerin raporları, sırasına göre değerlendirmeye esas alınır. Değerlendirmeye esas alınan bu raporların birer örneği, yayın ve çalışmaların inceleme sonucuna ilişkin bildirim yazısı ile birlikte adaya gönderilir.
c) Üniversitelerarası Kurulca yeterli yayın ve çalışmaya sahip olduğuna karar verilen adaya doçentlik unvanı verilir.
ç) Doçentlik başvurularında adayların yayın ve çalışmalarına ilişkin esas ve usuller Yükseköğretim Kurulu tarafından çıkarılacak yönetmelikle belirlenir.
d) Yükseköğretim kurumları, doçent kadrosuna atama için, doçentlik unvanına sahip olmanın yanında Yükseköğretim Kurulunun onayını almak suretiyle, münhasıran bilimsel kaliteyi artırmak amacına yönelik olarak, bilim veya sanat disiplinleri arasındaki farklılıkları da göz önünde bulundurarak, objektif ve denetlenebilir nitelikte ek koşullar belirleyebilirler. Yükseköğretim kurumlarının belirlediği ek koşullar arasında sözlü sınavın yer alması halinde bu sınav Üniversitelerarası Kurul tarafından oluşturulacak jürilerce yapılır.
e) Doçentlik unvanına sahip olanlar yükseköğretim kurumları tarafından ilan edilen doçent kadrolarına başvurur. Doçent kadrosuna başvuran adayların durumlarını incelemek üzere rektör tarafından, varsa biri ilgili birim yöneticisi, en az biri de o üniversite dışından olmak üzere üç profesör tespit edilir. Bu profesörler her aday için ayrı ayrı olmak üzere birer rapor yazarlar ve kadroya atanacak birden fazla aday varsa tercihlerini bildirirler. Üniversite veya yüksek teknoloji enstitüsü yönetim kurulunun bu raporları göz önünde tutarak alacağı karar üzerine, rektör atamayı yapar.
Madde 0006 :
4/11/1981 tarihli ve 2547 sayılı Yükseköğretim Kanununun 25 inci ve 32 nci maddeleri yürürlükten kaldırılmıştır.
Madde 0007 :
2547 sayılı Kanunun 33 üncü maddesi üzerinde yer alan Öğretim Yardımcıları orta başlığı yürürlükten kaldırılmış, aynı maddenin başlığı Araştırma görevlileri şeklinde, maddenin (a) fıkrasında yer alan öğretim yardımcılarıdır ibaresi öğretim elemanıdır şeklinde değiştirilmiş ve maddenin (b), (c), (d) ve (e) fıkraları yürürlükten kaldırılmıştır.
Madde 0008 :
2547 sayılı Kanunun 36 ncı maddesinin üçüncü fıkrası aşağıdaki şekilde değiştirilmiştir.
Öğretim üyesi, kadrosunun bulunduğu yükseköğretim birimi ile sınırlı olmaksızın ve ihtiyaç bulunması halinde görevli olduğu yükseköğretim kurumunda haftada asgari on saat ders vermekle yükümlüdür. Öğretim görevlisi ise haftada asgari on iki saat ders vermekle yükümlüdür. Ancak yükseköğretim kurumlarının uygulamalı birimlerinde görev yapacak olan öğretim görevlileri için ders yükü aranmaz ve bunlara ders ücreti ödenmez. Doktora çalışmalarını başarı ile tamamlamış, tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olan araştırma görevlilerine talepleri üzerine ve üniversite yönetim kurulunun uygun görmesi halinde ders görevi verilebilir. Bu şekilde ders görevi verilen araştırma görevlilerine haftada on iki saati aşan ders görevleri için haftada on saate kadar 2914 sayılı Kanunun 11 inci maddesinde yer alan esaslar çerçevesinde öğretim görevlileri için belirlenmiş olan ek ders ücreti, gösterge rakamı üzerinden ek ders ücreti ile sınav ücreti ödenir.
Madde 0009 :
2547 sayılı Kanunun ek 27 nci maddesinin birinci ve ikinci fıkraları aşağıdaki şekilde değiştirilmiştir.
Üniversite veya yüksek teknoloji enstitülerinde ikinci öğretim kapsamında yürütülecek tezsiz yüksek lisans programlarının açılması, bu programlarda fiilen ders veren öğretim üyelerine ödenecek ek ders ve sınav ücretleri, aşağıda belirtilen esaslara uyulmak kaydıyla ilgili üniversite veya yüksek teknoloji enstitüsü yönetim kurulunun teklifi üzerine Yükseköğretim Kurulu tarafından belirlenir.
Üniversite veya yüksek teknoloji enstitüsü yönetim kurulu kararı ile belirlenen ve belirtilecek tarihlerde asgari iki eşit taksitte alınan öğretim ücretleri, üniversite veya yüksek teknoloji enstitüsünün muhasebe birimi hesabına yatırılır.
Madde 0010 :
2547 sayılı Kanuna aşağıdaki ek madde eklenmiştir.
Ek Madde 40- Lisansüstü tezler yetkili kurum ve kuruluşlar tarafından gizlilik kararı alınmadıkça, bilime katkı sağlamak amacıyla Yükseköğretim Kurulu Ulusal Tez Merkezi tarafından elektronik ortamda erişime açılır.
Madde 0011 :
2547 sayılı Kanunun 7 nci maddesinin birinci fıkrasının (f) bendinde yer alan yardımcı doçent ibaresi doktor öğretim üyesi şeklinde, 17 nci maddesinin (a) fıkrasının birinci paragrafında yer alan yardımcı doçentlerin ibaresi doktor öğretim üyelerinin şeklinde, 18 inci maddesinin (a) fıkrasının birinci paragrafında yer alan yardımcı doçentten ibaresi doktor öğretim üyesinden şeklinde, 21 inci maddesinin üçüncü fıkrasında yer alan yardımcı doçentler ibaresi doktor öğretim üyeleri şeklinde, 29 uncu maddesinin ikinci fıkrasında yer alan yardımcı doçentlik ibaresi doktor öğretim üyesi şeklinde, 40 ıncı maddesinin (a) fıkrasında yer alan ders vermekle görevli öğretim yardımcıları ibaresi öğretim görevlileri, (c) fıkrasında yer alan Türk Silahlı Kuvvetleri ve ibaresi Millî Savunma Üniversitesi, Jandarma ve Sahil Güvenlik Akademisi ile şeklinde, 50 nci maddesinin birinci fıkrasının (d) bendinde yer alan öğretim yardımcılığı kadrolarından birine de ibaresi araştırma görevlisi kadrosuna da şeklinde, 53/E maddesinin beşinci fıkrasında yer alan yardımcı doçentler ibareleri doktor öğretim üyeleri şeklinde, 65 inci maddesinin (a) fıkrasının (4) numaralı bendinde yer alan yardımcı doçentlik ibaresi doktor öğretim üyeliğine şeklinde, ek 38 inci maddesinin birinci fıkrasında yer alan yardımcı doçent ibaresi doktor öğretim üyesi şeklinde değiştirilmiştir.
Madde 0012 :
10/3/1983 tarihli ve 2803 sayılı Jandarma Teşkilat, Görev ve Yetkileri Kanununa aşağıdaki geçici madde eklenmiştir.
Geçici Madde 11- Bu maddenin yürürlüğe girdiği tarih itibarıyla Jandarma ve Sahil Güvenlik Akademisinin; yardımcı doçent kadro unvanı ilgili mevzuatı uyarınca doktor öğretim üyesi şeklinde, okutman, uzman ve eğitim öğretim planlamacısı kadro unvanları ilgili mevzuatı uyarınca öğretim görevlisi şeklinde değiştirilir ve bu şekilde değiştirilen yardımcı doçent kadrolarında bulunanlar doktor öğretim üyesi kadrolarına, okutman, uzman ve eğitim öğretim planlamacısı kadrolarında sürekli atamalı olarak bulunanlar öğretim görevlisi kadrolarına başka bir işleme gerek kalmaksızın atanmış sayılır. Okutman kadrolarına süreli olarak atanmış bulunanlar ise başka bir işleme gerek kalmaksızın öğretim görevlisi kadrolarında süreli olarak istihdam edilmeye devam olunur.
Madde 0013 :
11/10/1983 tarihli ve 2914 sayılı Yükseköğretim Personel Kanununun 3 üncü maddesi aşağıdaki şekilde değiştirilmiştir.
Madde 3- Bu Kanuna tabi öğretim elemanlarının sınıfları ile başlangıç dereceleri aşağıda gösterilmiştir.
A) Öğretim üyeleri sınıfı:
Bu sınıf; profesörler, doçentler ve doktor öğretim üyelerinden oluşur.
a) Profesörler, profesör kadrosuna atandıkları tarihi izleyen aybaşından itibaren birinci derecenin,
b) Doçentler, doçent kadrosuna atandıkları tarihi izleyen aybaşından itibaren üçüncü derecenin,
c) Doktor öğretim üyeleri, doktor öğretim üyesi kadrosuna atandıkları tarihi izleyen aybaşından itibaren beşinci derecenin,
ilk kademe aylığını alırlar.
Yukarıdaki (a), (b) ve (c) bentlerine göre üst dereceye atananlar, bu dereceleri kazanılmış hak olarak aldıktan sonra geçirecekleri her yıl için bir kademe ilerlemesinden yararlanırlar.
B) Öğretim görevlileri sınıfı:
Bu sınıf, öğretim görevlilerinden oluşur.
C) Araştırma görevlileri sınıfı:
Bu sınıf, araştırma görevlilerinden oluşur.
Öğretim görevlileri ve araştırma görevlilerinin giriş dereceleri (657 sayılı Devlet Memurları Kanununun değişik 36 ncı maddesinin Ortak Hükümleri ile getirilen kademe ilerlemesi ve derece yükselmesine ilişkin hükümleri hariç) Devlet Memurları Kanunu hükümleri uyarınca öğrenim niteliğine ve süresine göre tespit edilecek kazanılmış hak aylık derece ve kademelerine iki derece eklenmek suretiyle belirlenir.
Madde 0014 :
2914 sayılı Kanunun 12 nci maddesinin birinci fıkrasının (4) numaralı bendi aşağıdaki şekilde değiştirilmiştir.
4) Doktor öğretim üyesi kadrosunda bulunanlara %175
Madde 0015 :
2914 sayılı Kanunun 11 inci maddesinin dördüncü fıkrasında yer alan Yardımcı Doçent ibaresi Doktor Öğretim Üyesi şeklinde değiştirilmiş, aynı fıkrada yer alan ve Okutman ibaresi madde metninden çıkarılmış; 19 uncu maddesinin birinci fıkrasında yer alan , okutmanlar ibaresi madde metninden çıkarılmış; ek 3 üncü maddesinin birinci fıkrasının (c) bendinde yer alan Yardımcı Doçent ibaresi Doktor Öğretim Üyesi şeklinde değiştirilmiş, aynı fıkranın (e) bendinde yer alan ve Okutman ibaresi madde metninden çıkarılmış, (f) bendi yürürlükten kaldırılmış; ek 4 üncü maddesinin ikinci fıkrasının (c) bendinde yer alan Yardımcı Doçent ibaresi Doktor Öğretim Üyesi şeklinde değiştirilmiş, aynı fıkranın (e) bendinde yer alan ve Okutman ibaresi madde metninden çıkarılmış, (f) bendi yürürlükten kaldırılmış; eki ek gösterge cetvelinin (d) sırasında yer alan Yardımcı Doçentler ibaresi Doktor Öğretim Üyeleri şeklinde değiştirilmiş, (e) sırasında yer alan Öğretim Görevlisi, Okutmanlar, Diğer Öğretim Yardımcıları ibaresi Öğretim Görevlisi ve Araştırma Görevlileri şeklinde değiştirilmiştir.
Madde 0016 :
11/5/2000 tarihli ve 4566 sayılı Harp Okulları Kanununun 3 üncü maddesinin birinci fıkrasının (f) bendinde yer alan , okutmanlar ile öğretim yardımcılarıdır. ibaresi ve araştırma görevlileridir. şeklinde değiştirilmiş, (g) bendinde yer alan yardımcı doçentlerdir ibaresi doktor öğretim üyesidir şeklinde, aynı bendin (2) numaralı alt bendi ile (j) bendi aşağıdaki şekilde, (3) numaralı alt bendinde yer alan Yardımcı doçent ibaresi Doktor öğretim üyesi şeklinde değiştirilmiş, (ı) bendi yürürlükten kaldırılmıştır.
(2) Doçent: Üniversitelerarası Kurul tarafından verilen doçentlik akademik unvanına sahip kişidir.
j) Araştırma görevlileri: Harp okullarında yapılan araştırma, inceleme ve deneylerde yardımcı olan ve yetkili organlarca verilen diğer görevleri yapan öğretim elemanlarıdır.
Madde 0017 :
4566 sayılı Kanunun 25 inci maddesi aşağıdaki şekilde değiştirilmiştir.
Madde 25- Harp okullarında bu Kanun uyarınca atanmış öğretim üyesi bulunmayan dersler ile öğretim programlarında ortak zorunlu ders olarak yer alan veya konu kapsamı itibarıyla öğretim elemanında mesleki tecrübe ve ihtisas gerektiren teorik ve uygulamalı dersler için, ilgili bilim dalında eğitim ve öğretim görmüş veya mesleki tecrübe ve bilimsel yayınları ile tanınmış asker veya sivil kişiler görevlendirilebilirler. Asker öğretim görevlileri 926 sayılı Kanuna göre atama veya geçici görevli olarak, sivil öğretim görevlileri ise Rektörün teklifi üzerine Millî Savunma Bakanının onayı ile boş öğretim görevlisi kadrolarına atanabilir veya sözleşmeli olarak çalıştırılabilirler. Eğitim ve öğretimi destekleyici uygulama ve planlama faaliyetlerinde çalıştırılacak öğretim görevlilerine ders yükü verilmez.
Madde 0018 :
4566 sayılı Kanunun 27 nci maddesi başlığı ile birlikte aşağıdaki şekilde değiştirilmiştir.
Araştırma görevlileri
Madde 27- Harp okullarının araştırma görevlisi olarak ihtiyaç duyacağı asker kişiler Türk Silâhlı Kuvvetlerinin atanmaya ilişkin esas ve usullerine uygun olarak, diğerleri ise Millî Savunma Bakanlığının izni ile araştırma görevlisi kadrolarına en çok üç yıl süre ile atanırlar. Atama süresi sonunda görevleri kendiliğinden sona erer. Bunlar aynı usulle yeniden atanabilirler.
Madde 0019 :
4566 sayılı Kanunun 18 inci maddesinin başlığı Doktor öğretim üyesi kadrosuna atanma şeklinde, birinci fıkrasında yer alan yardımcı doçent ibaresi doktor öğretim üyesi şeklinde, ikinci fıkrasında yer alan yardımcı doçentler ibaresi doktor öğretim üyeleri şeklinde ve 22 nci maddesinin ikinci fıkrasında yer alan yardımcı doçentlik ibaresi doktor öğretim üyesi şeklinde değiştirilmiş, 26 ncı maddesi yürürlükten kaldırılmış, 30 uncu maddesinin ikinci fıkrasının dördüncü cümlesinde yer alan ile okutmanlar ibaresi madde metninden çıkarılmıştır.
Madde 0020 :
25/4/2001 tarihli ve 4652 sayılı Polis Yükseköğretim Kanununun 2 nci maddesinin birinci fıkrasının (ş) bendinde yer alan yardımcı doçentleri ibaresi doktor öğretim üyesi şeklinde, (ş) bendinin (2) ve (3) numaralı alt bentleri ile (s) ve (ü) bentleri aşağıdaki şekilde değiştirilmiş, (u) bendi yürürlükten kaldırılmıştır.
s) Öğretim Elemanları: Akademi, Polis Amirleri Eğitimi Merkezi Müdürlüğü, enstitü, polis meslek eğitim merkezi müdürlükleri ve polis meslek yüksek okullarında görevli öğretim üyeleri, öğretim görevlileri ve araştırma görevlilerini,
2) Doçent: Üniversitelerarası Kurul tarafından verilen doçentlik akademik unvanına sahip kişiyi,
3) Doktor Öğretim Üyesi: Doktora çalışmalarını başarı ile tamamlamış, tıpta, diş hekimliğinde, eczacılıkta ve veteriner hekimlikte uzmanlık unvanını veya Üniversitelerarası Kurulun önerisi üzerine Yükseköğretim Kurulunca tespit edilen belli sanat dallarının birinde yeterlik kazanmış olan, akademik unvana sahip kişiyi,
ü) Araştırma Görevlileri: Polis yükseköğretim kurumlarında yapılan araştırma, inceleme, uygulama ve deneylerde yardımcı olan ve yetkili organlarca verilen diğer görevleri yapan öğretim elemanını,
Madde 0021 :
4652 sayılı Kanunun 12 nci maddesinin birinci fıkrasında yer alan yardımcı doçentlerin ibaresi doktor öğretim üyelerinin, beşinci fıkrasında yer alan yardımcı doçentler ibaresi doktor öğretim üyeleri şeklinde değiştirilmiş ve 29 uncu maddesinin yedinci fıkrasında yer alan öğretim elemanları ve öğretim yardımcılarına ibaresi öğretim elemanlarına şeklinde değiştirilmiştir.
Madde 0022 :
4652 sayılı Kanuna aşağıdaki ek madde eklenmiştir.
Ek Madde 2- Bu Kanuna ekli cetvelde yer alan yardımcı doçent kadroları doktor öğretim üyesi kadrolarına, okutman ve uzman kadroları öğretim görevlisi kadrolarına başka bir işleme gerek kalmaksızın dönüştürülmüş sayılır.
Madde 0023 :
4652 sayılı Kanuna aşağıdaki geçici madde eklenmiştir.
Geçici Madde 11- Bu maddenin yürürlüğe girdiği tarih itibarıyla yardımcı doçent kadrolarında bulunanlar doktor öğretim üyesi kadrolarına, okutman ve uzman kadrolarında bulunanlar öğretim görevlisi kadrolarına başka bir işleme gerek kalmaksızın atanmış sayılır.
Madde 0024 :
11/4/2002 tarihli ve 4752 sayılı Astsubay Meslek Yüksek Okulları Kanununun 15 inci maddesinin başlığı Doktor öğretim üyesi kadrolarına atanma şeklinde, birinci fıkrasında yer alan yardımcı doçent ibareleri doktor öğretim üyesi, ikinci fıkrasında yer alan yardımcı doçentler ibaresi doktor öğretim üyeleri şeklinde değiştirilmiştir.
Madde 0025 :
4752 sayılı Kanunun 20 nci maddesi aşağıdaki şekilde değiştirilmiştir.
Madde 20- Astsubay meslek yüksek okullarında bu Kanun uyarınca atanmış öğretim üyesi bulunmayan dersler ile öğretim programlarında ortak zorunlu ders olarak yer alan veya konu kapsamı itibarıyla öğretim elemanında mesleki tecrübe ve ihtisas gerektiren teorik ve uygulamalı dersler için, ilgili bilim dalında eğitim ve öğretim görmüş veya mesleki tecrübe ve bilimsel yayınları ile tanınmış asker veya sivil kişiler görevlendirilebilirler. Asker öğretim görevlileri 926 sayılı Kanuna göre atama veya geçici görevli olarak, sivil öğretim görevlileri ise Rektörün teklifi üzerine Millî Savunma Bakanının onayı ile boş öğretim görevlisi kadrolarına atanabilir veya sözleşmeli olarak çalıştırılabilirler. Eğitim ve öğretimi destekleyici uygulama ve planlama faaliyetlerinde çalıştırılacak öğretim görevlilerine ders yükü verilmez.
Madde 0026 :
4752 sayılı Kanunun 21 inci ve 22 nci maddeleri yürürlükten kaldırılmış, 24 üncü maddesinin ikinci fıkrasının dördüncü cümlesinde yer alan ile okutmanlar ibaresi madde metninden çıkarılmıştır.
Madde 0027 :
9/11/2016 tarihli ve 6756 sayılı Olağanüstü Hal Kapsamında Bazı Tedbirler Alınması ve Millî Savunma Üniversitesi Kurulması ile Bazı Kanunlarda Değişiklik Yapılmasına Dair Kanun Hükmünde Kararnamenin Değiştirilerek Kabul Edilmesi Hakkında Kanuna aşağıdaki geçici madde eklenmiştir.
Geçici Madde 2- Bu maddenin yürürlüğe girdiği tarih itibarıyla Millî Savunma Üniversitesinin; yardımcı doçent kadro unvanı ilgili mevzuatı uyarınca doktor öğretim üyesi şeklinde, okutman, uzman ve eğitim ve öğretim planlamacısı kadro unvanları ilgili mevzuatı uyarınca öğretim görevlisi şeklinde değiştirilir ve bu şekilde değiştirilen yardımcı doçent kadrolarında bulunanlar doktor öğretim üyesi kadrolarına, okutman, uzman ve eğitim ve öğretim planlamacısı kadrolarında sürekli atamalı olarak bulunanlar öğretim görevlisi kadrolarına başka bir işleme gerek kalmaksızın atanmış sayılır. Okutman kadrolarına süreli olarak atanmış bulunanlar ise başka bir işleme gerek kalmaksızın öğretim görevlisi kadrolarında süreli olarak istihdam edilmeye devam olunur.
Uzman, eğitim ve öğretim planlamacısı kadrolarında görev yapmakta iken birinci fıkra uyarınca öğretim görevlisi kadrolarına atanmış sayılanlara ders görevi verilmez ve anılan personel bu maddenin yürürlüğe girdiği tarihten önce ilgili mevzuatta söz konusu kadro unvanları için öngörülen görevleri yapmaya devam ederler.
Madde 0028 :
2/9/1983 tarihli ve 78 sayılı Yükseköğretim Kurumları Öğretim Elemanlarının Kadroları Hakkında Kanun Hükmünde Kararnamenin ek 8 inci maddesinde yer alan öğretim görevlisi, okutman, araştırma görevlisi, uzman, çevirici ve eğitim-öğretim planlamacısı ibaresi öğretim görevlisi ve araştırma görevlisi şeklinde değiştirilmiştir.
Madde 0029 :
78 sayılı Kanun Hükmünde Kararnameye aşağıdaki ek madde eklenmiştir.
Ek Madde 24- Bu Kanun Hükmünde Kararnameye ekli cetvellerde; yükseköğretim kurumlarına tahsis edilen yardımcı doçent kadroları doktor öğretim üyesi kadrolarına, okutman, uzman, çevirici, eğitim-öğretim planlamacısı kadroları öğretim görevlisi kadrolarına başka bir işleme gerek kalmaksızın dönüştürülmüş sayılır.
Madde 0030 :
78 sayılı Kanun Hükmünde Kararnameye aşağıdaki geçici madde eklenmiştir.
Geçici Madde 4- Bu maddenin yürürlüğe girdiği tarih itibarıyla yardımcı doçent kadrolarında bulunanlar doktor öğretim üyesi kadrolarına, okutman, uzman, çevirici, eğitim-öğretim planlamacısı kadrolarında bulunanlar öğretim görevlisi kadrolarına başka bir işleme gerek kalmaksızın atanmış sayılır.
Madde 0031 :
13/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararnameye aşağıdaki ek maddeler eklenmiştir.
Ek Madde 22- Bu Kanun Hükmünde Kararnameye ekli cetvellerde; Türkiye ve Orta Doğu Amme İdaresi Enstitüsüne tahsis edilen yardımcı doçent kadroları doktor öğretim üyesi kadrolarına, okutman kadroları öğretim görevlisi kadrolarına başka bir işleme gerek kalmaksızın dönüştürülmüş sayılır.
Ek Madde 23- Ekli (1) sayılı listede yer alan kadrolar ihdas edilerek bu Kanun Hükmünde Kararnameye bağlı cetvellerin Üniversitelerarası Kurula ait bölümüne eklenmiştir.
Madde 0032 :
190 sayılı Kanun Hükmünde Kararnameye aşağıdaki geçici madde eklenmiştir.
Geçici Madde 13- Bu maddenin yürürlüğe girdiği tarih itibarıyla Türkiye ve Orta Doğu Amme İdaresi Enstitüsünde yardımcı doçent kadrolarında bulunanlar doktor öğretim üyesi kadrolarına, okutman kadrolarında bulunanlar öğretim görevlisi kadrolarına başka bir işleme gerek kalmaksızın atanmış sayılır.
Madde 0033 :
27/6/1989 tarihli ve 375 sayılı Kanun Hükmünde Kararnameye ekli (I) sayılı Cetvelin C- Aylıklarını 2914 sayılı Yükseköğretim Personel Kanununa Göre Alanlar kısmında yer alan 6- Yardımcı Doçent kadrosunda bulunanlar ibaresi 6- Doktor Öğretim Üyesi kadrosunda bulunanlar şeklinde, 8- Diğer öğretim elemanlarından ibaresi 8- Öğretim Görevlilerinden şeklinde değiştirilmiştir.
Madde 0034 :
(1) Mevzuatta yardımcı doçente yapılmış olan atıflar doktor öğretim üyesine, okutman, uzman, çevirici, eğitim öğretim planlamacısına yapılmış olan atıflar öğretim görevlisi ne yapılmış sayılır.
(2) Uzman, çevirici, eğitim öğretim planlamacısı kadrolarında görev yapmakta iken bu Kanunla öğretim görevlisi kadrolarına atanmış sayılanlara ders görevi verilmez ve bu personel bu Kanunun yürürlüğe girdiği tarihten önce ilgili mevzuatta söz konusu kadro unvanları için öngörülen görevleri yapmaya devam ederler.
Madde 0035 :
(1) Bu Kanun yayımı tarihinde yürürlüğe girer.
Madde 0036 :
(1) Bu Kanun hükümlerini Bakanlar Kurulu yürütür.
Ek
(1) SAYILI LİSTE
KURUMU   : ÜNİVERSİTELERARASI KURUL
TEŞKİLATI: MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST KADRO ADEDİ
TOPLAMI
AH
Avukat
4
1
1
AH
Avukat
7
1
1
TH
Mühendis
5
2
2
TH
Tekniker
7
1
1
GİH
Memur
8
5
5
TOPLAM
10
10
Yükleyen: yasinuzunoglu
