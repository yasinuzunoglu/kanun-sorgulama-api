2437 sayılı 2762 Sayılı Vakıflar Kanununun 5404 Sayılı Kanunla Değişik Birinci Maddesinin Dördüncü Fıkrasının Değiştirilmesine ve Bu Maddeye Bir Fıkra Eklenmesine Dair Kanun
Yayımlandığı Resmî Gazete Tarihi: 26.03.1981
Yayımlandığı Resmî Gazete Sayısı: 17291
Kabul Tarihi	24.03.1981
Madde 0001:
2762 sayılı Vakıflar Kanununun 5404 sayılı Kanunla değişik birinci maddesinin dördüncü fıkrası aşağıdaki şekilde değiştirilmiştir.
Cemaatlere ve esnafa mahsus vakıflar, bunlar tarafından seçilen kişi veya kurullarca yönetilir. İlgili makamlarla Vakıflar Genel Müdürlüğü tarafından teftiş edilir ve denetlenirler. Teftiş ve denetlemenin usulleri ve nasıl yapılacağı ile sonuçları çıkarılacak yönetmelikle belirlenir.
Madde 0002:
2762 sayılı Vakıflar Kanununun 5404 sayılı Kanunla değişik birinci maddesine aşağıdaki fıkra eklenmiştir.
Cemaat vakıflarının Türk Kanunu Medenisinin 78 nci maddesi gereğince Vakıflar Genel Müdürlüğüne ödeyecekleri teftiş ve denetleme masraflarına katılma payının, genel bütçeden karşılanmasına Bakanlar Kurulunca karar verilebilir. Bu karar anılan vakıfların teftiş ve denetimini etkilemez.
Geçici Madde:
2762 sayılı Vakıflar Kanununun birinci maddesine eklenen fıkra uyarınca, teftiş ve denetleme masraflarına katılma payının genel bütçeden karşılanmasına Bakanlar Kurulunca karar verilen vakıfların, bu Kanunun yürürlüğe girdiği tarihe kadar ödenmemiş borçları tahsil edilmez. Tahsil edilmiş olanlar geri verilmez.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
