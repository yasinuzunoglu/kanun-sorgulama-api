2880 sayılı 2547 Sayılı Yükseköğretim Kanununun Bazı Maddelerinin Değiştirilmesi ve Bu Kanuna Bazı Maddeler Eklenmesine Dair Kanun
Yayımlandığı Resmî Gazete Tarihi: 19.08.1983
Yayımlandığı Resmî Gazete Sayısı: 18140
Kabul Tarihi	17.08.1983
Madde 0001:
2547 Sayılı Yükseköğretim Kanununun 3 üncü maddesi aşağıdaki şekilde değiştirilmiştir.
Madde 3 - Bu kanunda geçen kavram ve terimlerin tanımları aşağıda belirtilmiştir.
Yükseköğretim: Milli Eğitim sistemi içinde, orta öğretime dayalı, en az dört yarı yılı kapsayan her kademedeki eğitim-öğretimin tümüdür.
Üst Kuruluşlar: Yükseköğretim Kurulu ve Üniversitelerarası Kuruldur.
Yükseköğretim Kurumları: Üniversiteler, fakülteler, enstitüler, yüksekokullar, konservatuvarlar, meslek yüksekokulları ile uygulama ve araştırma merkezleridir.
Üniversite: Bilimsel özerkliğe ve kamu tüzel kişiliğine sahip yüksek düzeyde eğitim-öğretim, bilimsel araştırma, yayın ve danışmanlık yapan; fakülte, enstitü, yüksekokul ve benzeri kuruluş ve birimlerden oluşan bir yükseköğretim kurumudur.
Fakülte: Yüksek düzeyde eğitim-öğretim, bilimsel araştırma ve yayın yapan: kendisine birimler bağlanabilen bir yükseköğretim kurumudur.
Enstisü: Üniversitelerde ve fakültelerde birden fazla benzer ve ilgili bilim dallarında lisans üstü, eğitim-öğretim, bilimsel araştırma ve uygulama yapan bir yükseköğretim kurumudur.
Yüksekokul: Belirli bir mesleğe yönelik eğitim-öğretime ağırlık veren bir yükseköğretim kurumudur.
Konservatuvar: Müzik ve sahne sanatlarında sanatçı yetiştiren bir yükseköğretim kurumudur.
Meslek Yüksekokulları: Belirli mesleklere yönelik ara insan gücü yetiştirmeyi amaçlayan dört yarı yıllık eğitim-öğretim sürdüren bir yükseköğretim kurumudur.
Uygulama ve Araştırma Merkezi: Yükseköğretim kurumlarında eğitim-öğretimin desteklenmesi amacıyla çeşitli alanların uygulama ihtiyacıı ve bazı meslek dallarının hazırlık ve destek faaliyetleri için eğitim-öğretim, uygulama ve araştırmaların sürdürüldüğü bir yükseköğretim kurumudur.
Bölüm: Amaç, kapsam ve nitelik yönünüden bir bütün teşkil eden, birbirini tamamlayanı ve birbirine yakın anabilim ve anasanat dallarından oluşan; fakültelerin ve yüksekokulların eğitim-öğretim, bilimsel araşıtrma ve uygulama birimidir. Anabilim dalı ve anasanat dalları bilim ve sanat dallarından oluşur. Yükseköğretimdeki çeşitli birimlerin ortak derslerini vermek üzere rektörlüğe bağlı bölümler de kurulabilir.
Öğretim Elemanları Yükseköğretim kurumlarında görevli öğretim üyeleri, öğretim görevlileri, okutmanlar ve öğretim yardımcılarıdır.
Öğretim Üyeleri: Yükseköğretim kurumlarında görevli profesör, doçent ve yardımcı doçentlerdir.
Profesör: En yüksek düzeyde akademik ünvana sahip kişidir.
Doçent: Doçentlik sınavını başarmış akademik ünvana sahip kişidir.
Yardımcı Doçent: Doktora çalışmalarını başarı ile tamamlamış, tıpta uzmanlık veya belli sanat dallarında yeterlik belge ve yetkisini kazanmış, ilk kademedeki ünvana sahip kişidir.
Öğretim Görevlisi: Ders vermek ve uygulama yaptırmakla yükümlü bir öğretim elemanıdır.
Okutman: Eğitim-öğretim süresince çeşitli öğretim programlarında ortak zorunlu ders olarak belirlenen dersleri okutan veya uygulayan öğretim elemanıdır.
Öğretim Yardımcıları: Yükseköğretim kurumlarında, belirli süreler için görevlendirilen, araştırma görevlileri, uzmanlar, çeviriciler ve eğitim-öğretim planlamacılarıdır.
Ön Lisans: Ortaöğretime dayalı, en az dört yarı yıllık bir programı kapsayan ara insan gücü yetiştirmeyi amaçlayan veya lisans öğretiminin ilk kademesini teşkil eden bir yükseköğretimdir.
Lisans: Ortaöğretime dayalı, en az sekiz yarı yıllık bir programı kapsayan bir yükseköğretimdir.
Lisans Üstü: Yüksek lisans, doktora, tıpta uzmanlık ve sanatta yeterlik eğitimini kapsar ve aşağıdaki kademelere ayrılır.
Yüksek Lisans: (Bilim uzmanlığı, yüksek mühendislik, yüksek mimarlık, master): Bir lisans öğretimine dayalı, eğitim-öğretim ve araştırmanın sonuçlarını ortaya koymayı amaçlayan bir yükseköğretimdir.
Doktora: Lisansa dayalı en az altı veya yüksek lisansa veya eczacılık veya fen fakültesi mezunlarınca Sağlık ve Sosyal Yardım Bakanlığı tarafından düzenlenen esaslara göre bir laboratuvar dalında kazanılan uzmanlığa dayalı en az dört yarı yıllık programı kapsayan ve orijinal bir araştırmanın sonuçlarını ortaya koymayı amaçlayan bir yükseköğretimdir.
Tıpta Uzmanlık: Sağlık ve Sosyal Yardım Bakanlığı tarafından düzenlenen esaslara göre yürütülen ve tıp doktorlarına belirli alanlarda özel yetenek ve yetki sağlamayı amaçlayan bir yükseköğretimdir.
Sanatta Yeterlik: Lisansa dayalı en az altı, yüksek lisansa dayalı en az dört yarı yıllık programı kapsayan ve orijinal bir sanat eserinin ortaya konulmasını, müzik ve sahne sanatlarında ise üstün bir uygulama ve yaratıcılığı amaçlayan doktora düzeyinde lisans üstü bir yükseköğretim eşdeğeridir.
Yükseköğretim Eğitim Türleri: Yükseköğretimde eğitim-öğretim türleri örgün, açık, dışarıdan (ekstern) ve yaygın eğitimdir.
Örgün Eğitim: Öğrencilerin, eğitim-öğretim süresince ders ve uygulamalara devam etme zorunluluğunda oldukları bir eğitim-öğretim türüdür.
Açık Eğitim: Öğrencilere radyo, televizyon ve eğitim araçları vasıtasıyla yapılan bir eğitim-öğretim türüdür.
Dışarıdan Eğitim (Ekstern Eğitim): Yükseköğretimin belirli dallarında, devam zorunluğu olmaksızın sadece yarı yıl içi ve sonu sınavlarına katılma zorunluluğu bulunan bir eğitim-öğretim türüdür. Bu eğitimi izleyen öğrenciler ortak zorunlu dersler ile gerekli görülen bazı dersleri, ilgili yükseköğretim kurumlarınca mesai saatleri dışındaki uygun saatlerde düzenlenecek derslerde alırlar.
Yaygın Eğitim: Toplumun her kesimine ve değişik alanlarda bilgi ve beceri kazandırma amacı güden bir eğitim-öğretim türüdür.
Madde 0002:
2547 Sayılı Yükseköğretim Kanununun 6 ncı maddesinin (b), ( c ) ve (e) fıkraları aşağıdaki şekilde değiştirilmiştir.
Yükseköğretim Kurulu:
Cumhurbaşkanı tarafından, tercihan rektörlük yapmış kişiler arasından seçilen sekiz,
Bakanlar Kurulunca, üniversiteler dışından, temayüz etmiş üst düzeydeki Devlet görevlileri veya emeklileri arasından seçilen altı,
Genelkurmay Başkanlığınca seçilen bir,
Milli Eğitim Bakanlığınca seçilen iki,
Üniversitelerarası Kurulca, Kurul üyesi olmayan profesörlerden seçilen sekiz kişiden, oluşur.
Yukarıdaki (2), (3), (4) ve (5) inci bentlere göre seçilenlerin üyelikleri Cumhurbaşkanının onayı ile kesinleşir. Bu bentlerde belirtilenlerin ilk seçimleri bir ay Cumhurbaşkanı tarafından üyelikleri onaylanmıyanlar yerine yeni adayların seçimleri ise iki hafta içinde yapılmadığı takdirde, Cumhurbaşkanınca doğrudan atama yapılır..
Kurul üyeliği (Genelkurmay Başkanlığınca seçilen üye hariç) sekiz yıldır. Her iki yılda bir, üyelerin dörtte biri yenilenir. Süresi biten üyelerle herhangi bir sebeple Kuruldan ayrılanların yerine yeniden seçim yapılır. Süreleri sona eren üyelerin kurula yeniden seçilmeleri mümkündür. Herhangi bir nedenle üyeliğin normal süreden önce sona ermesi halinde, eski üyenin kalan süresini tamamlamak üzere yenisi seçilir.
Yükseköğretim Kurulu üyelerinden görev süresi sona ereceklerin yerine seçimler Eylül ayı içinde yapılır ve atanan üyeler seçimi izleyen Ocak ayı başında gööreve başlarlar.
Genelkurmay Başkanlığınca seçilen üyenin süresi iki yıldır. Genelkurmay Başkanlığı bünyesinden seçilmesi halinde bu üyenin özlük hakları saklı kalır ve maaşsız izinli sayılır. Diğer üyelerin varsa kurumları ile tüm ilişikleri kesilir. Kurul üyeliğine seçilmede ve üyelerin görevlerine devamda yaş haddi yoktur.
Cumhurbaşkanı, Kurul üyeleri arasından dört yıl süreyle bir başkan; Kurul Başkanı da Kurul üyeleri arasından iki yıl süreyle iki başkanvekili seçer. Başkan vekilleri, başkan tarafından verilen yetkileri kullanıllır ve başkan tarafından görevlendirilen biri, yokluğunda Başkana vekâlet eder. Kanun ve yönetmelik hükümleriyle Yükseköğretim Kurulu kararlarının uygulanmasından sorumlu olan Başkanı, Kurulu temsil eder, seçimi kurula verilen akademik ve diğer personelin atamalarını yapar. Başkan, başkanvekillerine ve üyelere görevler verebilir.
Milli Eğitim Bakanı, gerekli gördüğü hallerde, Kurula katılır ve başkanlık eder.
Yükseköğretim Kurulunun toplantı nisabı 16 kişidir.
Yükseköğretim Kurulu üyeleri, kamu yararına kurulmuş dernekler, vakıflar ve bunlara bağlı kuruluşlarda herhangi bir ücret almadan görev yapma ve Bakanlar Kurulunca verileceek geçici görevler dışında, herhangi bir kamu kuruluşnda veya özel kuruluşta çalışamazlar.
Bakanlar Kurulunca görevlendirme dışında herhangi bir nedenle bir yıl içinde yıllık izin, hastalık ve mazeret izinleri hariç bir ay hizmete devam etmeyenler Kuruldan ayrılmış sayılırlar.
Madde 0003:
2547 sayılı Yükseköğretim Kanununun 9 uncu maddesi aşağıdaki şekilde değiştirilmiştir.
Madde 9 - Yükseköğretim Denetleme Kurulunun görevleri;
Yükseköğretim kurumlarında, eğitim-öğretim ve diğer faaliyetlerin bu Kanunda belirtilen amaca ve ana ilkelere uygunluğunu Yükseköğretim Kurulunca hazırlanacak esaslara göre ve onun adına denetlemek,
Yükseköğretim Kurulu Başkanı tarafından bu Kanunun 53 üncü maddesine göre istenen soruşturmaları yapmak,
Yükseköğretim Kurulu tarafından bu Kanuna göre verilecek diğer görevleri yapmaktır.
Madde 0004:
2547 sayılı Yükseköğretim Kanununun 8 inci maddesinin (b) fıkrasının sonuna aşağıdaki ibare eklenmiştir.
Yükseköğretim Denetleme Kurulu üyelerinden görev süreleri sona ereceklerin yerine seçimler Eylül ayında yapılır ve atanan üyeler seçimi izleyen Ocak ayı başında göreve başlarlar.
Madde 0005:
2547 sayılı Yükseköğretim Kanununun 9 uncu maddesi aşağıdaki şekilde değiştirilmiştir.
Madde 9 - Yükseköğretim Denetleme Kurulunun görevleri;
Yükseköğretim kurumlarında, eğitim-öğretim ve diğer faaliyetlerin bu Kanunda belirtilen amaca ve ana ilkelere uygunluğunu Yükseköğretim Kurulunca hazırlanacak esaslara göre ve onun adına denetlemek,
Yükseköğretim Kurulu Başkanı tarafından bu Kanunun 53 üncü maddesine göre istenen soruşturmaları yapmak,
Yükseköğretim Kurulu tarafından bu Kanuna göre verilecek diğer görevleri yapmaktır.
Madde 0006:
2547 sayılı Yükseköğretim Kanununun 10 uncu maddesi aşağıdaki şekilde değiştirilmiştir.
Madde 10 - Kuruluş, işleyiş ve görevleri:
Öğrenci Seçme ve Yerleştirme Merkezi, Yükseköğretim Kurulunun tespit ettiği esaslar çerçevesinde yükseköğretim kurumlarına öğrenci alınması amacıyla sınavları hazırlayan ve yapan, öğrenci isteklerini de gözönünde tutarak Yükseköğretim Kurulunun tespit ettiği esaslara göre değerlendiren, öğrenci adaylarının yükseköğretim kurumlarına yerleştirilmesini sağlayan ve bu faaliyetlerle ilgili araştırmaları ve diğer hizmetleri yapan Yükseköğretim Kuruluna bağlı bir kuruluştur.
Öğrenci Seçme ve Yerleştirme Merkezi, yükseköğretim kurumlarının isteği üzerine yükseköğretim kurumlarına anket, doçentlik sınavları dahil her düzeyde sınav ve değerlendirme ile öğrenci kayıt işlemlerini ve Yükseköğretim Kurulunca verilecek diğer işleri yapar.
Merkez, bu hizmetleri ücret veya bedel karşılığı yapar. Toplanan ücret veya bedeller Yükseköğretim Kaurulu Öğrenci Seçme ve Yerleştirme fonunda toplanır. Fonun ita amiri Yükseköğretim Kurulu Başkanıdır. Bu fon öğrenci seçme ve yerleştirme hizmetleri için kullanılır. Fondan yapılacak harcamalarda ve diğer mali hususlarda döner sermaye ile ilgili esaslar uygulanır. Fonun yönetim, işletme ve denetim esasları Yükseköğretim Kurulunca tespit edilir. Her yıl sonunda fondan artan meblağ gelecek yılın fon hesabına aktarılır.
Madde 0007:
2547 sayılı Yükseköğretim Kanununun 13 maddesinin (a) fıkrası aşağıdaki şekilde değiştirilmiştir.
Atanması: Üniversite tüzel kişiliğinin temsilcisi olan rektör, Yükseköğretim Kurulunun önereceği yükseköğretimden sonra en az onbeş yıl başarılı hizmet vermiş tercihan Devlet hizmetinde bulunmuş ikisi üniversitelerde görevli professörlerden olmak üzere dört kişi arasından Cumhurbaşkanınca beş yıl için atanır. Önerilenler atanmadığı ve iki hafta içerisinde yeni adaylar gösterilmediği takdirde Cumhurbaşkanınca doğrudan atama yapılır. Süresi biten rektör yeniden atanabilir.
Rektörlerin yaş haddi 67 yaştır. Ancak rektör olarak atanmış olanlarda görev süreleri bitinceye kadar yaş haddi aranmaz.
Rektör, çalışmalarında kendisine yardım etmek üzere, üniversitenin aylıklı profesörleri arasından en çok üç kişiyi rektör yardımcısı olarak seçer.
Rektör yardımcıları, rektör tarafından beş yıl için atanır.
Rektör, görevi başında olmadığı zaman yardımcılarından birisini yerine vekil bırakır. Rektör görevi başından iki haftadan fazla uzaklaştığında Yükseköğretim Kuruluna bilgi verir. Göreve vekâlet altı aydan fazla sürerse yeni bir rektör atanır.
Madde 0008:
2547 sayılı Yükseköğretim Kanununun 23 üncü maddesinin (a) fıkrasının ikinci bendi aşağıdaki şekilde değiştirilmiştir.
Yardımcı doçentler bir üniversitede, her seferinde iki yıllık bir dönem için olmak üzere en çok üç defa atanabilirler. Her atama dönemi sonunda görev ilişkisi kendiliğinden sona erer. Yeniden atama sırasında ilk atama işlemi aynen uygulanır.
Madde 0009:
2547 sayılı Yükseköğretim Kanununun 24 üncü maddesinin (b) fıkrası aşağıdaki şekilde değiştirilmiştir.
Doçentlik sınavına katılabilmek için:
Bir lisans diploması aldıktan sonra, doktora veya tıpta uzmanlık unvanını veya Üniversitelerarası Kurulun önerisi Yükseköğretim Kurulunca tespit edilen belli sanat dallarının birinde yeterlik kazanmış olmak,
Orijinal bilimsel araştırma ve yayınlar yapmış olmak,
Üniversitelerarası Kurulca merkezi sistemle hazırlanacak bir yabancı dil imtihanını başarmış olmak,
gerekir.
Yukarıdaki (3) üncü bent gereğince yapılacak yabancı dil sınavının, adayın bilim dalı ile ilgili olması şartı aranmaz. Bilim alanı bir yabancı dille ilgili olanlar bu sınavı başka bir yabancı dilde vermek zorundadırlar.
Madde 0010:
2547 sayılı Yükseköğretim Kanununun 25 inci maddesinin (a) fıkrası aşağıdaki şekilde değiştirilmiştir.
Bir üniversite biriminde açık bulunan doçentlik kadrosu, rektörlükçe, isteklilerin başvurması için kadroların devamlı veya kısmi statüleri belirtilerek ilân edilir. Müracaatlarını rektöre bildirirler. Rektör, bu mütalaalara dayanarak, üniversite yönetim kurulunun görüşünü de aldıktan sonra atamayı yapar.
Madde 0011:
2547 sayılı Yükseköğretim Kanununun 26 ncı maddesinin (a) fıkrası (1) inci bendi ile (b) fıkrası (2) nci bendi aşağıdaki şekilde değiştirilmiştir.
Doçentlik ünvanını aldıktan sonra en az beş yıl, açık bulunan profesörlük kadrosu ile ilgili bilim alanında çalışmış olmak,
Üniversitelerde profesörlük kadroları boşaldığında, rektörler boşalan kadroları ve o kadro ile ilgili olarak adaylarda aranacak nitelikleri, kadronun devamlı veya kısmi statüde olduğunu belirterek Yükseköğretim Kuruluna bildirirler. Yükseköğretim Kuarulu, üniversitelerdeki boş kadroları, kadro statüsünü ve aranan nitelikleri ilan eder.
Madde 0012:
2547 sayılı Yükseköğretim Kanununun 27 nci maddesi aşağıdaki şekilde değiştirilmiştir.
Madde 27 - Doktora veya tıpta uzmanlık unvanını kazandıktan veya sanat dallarında belirli süre çalıştıktan sonra yabancı ülkelerde doçentlik unvanını veya yetkisini almış olanlardan, en az iki yıl bu unvan ve yetki ile yabancı ülkelerdeki öğretim ve araştırma kurumlarında çalışmış olanların bu unvanlarının Türkiye'de geçerli sayılması Üniversitelerarası Kurul kararıyla olur. Bunun için başvuran adayın çalıştığı yabancı ülkelerdeki yükseköğretim kurumunun, Türk yükseköğretim kurumu düzeyinde olduğunun Üniversitelerarası Kurulca belirlenmesi gerekir.
Madde 0013:
2547 sayılı Yükseköğretim Kanununun 28 inci maddesi aşağıdaki şekilde değiştirilmiştir.
Madde 28 - Doktora veya tıpta uzmanlık unvanını kazandıktan veya sanat dallarından birinde belirli süre çalıştıktan sonra yabancı ülkelerde profesörlük unvanını veya yetkisini almış olanlardan en az iki yıl bu unvan ve yetki ile yabancı ülkelerde öğretim ve araştırma kurumlarında çalışmış olanların bu unvanlarının Türkiye'de geçerli sayılması Üniversitelerarası Kuarul kararıyla olur. Bunun için başvuran adayın çalıştığı yabancı ülkelerdeki yükseköğretim kurumunun, Türk yükseköğretim kurumu düzeyinde olduğunun Üniversitelerarası Kurulca belirlenmesi gerekir.
Madde 0014:
2547 sayılı Yükseköğretim Kanununun 31 inci maddesi üzerindeki ÖĞRETİM YARDIMCILARI orta başlığı kaldırılmış 31 inci maddesi başlığı ile birlikte aşağıdaki şekilde değiştirilmiştir.
Öğretim Görevlileri
Madde 31- Öğretim görevlileri, üniversitelerde ve bağlı birimlerinde bu Kanun uyarınca atanmış öğretim üyesi bulunmayan dersler veya herhangi bir dersin özel bilgi ve uzmanlık isteyen konularının eğitim-öğretim ve uygulamaları için, kendi uzmanlık alanlarındaki çalışma ve eserleri ile tanınmış kişiler, süreli veya ders saati ücreti ile görevlendirilebilirler. Öğretim görevlileri, ilgili yönetim kurullarının görüşleri alınarak fakültelerde dekanların, rektörlüğe bağlı bölümlerde bölüm başkanlarının önerileri üzerine ve rektörün onayı ile öğretim üyesi, öğretim üye yarıdmcısı ve öğretim görevlisi kadrolarına atanabilirler veya kadro şartı aranmaksızın ders saati ücreti veya sözleşmeli olarak istihdam edilebilirler. Öğretim üyesi kadrolarına öğretim görevlileri en çok iki yıl süre ile atanabilirler; bu süre sonunda işgal ettikleri kadroya başvuran öğretim üyesi bulunmadığı ve görevlerine devamda yarrar görüldüğü takdirde aynı usulle yeniden atanabilirler. Atanma süresi sonunda görevleri kendiliğinden sona erer. Bunların yeniden atanmaları mümkündür. Bu takdirde ilk atama usulü uygulanır. Konservatuvarlar ile meslek yüksekokullarına gerektiğinde sürekli olarak öğretim görevlisi atanabilir.
Madde 0015:
2547 sayılı Yükseköğretim Kanununun 32 nci maddesi, başlığı ile birlikte aşağıdaki şekilde değiştirilmiştir.
Okutmanlar
Madde 32- Okutmanlar, ilgili kurumların görüşü alınarak fakültelerde ve fakülteye bağlı birimlerde dekanların, rektörlüğe bağlı enstitü veya yüksekokullarda müdürün önerisi ve rektörün onayı ile süreli veya sürekli olarak atanırlar; atanma süresi sonunda görevleri kendiliğinden sona erer. Bunların yeniden atanmaları mümkündür. Bu takdirde ilk atama usulü uygulanır.
Madde 0016:
2547 sayılı Yükseköğretim Kanununun 33 üncü maddesi üzerine ÖĞRETİM YARDIMCILARI orta başlığı eklenmiş ve bu madde başlığı ile birlikte aşağıdaki şekilde değiştirilmiştir.
ÖĞRETİM YARDIMCILARI
Araştırma görevlileri, uzman, çevirici ve eğitim-öğretim planlamacıları .
Madde 33 -
Araştırma görevlileri, yükseköğretim kurumlarında yapılan araştırma, inceleme ve deneylerde yardımcı olan ve yetkili organlarca verilen diğer görevleri yapan öğretim yardımcılarıdır. Bunlar ilgili yönetim kurulunun görüşü alınarak fakültelerde ve fakülteye bağlı birimlerde dekanın, rektörlüğe bağlı enstitüler, konservatuvarlarla meslek yüksekokulları, uygulama ve araştırma merkezlerine müdürün veya başkanın önerisi ve rektörün onayı ile araştırma görevlisi kadrolarına en çok iki yıl süre ile atanırlar; atanma süresi sonunda görevleri kendiliğinden sona erer. Bunların yeniden atanmaları mümkündür. Bu takdirde ilk atanma usulü uygulanır.
Uzmanlar, öğretimle doğrudan doğruya veya dolaylı olarak ilgili olan, özel bilgi veya uzmanlığa ihtiyaç gösteren bir işle laboratuvarlarda, kitaplıklarda, atölyelerde ve diğer uygulama alanlarında görevlendirilen öğretim yardımcılarıdır.
Çeviriciler, sözlü veya yazılı çeviri işlerinde çalıştırılan öğretim yardımcılarıdır.
Eğitim-öğretim planlamacıları, yükseköğretim kurumlarında eğitim-öğretim planlanmasıyla görevli öğretim yardımcılarıdır.
Uzman, çevirici ve eğitim-öğretim planlamacılarının atanmaları veya sözleşme ile görevlendirilmeleri; ilgili yönetim kurullarının görüşleri alınarak fakültelerde ve fakültelere bağlı birimlerde dekanın, rektörlüğe bağlı enstitü veya yüksekokullarda müdürlerin, rektörlüğe bağlı bölümlerde bölüm başkanlarının önerisi ve rektörün onayı ile en çok iki yıl için yapılır. Atama süresi sonunda görevleri kendiliğinden sona erer. Bunların yeniden atanmaları mümkündür. Bu takdirde ilk atama usulü uygulanır. Üçüncü defa atanmadan sonra sürekli olarak atanabilirler.
Madde 0017:
2547 sayılı Yükseköğretim Kanununun 34 üncü maddesinin ikinci fıkrası aşağıdaki şekilde değiştirilmiştir.
Yabancı uyruklu öğretim elemanlarının bu şekilde atanmaları veya görevlendirilmeleri, 657 sayılı Devlet Memurları Kanununun Bakanlar Kurulu kararını gerektiren hükümlerine tabi olmadan, Yükseköğretim Kurulunca İçişleri Bakanlığına bildirilir ve iki ay içinde alınacak olumlu görüş neticesinde ilgili üniversite ile sözleşmesi yapılır.
Madde 0018:
2547 sayılı Yükseköğretim Kanununun 35 inci maddesine aşağıdaki fıkralar eklenmiştir.
Öğretim elemanı yetiştirilmesi amacıyla üniversitelerin araştırma görevlisi kadroları, araştırma veya doktora çalışmaları yaptırmak üzere başka bir üniversiteye, Yükseköğretim kurulunca geçici olarak tahsis edilebilir. Bu şekilde doktora veya tıpta uzmanlık veya sanatta yeterlik payesi alanlar, bu eğitim sonunda kadrolarıyla birlikte kendi üniversitelerine dönerler.
Yurt içi veya yurt dışında yetiştirilen öğretim elemanları, genel hükümlere göre bağlı oldukları yükseköğretim kurumlarında mecburi hizmetlerini yerine getirmek zorundadırlar. Bu yükümlülüğü yerine getirmeyenlere, yükseköğretim kurumlarında görev verilmez. Özel kanunlarla getirilen mecburi hizmet çalışmaları bu hükmün dışındadır.
Madde 0019:
2547 sayılı Yükseköğretim Kanununun 36 ncı maddesinin (a) fıkrası aşağıdaki şekilde değiştirilmiştir.
Profesör ve doçentler, üniversitede devamlı ve kısmi statüde görev yapanlar olarak ikiye ayrılırlar:
Üniversitede devamlı statüde görev yapanlar;
Bu profesör ve doçentler bütün besailerini üniversite ile ilgili çalışmalara hasrederler.
Bunlar, özel kanunlarla belirlenen görevler ve telif hakları hariç olmak üzere, yükseköğretim kurumlarından başka yerlerde ücretli veya ücretsiz, resmi veya özel başkaca herhangi bir iş göremezler, ek görev alamazlar, serbest meslek icra edemezler.
Devamlı statü ile atananlar, aradan beş yıl geçmeden, kısmi statüye geçmek için başvuramazlar.
Üniversite yönetim kurulunun işbirliğine karar verdiği kamu kuruluşlarında, kamu yararına hizmet amacını güden kuruluşların işletmelerinde veya diğer özel kuruluşlardaki çalışmaları üniversitede sürdürülmüş sayılır.
Bu kurumlardan alınan her türlü ücret profesör ve doçentin bağlı olduğu birimin döner sermayesine gelir kaydedilir.
Üniversitede kısmi statüde görev yapanlar;
Her defasında iki yıl için atanan bu profesör ve doçentler haftada en az yirmi saat üniversitede bulunmak, eğtiim-öğretim, uygulama ve araştırmaları bölüm baxkanının gösterdiği yerde ve onun denetimi altında yapmakla yükümlüdürler. Bunlar;
Tazminat, yan ödeme, herhangi bir ek ücret ve döner sermaye gelirlerinden ücret ve ödenek alamazlar.
Rektör, dekan, enstitü ve yüksekokul müdürü ve bölüm başkanı olamazlar, bunların yardımcılıklarına seçilemezler.
Bilgi ve görgülerini arttırmak ve bilimsel araştırma yapmak üzere kontenjanla yurt dışında çalışmalara katıldıklarında, masrafları, Devlet bütçesinden, döner sermayeden ve üniversitenin diğer gelir kaynaklarından ödenmez.
Kısmi statüde görev yapanların durumları iki yılda bir incelenir ve görevlerine devamlarına ihtiyaç olup olmadğına karar verilir. Göreve devamlarında yarar görülenlerin görevleri üniversite yönetim kurulunun görüşü ve rektörün kararıyla yenilenebilir. Kısmi statüde bulunanlardan devamlı statüye geçmek isteyenler yükseköğretim kurumlarındaki açık öğretim üyesi kadrolarına yapılan atamalardaki usullere tabi tutulurlar.
Madde 0020:
2547 sayılı Yükseköğretim Kanununun 38 inci maddesi başlığı ile birlikte aşağıdaki şekilde değiştirilmiştir.
Kamu kuruluşları ve vakıflarda görevlendirme
Madde 38 - Öğretim elemanları: İlgili kurumları ile kendisinin isteği, üniversite yönetim kurulunun uygun görmesi ve Yükseköğretim kurulunun kararı ile ihtiyaç duyulan konularda, özlük işlemleri kendi kurumlarınca yürütülmek kaydıyla, bakanlıklarda, Silahlı Kuvvetler ile Türkiye Bilimsel ve Teknik Araştırma Kurumu, Adli Tıp Kurumu, Türkiye Atom Enerjisi Kurumu ve Kara Kuvvetlerini Güçlendirme Vakfı, Deniz Kuvvetlerini Güçlendirme Vakfı, Hava Kuvvetlerini Güçlendirme Vakfı, kamu kuruluşları ve kamu yararına çalışan kuruluşlar tarafından kurulan vakıflar ile kanunla kurulmuş sosyal güvenlik kurumları ve bunların iştiraklerinde, araştırma geliştirme kurumları ve diğer kamu kuruluşlarında geçici olarak görevlendirilebilirler. Görevlendirilenin ilgili bulunduğu yükseköğretim kurumlarındaki aylık ve diğer ödemeler ile öteki hakları devam eder.
Yükseköğretim Kurulunun isteği ve ilgili kamu kuruluşunun onayı ile yükseköğretim kurumları veya birimleri, ilgili adli mercilerin talebi ile adli tıp mevzuatı çerçevesinde adlitıp olaylarında ve diğer adli konularda resmi bilirkişi olarak görevlendirilebilirler.
Bu madde uyarınca görevlendirilen elemanlar kendi kurumlarından alacakları aylı ve ödeneklerden başka, görevlendirildikleri kurumlardan alacakları ücret ve ödenekleri döner sermayelere yatırmak zorunda değildirler.
Madde 0021:
2547 sayılı Yükseköğretim Kanununun 39 uncu maddesinin ( c ) fıkrası aşağıdaki şekilde değiştirilmiştir.
Yurt dışında görevlendirilen öğretim elemanları kendilerine yurt dışı kuruluşlardan burs veya ücret sağlanmışsa, görev yapacakları sürece Yükseköğretim Kurulunun belirleyeceği esaslara göre üniversite yönetim kurulunun kararı ile aylıklı veya aylıksız izinli sayılabilirler.
Madde 0022:
2547 sayılı Yükseköğretim Kanununun 41 inci maddesi aşağıdaki şekilde değiştirilmiştir.
Yükseköğretim Kurulunca; bu Kanun kapsamındaki Devlet yükseköğretim kurumlarının, çeşitli bilim ve sanat dallarındaki öğretim üyesi ihtiyaçları ve bu öğretim üyesi ihtiyaçlarının hangi yükseköğretim kurumlarından karşılanacağı, öğretim üyesi mevcutları dikkate alınarak tespit edilir ve ihtiyaçlar karşılanmak üzere ilgili üniversitelere bildirilir. Bu üniversite rektörleri Yükseköğretim Kurulunca ihtiyaç listelerinin kendilerine intikal ettirilmesi tarihinden itibaren en çok iki hafta içinde ihtiyaçları karşılamak üzere hangi öğretim üyelerini görevlendirdiklerini Yükseköğretim Kurulunca ihtiyaç listelerinin kendilerine intikal ettirilmesi tarihinden itibaren en çok iki hafta içinde ihtiyaçları karşılamak üzere hangi öğretim üyelerini görevlendirdiklerini Yükseköğretim Kuruluna bildirirler. Bu görevlendirmeler bir yarı yıldan az, dört yarı yılda en fazla olmamak üzere kadroları kendi üniversitelerinde kalmak kaydıyla yapılır.
Bu madde hükümlerine göre veya 40 ncı maddenin (b) fıkrası hükmüne göre yapılan görevlendirmelerde tebligat, işten ayrılma, mehil müddeti ve işe başlama konularında Devlet memurlarına ilişkin hükümler uygulanır.
Bu madde veya bu Kanunun 40 ncı maddesinin (b) fıkrası hükümlerine göre yapılan görevlendirmelerde, görevlendirme kararına görev süreleri belirtilir. Bunlara özlük hakları kurumlarında devam etmek kaydıyla görev yapacağı kurumun bulunduğu yer ve özelliklerine göre o kurum kadrolarında çalışanların yararlandıkları ödenek ve diğer haklar ve 6245 sayılı Harcırah Kanununa göre geçici görev yolluğu, görev yapacağı üniversite bütçesinden ödenir.
Bu maddede veya bu Kanunun 40 ncı maddesinin (b) fıkrasında belirtildiği şekilde görevlendirildikleri kendilerine tebliğ edilenlerden kanuni süresi içinde göreve başlamayanlar istifa etmiş sayılırlar. Bu şekilde istifa etmiş sayılanlar, bu hizmeti yerine getirmedikçe herhangi bir yükseköğretim kurumunda yeniden görevlendirilemezler ve diğer kamu kuruluşlarında çalıştırılamazlar.
Madde 0023:
2547 sayılı Yükseköğretim Kanununun 42 nci maddesinin (d) fıkrası aşağıdaki şekilde değiştirilmiştir.
Öğretim elemanlarının bilimsel yayınları için üniversitelerde ve Yükseköğretim Kurulunda özel arşiv tutulur.
Madde 0024:
2547 sayılı Yükseköğretim Kanununun 43 üncü maddesinin (b) fıkrası aşağıdaki şekilde değiştirilmiştir.
Aynı meslek ve bilim dallarında, eğitim-öğretim yapan üniversitelerde eğitim-öğretim, metod kapsam, öğretim süresi ve yıl içindeki değerlendirme esasları bakımından eşdeğer olması ve öğrenimden sonra kazanılan ünvanların aynı ve elde edilen hakların eşdeğer sayılması hususu Üniversitelerarası Kurulun önerisi üzerine; öğretmen yetiştiren birimler için belirtilen asasların tespiti Milli Eğitim Bakanlığı ile de işbirliği yapılarak, Yükseköğretim Kurulunca düzenlenir.
Madde 0025:
2547 sayılı Yükseköğretim Kanununun 44 üncü maddesinin (a) ve ( c ) fıkraları aşağıdaki şekilde değiştirilmiştir.
Yükseköğretim kurumlarında ön lisans ve lisans düzeyinde öğrenim yapan öğrencilere, bu Kanunda öngörülen normal eğitim-öğretim sürelerine ilaveten; ön lisans düzeyinde eğitim-öğretim yapan kurumlarda bir yıl; dört veya daha uzun süreli lisans düzeyinde eğitim-öğretim yapan kurumlarda ise iki yıl ek süre tanınır. Bu süreler sonunda en çok üç dersten başarılı olamayanlara, bu derslerde de başarılı olmalarını sağlamak amacıyla iki yarı yıl ek süre daha tanınır.
Öğrenciler, bu ek süreler sonunda öğrenimlerini bitirmek zorundadırlar.
Öğrenciler bir dersin sınavına girebilmek için o derse devam etmek, yarı yıl içinde açılacak en az iki ara sınavına katılmak ve o dersin uygulamalarını başarılı olarak tamamlamak zorundadırlar. Sınava katılabilmek için, en az ara sınav notu ortalaması ve ara sınav notlarının sınav başarı notuna katkısı Üniversitelerarası Kurulca tespit edilir. Üniversite senatoları ayrıca sınavda başarısız olan öğrencilere, aynı sınav döneminde sağlanmak şartı ile bir bütünleme sınavı açılmasına karar verebilirler. Bu dersin devam, ara sınavı, uygulama ve sınav şartlarından birini yerine getiremeyen öğrenciler; bir defaya mahsus olmak üzere, eğitim-öğretim programının bağlı olduğu yükseköğretim kurumu yönetim kurulunun uygun göreceği ilk yarı yılda, o dersin kayıt, devam, ara sınavı ve uygulama şartlarını tekrar yerine getirirler. Bu şartlardan birinin yerine getirilememesi halinde öğrencinin üniversite ile ilişkisi kesilir.
Ayrıca, bir yükseköğretim kurumunun birinci sınıfından öğrenime başlayan öğrenciler, bu öğrenim başlangıcından itibaren en çok iki eğitim-öğretim yılı içinde; sınıf geçme esasına göre eğitim yapan kurumlarda birinci sınıfta; ders geçme esasına göre öğrenim yapan kurumlarda ise ilk iki yarı yılın bütün derslerinde başarılı olmaya mecburdurlar.
Yükseköğretim Kurulunca esasları belirtilen haklı ve geçerli bir neden olmaksızın yukardaki şartları yerine getirmeyerek öğrenimlerini tamamlayamayan veya tamamlayamayacakları anlaşılan öğrencilerin öğretim kurumu ile ilişikleri kesilir.
Bu Kanun kapsamına giren yükseköğretim kurumlarına kayıtlı öğrenciler, Yükseköğretim Kurulunun tespit edeceği esaslar çerçevesinde derslere devam etmek zorundadırlar.
Yükseköğretim kurumları, Yükseköğretim Kurulu kararı ile açık eğitim veya dışarıdan eğitim (ekstern eğitim) veya yaygın eğitim programları uygulayabilirler.
Açık eğitim ve dışarıdan eğitim (ekstern eğitim) in yöntemleri, uygulaması, devam, değerlendirme, sınav ve diğer esaslar ile açık eğitimdeki öğrenim süresi, Yükseköğretim Kurulu tarafından düzenlenir.
Açık eğitim programlarının yayınlanmasında TRT imkanlarından yararlanmak üzere bu kurumla işbirliği yapılır.
Madde 0026:
2547 sayılı Yükseköğretim Kanununun 45 inci maddesi aşağıdaki şekilde değiştirilmiştir.
Madde 45 -
Öğrenciler Devlet Yükseköğretim Kurumlarına, esasları Yükseköğretim Kurulu tarafından tespit edilen sınavla girerler. Sonuçların değerlendirilmesinde adayların ortaöğretimdeki başarıları dikkate alınır. Ortaöğretim kurumlarını birincilikle bitiren adaylar kendileri için yükseköğretim kurumlarında ayrılacak kontenjanlara, tercih ve puanları gözönünde tutularak yerleştirilir.
Yükseköğretim kurumlarına öğrenci seçiminde, adayların ortaöğretim süresindeki başarıları Yükseköğretim Kurulunun uygun göreceği şekilde Öğrenci Seçme ve Yerleştirme Merkezi tarafından geliştirilecek bir yöntemle ek bir puan olarak tespit edilir ve yükseköğretim kurumalrına giriş sınav puanlarına eklenir.
Bir mesleğe yönelik programlar uygulayan liselerin mezunları, Yükseköğretim Kurulu tarafından belirlenecek aynı alanda bir yükseköğretim kurumuna girerken, başarı notları ayrıca tespit edilecek bir katsayı ile çarpılmak suretiyle değerlendirilerek giriş sınavı puanlarına eklenir,
Yükseköğretim Kurulunca düzenlenen esaslara göre belli sanat dallarında üstün kabiliyeti olduğu tespit edilen öğrenciler, ilgili dalda eğitim yapmak kaydıyla yine bu esaslar içerisinde belirlenecek özel yöntemlerle yükseköğretim kurumlarına alınabilirler.
Türk Ceza Kanunun İkinci Kitabının Birinci Babında yer alan Devletin şahsiyetine karşı işlenen cürümler sebebiyle hüküm giyenler yükseköğretim kurumlarına giremezler.
Madde 0027:
2547 sayılı Yükseköğretim Kanununun 46 ncı maddesi aşağıdaki şekilde değiştirilmiştir.
Madde 46 - Her yıl öğrencilerin yükseköğretim kurumlarına ödemek zorunda bulundukları harçlar öğrenim dallarının nitelikleri ve süreleri ile yükseköğretim kurumlarının özellikleri gözönünde tutularak Yükseköğretim Kurulunun önerisi üzerine Bakanlar Kurulu tarafından tespit edilir. Varsa yabancı dil hazırlık öğrenimi dahil her eğitim-öğretim programının veya öğretim alanının maliyet bedelinin en çok beşte biri öğrencilerden harç olarak alınır. Bu harç isteyen öğrenciler için borçlanma veya hizmet yükümlülüğü karşılığı Devlet tarafından ödenir. Bu takdirde 44 üncü maddeye göre öğrencilere tanınan ek öğretim süreleri için de Devletçe ödemeye devam edilir.
Öğrencilerin borçlanma veya hizmet yükümlülükleri öğrenciler adına Devletçe karşılanan toplam harç miktarına göre tespit edilir.
Bir yükseköğretim kurumunu bitirdikten sonra ikincisine katılanların harcı Devletçe karşılanmaz.
Yabancı uyruklu öğrencilerden alınacak ücretlerin miktarı, Yükseköğretim Kurulunun görüşü alınarak Bakanlar Kurulunca ayrıca tespit edilir.
Harçların gereken durumlarda Devlet tarafından açılacak kredi ile karşılanması amacı ile her yıl Maliye Bakanlığı bütçesine Kredi ve Yurtlar Kurumuna aktarılmak üzere yeterli ödenek konur. Bu harçların üniversite bütçelerine gelir kaydedilmesi harç kredisi alan öğrencilerin yükümlülükleri ile ilgili esaslar, Maliye Bakanlığının ve Yükseköğretim Kurulunun olumlu görüşü alınarak Kredi ve Yurtlar Kurumunca hazırlanacak yönetmelikte belirlenir.
Bu suretle veya doğrudan üniversiteler bütçelerine intikal eden harçlar ücretler her üniversite bütçesinde açılacak öğrenci sosyal yardım tertibinden, kurulacak öğrenci harçlar fonuna aktarılır. Bu fonda toplanan paralar öğrencilerin beslenme, kültürel ve sportif faaliyetleri ile diğer sosyal ihtiyaçları için kullanılır. Fonun saf ve denetimi ile ilgili konularda üniversitelerin döner sermayeleri ile ilgili hükümler uygulanır. Fondan artan para ertesi yılın fon hesabına devrolunur.
Madde 0028:
2547 sayılı Yükseköğretim Kanununun 47 nci maddesinin (a) fıkrası aşağıdaki şekilde değiştirilmiştir.
Yükseköğretim kurumları, Yükseköğretim Kurulunun yapacağı plan ve programlar uyarınca, öğrencilerin beden ve ruh sağlığının korunması, barınma, beslenme, çalışma, dinlenme ve boş zamanlarını değerlendirme gibi sosyal ihtiyaçlarını karşılamak ve bu amaçla bütçe imkânları nispetinde okuma salonları, yataklı sağlık merkezleri, mediko-sosyal merkezleri, öğrenci kantin ve lokantaları açmak, toplantı, sinema ve tiyatro salonları, spor salon ve sahaları, kamp yerleri sağlamakla ve bunlardan öğrencilerin en iyi şekilde yararlanmaları için gerekli önlemleri almakla görevlidirler.
Madde 0029:
2547 sayılı Yükseköğretim Kanununun 52 nci maddesinin (a) fıkrası aşağıdaki şekilde değiştirilmiştir.
Öğrenci Seçme ve Yerleştirme Merkezi Başkanı, Genel Sekreter ile daire başkanları, müdürler, hukuk müşavirleri ve uzmanlar, yükseköğretim üst kuruluşlarında ilgili kuruluşların görüşü alınarak Yükseköğretim Üst Kuruluşunun Başkanı; üniversitelerde ise yönetim kurulunun görüşü alınarak rektör tarafından atanır. Fakülte, enstitü ve yüksekokul sekreterinin atanması, ilgili dekan ve müdürün önerisi üzerine rektör tarafından yapılır.
Madde 0030:
Madde 56 - İşlem ve usuller:
Yükseköğretim üst kuruluşları, yükseköğretim kurumları ve bunlara bağlı kuruluşlara yapılacak her türlü bağış ve vasiyetler, vergi, resim, damga resmi ve harçlardan muaftır. Bağış ve vasiyetlerin kullanılmasında, bağış ve vasiyet yapanların koydukları ve kanunlara göre geçerli sayılan kayıtlara ve şartlara uyulur.
Gelir veya kurumlar vergisi mükelleefleri tarafından yükseköğretim kurumlarına makbuz karşılığında yapılacak nakdi bağışlar, Gelir ve Kurumlar Vergisi kanunları hükümlerine göre yıllık beyanname ile bildirilecek gelirlerden ve kurum kazancından indirilir.
Yükseköğretim üst kuruluşları, yükseköğretim kurumları ve bunlara bağlı kuruluşlar ve birimler tarafından eğitim-öğretim ve araştırma amacı ile yurt içinde bulunmamak veya üretimi yapılmamak kaydıylı ithal edilen makine, alet, cihaz, ecza, malzeme ve yayınlar ile bağış yoluyla yurt dışından gelen aynı cins malzemeler, gümrük vergisi ve buna bağlı vergi, resim ve harçlar dahil olmak üzere her türlü vergi, resim ve harçlardan muaftır.
Birmilyon liraya kadar (birmilyon lira dahil) bir hakkın veya menfaatin terkinini gerektiren, maddi veya hukuki nedenlerle kovuşturulmasında yüksek mahkeme ve mercilerde incelenmesini istemekte yarar bulunmayan açılacak veya açılmış olan dava, icra ve benzeri takiplerden vazgeçilmesine veya uygun ödeme kararı koymaya rektör ve üst kuruluşların başkanları; birmilyon liradan fazlası için üst kuruluşlarda başkanın, üniversitelerde rektörün önerisi ve Sayıştay Başkanlığının görüşü üzerine Maliye Bakanlığı karar verir.
Üniversite, fakülte, enstitü ve yüksekokul, konservatuvar, meslek yüksekokulları ile bunlara bağlı kuruluşlar ve birimler tarafından yapılacak bilimsel, teknik inceleme ve araştırma ile yayımların gerektireceği her türlü giderler hakkında, 2490 sayılı Artırma ve Eksiltme ve İhale Kanunu hükümleri uygulanmaz.
Yükseköğretim üst kuruluşlarının ve üniversitelerin inşaat, makine ve techizatı ile ilgili işlerle bunların bakım ve onarımlarında 1050 sayılı Muhasebei Umumiye Kanununun 135 inci maddesi ile 2490 sayılı Artırma ve Eksiltme ve İhale Kanunu hükümleri uygulanmaz.
Bir üniversite bütçesindeki ödenekleri, diğer bir üniversite bütçesine aktarmaya, ilgili rektörün görüşü ve Yükseköğretim Kurulunun önerisi üzerine Maliye Bakanı yetkilidir.
Madde 0031:
2547 sayılı Yükseköğretim Kanununun 58 inci maddesi başlığı ile birlikte aşağıdaki şekilde değiştirilmiştir.
Madde 58 -
Döner Sermaye:
Üst kuruluşlarda, ilgili kurulların önerisi ve Yükseköğretim Kurulunun onayı ile; üniversitelerde ve bunlara bağlı fakülte, enstitü, yüksekokul, konservatuvar, meslek yüksekokulları ile uygulama ve araştırma merkezlerinde ilgili yönetim kurulunun önerisi, rektörün olumlu görüşü ve Yükseköğretim Kurulunun onayı ile döner sermaye işletmeleri kurulabilir. Verilecek ilk sermayenin miktarı bütçede gösterilir ve kendi gelirleri ile, yükseköğretim üst kuruluşlarında Yükseköğretim Kurulunun kararı ile; üniversitelerde ise ilgili yönetim kurulunun önerisi ve rektörün onayı ile artırılabilir.
Döner sermaye işletmelerinin faaliyet alanları, sermaye limitleri, işletme ile ilgili yönetim işlerinin yürütülmesi esasları ve muhasebe usulleri, Maliye Bakanlığının olumlu görüşü allınmak suretiyle Yükseköğretim Kurlunun tespit edeceği esaslara göre ilgili kurumun veya birimin döner sermaye yönetmeliğinde belirtilir.
Kurulacak döner sermaye işletmeleri, 1050 sayılı Muhasebei Umumiye ve 2490 sayılı Artırma ve Eksiltme ve İhale kanunlarına tabi değildir. Döner sermayeden elde edilen ve her yıl sonunda kullanılmayan gelir ertesi yılın döner sermaye gelirine eklenir. Mali yılın bitiminden başlayarak dört ay içinde hazırlanacak bilanço ve ekleri ile bütün gelir ve gider belgeleri denetim için Sayıştay'a birer örneği de aynı süre içinde Maliye Bakanlığına verilir.
Her eğitim-öğretim, araştırma veya uygulama birimi veya bölümü ile ilgili öğretim üyelerinin katkısı ile toplanan döner sermaye gelirlerinin en az yarısı o kuruluş veya birimin araç, gereç, araştırma ve diğer ihtiyaçlarına ayrılır. Geri kalan gelirden o birimde görevli öğretim üyeleri yararlanırlar; ancak her öğretim üyesinin döner sermayeden bir yılda alacağı pay, bir yılda alacağı maaş, yan ödeme ve tazminat toplamının iki katını geçemez.
Araştırma Fonu:
Üniversitelerde, Yükseköğretim Kurulu kararı ile rektörlüğe bağlı, o üniversitede mevcut tüm döner sermayelerin gelirlerinden öğretim üyelerine ödendikten sonra kalan kısmın en az yarısı ile Araştırma Fonu kurulabilir. Bu Fonun gelirleri şunlardır.
Yukardaki esaslara göre her yıl döner sermayeden aktarılacak meblağ,
Öğretim üyelerinin dolaylı veya doğrudan katkısı olmadan elde edilen döner sermaye gelirlerinin tamamı,
Üniversite bütçesine konan araştırma ödenekleri,
Yıl sonunda Fondan artan meblağ,
Yapılacak bağış ve yardımlar ve diğer gelirler,
Fonun kullanımı ve yönetimi ile ilgili esaslar, Yükseköğretim Kurulunca tespit edilir. Fonun muhasebe usulleri ve diğer mali hususlarda, Yükseköğretim Kurulu Öğrenci Seçme ve Yerleştirme Fonu usul ve esasları uygulanır.
Madde 0032:
2547 sayılı Yükseköğretim Kanununa aşağıdaki ek maddeler eklenmiştir.
Ek Madde 2 - Vakıflar, kazanç amacına yönelik olmamak şartıyla ve mali ve idari hususlar dışında, akademik çalışmalar, öğretim elemanlarının sağlanması ve güvenlik yönlerinden bu Kanunda gösterilen usul ve esaslara uymak kaydıyla, yükseköğretim kurumları veya bunlara bağlı birimlerden birini veya birden fazlasını kurabilirler.
Ek Madde 3 - Vakıf veya birden fazla vakfın yetkili yönetim organlarının yükseköğretim kurumu kurma ile ilgili karar veya kararları Vakıflar Genel Müdürlüğünün olumlu yazısı ile birlikte ve aşağıdaki belgelerle Yükseköğretim Kurulu Başkanlığına sunulur:
Kurulacak yükseköğretim kurumunun bina, araç, gereç ve diğer maddi yapıları ve malzemelerinin hazır bulunduğunu veya bunların sağlanması için yeteri kadar bir meblağın tahsis edildiğini gösterir belge,
Kurulacak yükseköğretim kurumunun bir yıllık her çeşit işletme ve diğer cari masraflarının en az % 20'sini karşılayacak bir paranın, malın, ekonomik değeri olan bir hakkın veya gelirin mevcut olduğunu ve buna tahsis edildiğini gösterir belge,
Kurulacak yükseköğretim kurumunun ve bunlara bağlı birimlerin adlarını bildiren belge ile kurumun eğitim-öğretim, mali ve idari konularda uygulayacağı esasları gösteren taahhüt belgesi,
Vakıf yükseköğretim kurumunun eğitim-öğretim fonksiyonunu yerine getiremiyeceğinin anlaşılması halinde, bu madde ile yükseköğretim kurumuna tahsis edilenlere yapılacak işlemi gösterir belge,
Yükseköğretim Kurulu belgeler üzerinde gerekli incelemeleri yaptıktan sonra bunları görüş ve önerileri ile birlikte Milli Eğitim Bakanlığına sunar.
Ek Madde 4 - Askeri ve emniyetle ilgili eğitim kurum veya birimleri vakıflar tarafından açılamaz.
Ek Madde 5 - Vakıflarca kurulacak yükseköğretim kurumunun, vakıf yönetim organı dışında, en az yedi kişiden oluşan bir mütevelli heyeti bulunur. Mütevelli heyet üyeleri vakıf idare uvu tarafından Devlet memuru olma niteliklerine sahip ve yükseköğrenim görmüş adaylar arasından beş yıl için seçilir. Mütevelli heyet üyeleri kendi aralarından bir başkan seçer.
Mütevelli heyet vakıf yükseköğretim kurumunun tüzelkişiliğini temsil eden Vakıf yükseköğretim kurumlarının yöneticileri Yükseköğretim Kurulunun olumlu görüşü alınarak mütevelli heyet tarafından atanır. Mütevelli heyet, vakıf yükseköğretim kurumu yöneticilerine uygun gördüğü ölçüde yetkilerini devredebilir, yükseköğretim kurumunda görevlendirilecek yöneticiler ve öğretim elemanları ile diğer personelin sözleşmelerini yapar, atamaların ve görevden alınmalarını onaylar, yükseköğretim kurumunun bütçesini onaylar ve uygulamaları izler, ayrıca vakıfça hazırlanan yönetmelik hükümlerine göre diğer göörevleri yürütür.
Mütevelli heyetin toplantı nisabı ve karar alınması ile ilgili hususlarda bu Kanunun 61 inci maddesi hükmü uygulanır.
Ek Madde 6 - Kurulacak yükseköğretim kurumu, vakıf tüzelkişiliği dışında ayrı bir tüzel kişiliğe sahip olur ve bu kurumun gelirleri, geçici olarak dahi hiç bir suretle vakıf mamelikine veya hesaplarına intikal edemez. Vakıf yükseköğretim kurumuna doğrudan doğruya bağış ve yardım yapılabilir.
Ek Madde 7 - Vakıflarca kurulacak yükseköğretim kurumu, bu Kanunun 56 ncı maddesinde yer alan mali kolaylıklardan ve muafiyetlerden istifade eder.
Ek Madde 8 - Vakıfça kurulacak yükseköğretim kurumlarındaki akademik organlar, Devlet yükseköğretim kurumlarındaki akademik organlar gibi düzenlenir ve onların görevlerini yerine getirir. Öğretim elemanlarının nitelikleri Devlet yükseköğretim kurumlarındaki öğretim elemanlarının niteliklerinin aynıdır. Devlet yükseköğretim kurumlarında çalışmaları yasaklaanmış veya disiplin yoluyla bu kurumlardan çıkarılmış kişiler, vakıf yükseköğretim kurumlarında görev alamazlar.
Ek Madde 9 - Vakıf yükseköğretim kurumlarının eğitim-öğretim esasları, öğretim süreleri ve öğrenci hakları ile ilgili hususlar bu Kanun hükümlerine tabidir.
Öğrencilerden alınacak ücretler mütevelli heyet tarafından tespit edilir.
Ek Madde 10 - Vakıflar tarafından kurulacak yükseköğretim kurumları çalışmalarını Devlet yükseköğretim kurumları gibi, her ders yılı sonunda Yükseköğretim kuruluna sunarlar. Bu kurumlar mali, idari ve ekonomik konularda Yükseköğretim Kurulunun gözetim ve denetimine tabidirler.
Ek Madde 11. Vakıflarca kurulacak yükseköğretim kurumlarında, beklenen eğitim-öğretim düzeyinin yetersizliğinin Yükseköğretim Kurulunca tespit edilmesi ve durumun düzeltilmesi için gerekli uyarı ve önerilerin sonuçsuz kalması halinde bu kurumun faaliyeti Yükseköğretim Kurulunca durdurulur.
Ek Madde 12 - Vakıf tarafından kurulacak yükseköğretim kurumunda akademik kurul, senatoların; yönetim kurulu, üniversite yönetim kurulunun; en yüksek düzeyindeki yönetici, rektörlerin yetkisini kullanır ve görevlerini yapar.
Ek Madde 13 - Vakıf yükseköğretim kurumlarının kapatılması veya birleştirilmesi, ilgili mütevelli heyetin teklifi veya doğrudan Vakıflar Genel Müdürlüğünün görüşü ve Yükseköğretim Kurulunun önerisi alınarak bu Kanundaki esaslar içinde yapılır.
Ek Madde 14 - Vakıflarca kurulacak yükseköğretim kurumlarının eğitim ve öğretim alanları gözönünde tutularak yapı ve tesisler, araç-geçer, öğretim, yönetim kadrosu ve diğer akademik konular Yükseköğretim Kurulunca belirlenir.
Ek Madde 15 - Vakıf tüzelkişiliğinin herhangi bir şekilde nihayete ermesi halinde, vakıf yükseköğretim kurumu tüzelkişiliğ devam eder ve vakıf tarafından yükseköğretim kurumu tüzelkişiliğine tahsis edilen her türlü taşınır ve taşınmaz mal, araç-gereç, malzeme, para ve ekonomik değer olan haklar yükseköğretim kurumunun mülkiyetine geçer.
Bu durumda vakıf yükseköğretim kurumu mütevelli heyet üyeleri ile yükseköğretim kurumu yöneticilerinin seçilmesi yetkisi, Yükseköğretim Kurulunun olumlu görüşü üzerine Vakıflar Genel Müdürlüğünce bir başka vakfa devredilir.
Vakıf yükseköğretim kurumunun faaliyetlerinin durdurulması halinde durdurulma süresince, kapatılması halinde ise temelli olarak, kurumun idaresi Yükseköğretim Kurulunca eğitim ve öğretimi sürdürmek veya tamamlamak üzere uygun bir Devlet yükseköğretim kurumunun vesayetine verilir.
Madde 0033:
2547 sayılı Yükseköğretim Kanununun 65 inci maddesinin (a) fıkrasının 12 nci bendi aşağıdaki şekilde değiştirilmiş ve 13 üncü bent eklenmiştir.
Vakıflarca kurulacak yükseköğretim kurumlarının eğitim ve öğretim alanları gözönünde tutularak gerekli yapı ve tesisler, araç-gereç, öğretim, yönetim kadrosu ve diğer akademik konular,
Görevlendirme ve nakil ile ilgili esaslar ve bu Kanunun uygulanması ile ilgili diğer hususlar.
Madde 0034:
2547 sayılı Yükseköğretim Kanununun 24/9/1982 tarih ve 2708 sayılı Kanunla değişik geçici 19 uncu maddesine aşağıdaki fıkra eklenmiştir.
30/9/1982 tarihinde 506 sayılı Sosyal Sigortalar Kanununa göre yaşlılık aylığı bağlanmasına hak kazanan personelden, 30/9/1982 tarihindeki kazanılmış hakları dikkate alınarak iş mevzuatına göre işlem yapılır. Ancak, bu gibilerin 30/9/1982 tarihi ile emeklilik için başvurdukları tarih arasında geçen hizmetleri, pirimlerinin ödenmesi kaydıyla, 506 sayılı Sosyal Sigortalar Kanununa tabi olarak geçmiş sayılır.
Geçici Madde 0001:
Bu Kanunun yayımı tarihinden evvel izlemiş olduğu eğitim-öğretim programlarını;
Sınıf geçme sistemi uygulanan yükseköğretim kurumlarında son sınıfa geçmiş olanlara,
Ders geçme veya borçlu sınıf geçme sistemi uygulanan yükseköğretim kurumlarında toplu derslerin dörtte üçünün sınavlarını başarmış olanlara,
1975 yılından bu Kanunun yayımlandığı tarihe kadar başaramadıkları dersler dolayısıyla yükseköğretim kurumları ile ilişkisi kesilen veya kesilme durumuna gelenlere eğitim-öğretim programlarının tümünü izleyerek tamamlamış olmak şartıyla, 1985 yılı sonuna kadar açılacak sınav dönemlerinde her ders için iki sınav hakkı tanınır. Ancak, bunlar askerlik tecil işlemi harç öğrencilik haklarından yararlanamazlar.
Bu gibiler başaramamış oldukları bir veya daha çok derslerin sınavına ..... dönemde girebilirler ve bu derslerden ikinci sınav haklarını sınavların açılacağı ilk dönemde kullanmak zorundadırlar. Bu derslerden herhangi birinden ikinci sınav sonunda da başarısız olanlar diğer sınav haklarını tümüyle kaybederler.
Geçici Madde 0002:
Kısmi statüden devamlı statüye veya devamlı statüden kısmi statüye geçmek üzere bu Kanunun yürürlüğe girdiği tarihten itibaren altı ay içinde baş vuran öğretim üyeleri üniversite yönetim kurulunun olumlu görüşü ve rektörün kararı ile statü değiştirebilirler.
Geçici Madde 0003:
Yükseköğretim kurumları kadro kanunun yürürlüğe girinceye kadar, rektörlerin önerisi üzerine akademik kadrolar ile 657 sayılı Devlet memurları Kanununa tabi kadrolar, üniversiteler veya üniversite birimleri arasında Yükseköğretim Kurulu kararıyla nakledilebilir.
Geçici Madde 0004:
Tıp ve diş hekimliği gibi uygulama alanları, üniversite içinde olmayan bilim alanlarında görevli profesör ve doçentler kısmi statüde olmalarına rağmen, 1990 yılı sonuna kadar, bölüm, anabili, anasanat, bilim ve sanat dalları yöneticiliklerine atanabilirler. Ancak bu gibiler, Devlet memurları gibi haftalık mesai süresine tabidirler.
Geçici Madde 0005:
28/3/1983 tarih ve 2809 sayılı Kanunun geçici 3 üncü maddesi ile yükseköğretim kurumalrında öğretim görevlisi ve geçici olarak istihdam edilen öğretmenlerin istihdam süresi 30/6/1984 tarihine kadar uzatılmıştır. Bu tarihe kadar, ilgili bakanlığa dönmek için talepte bulunanlar ile yükseköğretim kurumlarında istihdamlarına ilgili üniversite yönetim kurulu önerisi ve rektörün onayı ile gerek görülmeyenler, ilgili bakanlıklara kadroları ile birlikte iade edilirler veya üniversitesinin önerisi veya doğrudan Yükseköğretim Kurulunun kararı ile bir başka üniversiteye veya bağlı birimlerine kadroları ile birlikte nakledilebilirler.
Madde 0035: Yürürlük
Bu Kanun yayımı tarihinde yürürlüğe gerer.
Madde 0036: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
