7446 sayılı Çevre Kanunu ile Bazı Kanunlarda ve 375 Sayılı Kanun Hükmünde Kararnamede Değişiklik Yapılmasına Dair Kanun
Yayımlandığı Resmî Gazete Tarihi: 05.04.2023
Yayımlandığı Resmî Gazete Sayısı: 32154
Kabul Tarihi	30.03.2023
Madde 0001 :
14/7/1965 tarihli ve 657 sayılı Devlet Memurları Kanununa ekli (I) sayılı Ek Gösterge Cetvelinin II- Teknik Hizmetler Sınıfı bölümünün (a) bendinde yer alan ve Mimar ibaresi , Mimar, Peyzaj Mimarı ve İç Mimar şeklinde değiştirilmiştir.
Madde 0002 :
9/8/1983 tarihli ve 2872 sayılı Çevre Kanununun 20 nci maddesinin birinci fıkrasının (ı) bendinin (4) numaralı alt bendinde yer alan 10 Türk lirası ibaresi 11,59 Türk lirası şeklinde değiştirilmiş ve bendin birinci paragrafında yer alan idarî para cezası verilir. ibaresinden sonra gelmek üzere aşağıdaki cümle eklenmiştir.
Ancak yüzbin grostondan büyük tanker, gemi ve diğer deniz araçları için yüzbin groston esas alınarak idarî para cezası verilir.
Madde 0003 :
4/4/1990 tarihli ve 3621 sayılı Kıyı Kanununa aşağıdaki ek madde ve ekli (7) numaralı kroki ile liste eklenmiştir.
Ek Madde 5- Ekli (7) numaralı kroki ile listede sınır ve koordinatları gösterilen alanda, yer seçim kararına uygun olarak imar planı kararıyla sera konulu Tarıma Dayalı İhtisas Organize Sanayi Bölgesi kurulabilir.
Madde 0004 :
12/4/2000 tarihli ve 4562 sayılı Organize Sanayi Bölgeleri Kanununun ek 6 ncı maddesine aşağıdaki cümle eklenmiştir.
Bu maddeye göre belirlenen OSB sınırlarının değiştirilmesi ile bu OSB'lerin diğer iş ve işlemleri bu Kanun hükümlerine tabidir.
Madde 0005 :
10/7/2004 tarihli ve 5216 sayılı Büyükşehir Belediyesi Kanununun ek 3 üncü maddesine aşağıdaki fıkra eklenmiştir.
Bu maddenin uygulanmasına ilişkin usul ve esaslar Çevre, Şehircilik ve İklim Değişikliği Bakanlığınca çıkarılacak yönetmelik ile belirlenir.
Madde 0006 :
22/2/2005 tarihli ve 5302 sayılı İl Özel İdaresi Kanununun 51 inci maddesinin birinci fıkrasının (f) bendinde yer alan Hazine Müsteşarlığının ibaresi Hazine ve Maliye Bakanlığının şeklinde değiştirilmiş, fıkraya aşağıdaki bent eklenmiş ve üçüncü fıkrasında yer alan İçişleri ve Maliye bakanlıkları ile Devlet Plânlama Teşkilatı ve Hazine müsteşarlıklarına ibaresi İçişleri Bakanlığı, Hazine ve Maliye Bakanlığı ile Strateji ve Bütçe Başkanlığına şeklinde değiştirilmiştir.
g) İl özel idareleri ile sermayesinin %50'sinden fazlasına sahip oldukları şirketler tarafından Avrupa Birliği ile katılım öncesi mali işbirliği çerçevesinde desteklenen projelerin finansmanı için yapılan borçlanmalar, çok taraflı yatırım ve kalkınma bankaları ile yabancı devlet kuruluşlarından doğrudan veya İller Bankası Anonim Şirketi aracılığıyla yapılan borçlanmalar (d) bendindeki miktarın hesaplanmasında dikkate alınmaz.
Madde 0007 :
3/7/2005 tarihli ve 5393 sayılı Belediye Kanununun 68 inci maddesinin birinci fıkrasının (e) bendinde yer alan Çevre ve Şehircilik ibaresi Çevre, Şehircilik ve İklim Değişikliği şeklinde, (f) bendinde yer alan Hazine Müsteşarlığının ibaresi Hazine ve Maliye Bakanlığının şeklinde değiştirilmiş, fıkraya aşağıdaki bent eklenmiş ve üçüncü fıkrasında yer alan Çevre ve Şehircilik Bakanlığına, Maliye Bakanlığına, Devlet Plânlama Teşkilatı Müsteşarlığına ve Hazine Müsteşarlığına ibaresi Çevre, Şehircilik ve İklim Değişikliği Bakanlığı, Hazine ve Maliye Bakanlığı ile Strateji ve Bütçe Başkanlığına şeklinde değiştirilmiştir.
g) Belediyeler ve bağlı kuruluşları ile bunların sermayesinin yüzde ellisinden fazlasına sahip oldukları şirketler tarafından Avrupa Birliği ile katılım öncesi mali işbirliği çerçevesinde desteklenen projelerin finansmanı için yapılan borçlanmalar, çok taraflı yatırım ve kalkınma bankaları ile yabancı devlet kuruluşlarından doğrudan veya İller Bankası Anonim Şirketi aracılığıyla yapılan borçlanmalar ve Su Kanalizasyon ve Altyapı Projesi (SUKAP) kapsamında yürütülecek işler için İller Bankası Anonim Şirketinden yapılan borçlanmalar (d) bendindeki miktarın hesaplanmasında dikkate alınmaz.
Madde 0008 :
2/7/2008 tarihli ve 5779 sayılı İl Özel İdarelerine ve Belediyelere Genel Bütçe Vergi Gelirlerinden Pay Verilmesi Hakkında Kanunun 6 ncı maddesinin üçüncü fıkrasına ödenekler ibaresinden sonra gelmek üzere ve ilgili kanunları gereğince aktarılması uygun görülen veya tahsis edilen ödenekler ibaresi eklenmiştir.
Madde 0009 :
12/11/2012 tarihli ve 6360 sayılı On Dört İlde Büyükşehir Belediyesi ve Yirmi Yedi İlçe Kurulması ile Bazı Kanun ve Kanun Hükmünde Kararnamelerde Değişiklik Yapılmasına Dair Kanunun 3 üncü maddesinin onuncu fıkrasında yer alan İçişleri Bakanlığı ibaresi il özel idareleri ile il özel idarelerinin üyesi olduğu ve belediye üyesi bulunmayan mahalli idare birlikleri ve köyler için İçişleri Bakanlığı; belediyeler ve bağlı kuruluşları ile belediyelerin üyesi olduğu mahalli idare birlikleri için Çevre, Şehircilik ve İklim Değişikliği Bakanlığı şeklinde değiştirilmiştir.
Madde 0010 :
27/6/1989 tarihli ve 375 sayılı Kanun Hükmünde Kararnameye ekli (I) sayılı Cetvelin A- Aylıklarını 657 sayılı Devlet Memurları Kanununa Göre Alanlar kısmının 2- Kadroları Teknik Hizmetler Sınıfında yer alan personel bölümünün (a) sırasında yer alan mimar, ibaresinden sonra gelmek üzere peyzaj mimarı, iç mimar, ibaresi eklenmiştir.
Geçici Madde 0001 :
(1)  (1. Fıkra 24.07.2024 tarih ve 32611 sayılı Resmi Gazete de yayımlanan Anayasa Mahkemesinin 4/4/2024 Tarihli ve E: 2023/94, K: 2024/92 Sayılı Kararı ile ile iptal edilmiştir.)
Madde 0011 :
(1) Bu Kanun yayımı tarihinde yürürlüğe girer.
Madde 0012 :
(1) Bu Kanun hükümlerini Cumhurbaşkanı yürütür.
Ekleri için tıklayınız.
Yükleyen: yasinuzunoglu
