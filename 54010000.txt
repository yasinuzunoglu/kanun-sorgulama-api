5401 sayılı Askeri Öğrencilerden Başarı Göstermiyenler Hakkında Kanun
Yayımlandığı Resmî Gazete Tarihi: 03.06.1949
Yayımlandığı Resmî Gazete Sayısı: 7223
Kabul Tarihi	30.05.1949
Madde 0001:
Askeri lise ve ortaokullardan ikinci maddenin (C) fıkrasında yazılı sebepler dışında çıkarılan öğrenciler Askerlik Kanunu hükümlerine tabi olmak üzere serbest bırakılırlar.
İkinci maddenin (C) fıkrasında yazılı sebeplerle çıkarılanlar hakkında bu (C) fıkrası hükmü uygulanır.
Madde 0002:
Harb okullariyle ordu hesabına diğer yüksek öğrenim kurumlarında bulunan öğrencilerden;
Okul ve kurum yönetmeliklerine göre derste başarı gösteremiyenlerin ilgileri kesilerek serbest bırakılırlar. Bunlar hakkında Askerlik Kanunu ile 1076 sayılı Yedek Subay ve Askeri Memurlar Hakkındaki Kanun hükümleri uygulanır.
Devlete olan boçları yedek subaylık vazifelerinin ikmaline kadar tehir olunur.
Sağlık durumları dolayisiyle Milli Savunma hesabına öğrenimlerine devamlarına imkan görülemiyenler serbest bırakılırlar.
Üniversitelerin çeşitli fakülteleriyle eczacı ve dişçi şubelerinin ikinci ve daha yukarı sınıflarında iken sağlık durumları sebebiyle subay olmak şartını kaybeden ve fakat sivil memur olmaya elverişli bulundukları tam teşekküllü bir sağlık kurulu raporiyle tesbit edilen öğrencilerden istiyenler; yedirme, giydirme ve barındırma giderleri mevcut yurt ve kurumlarda veya diğer suretle ilgili Bakanlıklar tarafından sağlanmak üzere bulundukları yüksek öğrenim dalında bu Bakanlıklar hesabına öğrenimlerine devam ettirilebilirler.Bu kabil öğrenciler Milli Savunma hesabına okudukları müddet te dahil olmak üzere hesabına öğrenim yaptıkları Bakanlığın okuttuğu diğer öğrenciler kadar mecburi hizmet yaparlar.
Haklarında Askeri Ceza Kanununun 3514 sayılı kanunla değiştirilen 154 üncü maddesi hükmü uygulanan öğrenciler okuldan çıkarılırlar ve serbest bırakılırlar. Bunlar hakkında Askerlik Kanunu hükümleri uygulanır ve askerlik ödevleri er olarak yaptırılır.
A, B ve C fıkraları dışında diğer sebeplerden ötürü çıkarılanlar hakkında da ikinci maddenin (A) fıkrasına göre işlem yapılır.
Madde 0003:
(22.06.1956 tarih ve 6742 sayılı Kanunun 1 inci maddesiyle değişen şekli.) Sağlık sebepleri dışında okullarla yüksek öğrenim kurumlarından çıkarılan öğrencilere Devlet tarafından yapılan bilümum masraflar faizi ile birlikte mukavelesi gereğince ödettirilir.
Ancak, bu öğrencilerden bilahara muvazzaf subay, askeri memur ve astsubay olarak orduya dahil olanlara Devletçe yapılan masraflar ödettirilmez.
Madde 0004:
Sağlık sebepleriyle okuldan çıkarılan öğrencilerin askerlik işlemleri öğrenim derecesine ve sağlık durumlarına göre tesbit olunur.Kendilerine yapılan masraflar geri alınmaz.
Madde 0005:
18 Haziran 1947 tarihli ve 5100 sayılı kanunla 2 Ağustos 1944 tarihli ve 4637 sayılı ve 15 Haziran 1942 tarihli ve 4260 sayılı kanunlarla 2505 sayılı kanunun 8 inci ve 9 uncu maddeleri kaldırılmıştır.
Geçici Madde 0001:
(5401 sayılı Kanunun kendi numarasız geçici maddesi olup teselsül için numaralandırılmıştır.) Bu kanunun yayımından evvel 4260 ve 5100 sayılı kanunlar hükümlerine tabi tutulmuş olanlar isterlerse bu kanun hükmünden faydalanırlar.
Geçici Madde 0002:
(07.04.1965 tarih ve 575 sayılı Kanunun 1 inci maddesiyle gelen numarasız geçici madde hükmü olup madde numarası teselsül ettirilmiştir.) 20-21 Mayıs 1963 tarihinde vukubulan olaylardan dolayı Kara Harb Okulu Yüksek Disiplin Kurulu karariyle Harb Okulundan ilişikleri kesilen öğrenciler hakkında 3 üncü maddenin 1 inci fıkrası hükmü uygulanmaz.
Madde 0006:
Bu kanun yayımı tarihinde yürürlüğe girer.
Madde 0007:
Bu kanunu Milli Savunma ve Maliye Bakanları yürütür.
Geçici Madde 0003:
( Madde 30.06.2010 Tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmişitir.)
Bu maddeyi ihdas eden Kanunun yürürlüğe girdiği tarihten önce askeri öğrencilikten çıkarılanlardan kendilerine tahakkuk ettirilen borçlarını ödemiş yahut taksitlendirmiş olanlar ile yargılamaları devam edenler veya kesin hükme bağlanmış olanlar, üç ay içerisinde müracaat etmeleri halinde 3 üncü madde hükmünden yararlandırılır.
Yükleyen: yasinuzunoglu
