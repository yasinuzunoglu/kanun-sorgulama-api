5235 sayılı Adli Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanun
Yayımlandığı Resmî Gazete Tarihi: 07.10.2004
Yayımlandığı Resmî Gazete Sayısı: 25606
Kabul Tarihi	26.09.2004
BİRİNCİ KISIM
Genel Hükümler
Madde 0001: Amaç ve kapsam
Bu Kanun, adli yargı ilk derece mahkemeleri ile bölge adliye mahkemelerinin kuruluş, görev ve yetkilerini düzenler.
BİRİNCİ KISIM
Genel Hükümler
Madde 0002: İlk derece mahkemeleri
Adli yargı ilk derece mahkemeleri, hukuk ve ceza mahkemeleridir.
BİRİNCİ KISIM
Genel Hükümler
Madde 0003: Bölge adliye mahkemeleri
Adli yargı ikinci derece mahkemeleri, bölge adliye mahkemeleridir.
İKİNCİ KISIM
Adli Yargı İlk Derece Mahkemeleri
BİRİNCİ BÖLÜM
Hukuk Mahkemeleri
Madde 0004: Hukuk mahkemeleri
Hukuk mahkemeleri, sulh hukuk ve asliye hukuk mahkemeleri ile özel kanunlarla kurulan diğer hukuk mahkemeleridir.
İKİNCİ KISIM
Adli Yargı İlk Derece Mahkemeleri
BİRİNCİ BÖLÜM
Hukuk Mahkemeleri
Madde 0005: Hukuk mahkemelerinin kuruluşu
(1) Hukuk mahkemeleri, her il merkezi ile bölgelerin coğrafi durumları ve iş yoğunluğu göz önünde tutularak belirlenen ilçelerde Hakimler ve Savcılar Yüksek Kurulunun olumlu görüşü alınarak Adalet Bakanlığınca kurulur.
(2)  (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.) Sulh hukuk ve asliye hukuk mahkemeleri tek hâkimlidir.
(3) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Yeniden Düzenlenmiştir.) Asliye ticaret mahkemesi kurulan yerlerde bu mahkemelerde bir başkan ile yeteri kadar üye bulunur. Konusu parayla ölçülebilen uyuşmazlıklarda dava değeri bir milyon (2)(3) Türk lirasının üzerinde olan dava ve işler ile dava değerine bakılmaksızın;
1. İflas, iflasın ertelenmesi, (1) iflasın kaldırılması, iflasın kapatılması, konkordato ve yeniden yapılandırmadan kaynaklanan iş ve davalara (1),
2. 13/1/2011 tarihli ve 6102 sayılı Türk Ticaret Kanununda hâkimin kesin olarak karara bağlayacağı işler ile davalara,
3. Şirketler ve kooperatifler hukukundan kaynaklanan genel kurul kararlarının iptali ve butlanına ilişkin davalara, yönetim organları ve denetim organları aleyhine açılacak sorumluluk davalarına, organların azline ve geçici organ atanmasına ilişkin davalara, fesih, infisah ve tasfiyeye yönelik davalara,
4. 12/1/2011 tarihli ve 6100 sayılı Hukuk Muhakemeleri Kanununa ve 21/6/2001 tarihli ve 4686 sayılı Milletlerarası Tahkim Kanununa göre yapılan tahkim yargılamasında; tahkim şartına ilişkin itirazlara, iptal davalarına, (1) hakemlerin seçimi ve reddine yönelik davalar ile yabancı hakem kararlarının tanıma ve tenfizine yönelik davalara,
ilişkin tüm yargılama safhaları, bir başkan ve iki üye ile toplanacak heyetçe yürütülür ve sonuçlandırılır. (3. Cümle 28.07.2020 tarih ve 31199 sayılı Resmi Gazetede yayımlanan 7251 Sayılı Kanunun 54. Maddesi ile Eklenmiştir) Bu iş ve davalarda mahkeme başkanı, belirli bazı tahkikat işlemlerini yapmak üzere üyelerden birini naip hâkim olarak görevlendirebilir. Heyet hâlinde bakılacak davalarla ilgili olmak üzere, dava açılmadan önce veya açıldıktan sonra talep edilen ihtiyati haciz ve ihtiyati tedbirler de heyet tarafından incelenir ve karara bağlanır. Bu fıkrada belirtilen dava ve işler dışında kalan uyuşmazlıklar mahkeme hâkimlerinden biri tarafından görülür ve karara bağlanır. Başkan ve üye hâkimler arasında dağılıma ilişkin esaslar, işlerde denge sağlanacak biçimde mahkeme başkanı tarafından önceden tespit edilir. (Cümle 05.04.2023 tarih ve 32154 sayılı Resmi Gazetede yayımlanan 7445 Sayılı Kanunun 15. Maddesi ile Eklenmiştir) Bu fıkrada belirtilen parasal sınır, 6100 sayılı Kanunun ek 1 inci maddesinin birinci fıkrasına göre artırılır.
(4) Özel kanunlarla kurulan diğer hukuk mahkemelerinin kuruluşuna ilişkin hükümler saklıdır.
(5)  (Fıkra 30.04.2013 tarih ve 28633 sayılı Resmi Gazetede yayımlanan Kanun ile Değişmiştir.) İş durumunun gerekli kıldığı yerlerde hukuk mahkemelerinin birden fazla dairesi oluşturulabilir. Bu daireler numaralandırılır. Özel kanunlarda başkaca hüküm bulunmadığı takdirde, ihtisaslaşmanın sağlanması amacıyla, gelen işlerin yoğunluğu ve niteliği dikkate alınarak, daireler arasındaki iş dağılımı Hâkimler ve Savcılar Yüksek Kurulu tarafından belirlenebilir. Bu kararlar Resmî Gazete'de yayımlanır. Daireler, tevzi edilen davalara bakmak zorundadır.
(6) Hukuk mahkemeleri bulundukları il veya ilçenin adı ile anılır.
(1) Üstü Çizili İbareler 15.03.2018 Tarih ve 30361 Sayılı Resmi Gazetede Yayımlanan 7101 Sayılı Kanunun 55. Maddesi ile metninden çıkarılmış ve kaynaklanan davalara İbaresi kaynaklanan iş ve davalara şeklinde değişmiştir.
(2) üç yüz bin İbaresi 28.07.2020 Tarih ve 31199 Sayılı Resmi Gazetede Yayımlanan 7251 Sayılı Kanunun 54. Maddesi ile beş yüz bin şeklinde değişmiştir.
(3) beş yüz bin İbaresi 05.04.2023 Tarih ve 32154 Sayılı Resmi Gazetede Yayımlanan 7445 Sayılı Kanunun 15. Maddesi ile bir milyon şeklinde değişmiştir.
İKİNCİ KISIM
Adli Yargı İlk Derece Mahkemeleri
BİRİNCİ BÖLÜM
Hukuk Mahkemeleri
Madde 0006: Hukuk mahkemelerinin görevleri
Sulh hukuk mahkemeleri, 18.06.1927 tarihli ve 1086 sayılı Hukuk Usulü Muhakemeleri Kanunu ile diğer kanunlarda belirtilen görevleri yerine getirir.
Asliye hukuk mahkemeleri, sulh hukuk mahkemelerinin görevleri dışında kalan ve özel hukuk ilişkilerinden doğan her türlü dava ve işler ile kanunların verdiği diğer dava ve işlere bakar.
Özel kanunlarla kurulan hukuk mahkemelerinin görevleri saklıdır.
İKİNCİ KISIM
Adli Yargı İlk Derece Mahkemeleri
BİRİNCİ BÖLÜM
Hukuk Mahkemeleri
Madde 0007: Hukuk mahkemelerinin yargı çevresi
Hukuk mahkemelerinin yargı çevresi, bulundukları il merkezi ve ilçeler ile bunlara adli yönden bağlanan ilçelerin idari sınırlarıdır. (Cümle 28.07.2020 tarih ve 31199 sayılı Resmi Gazetede yayımlanan 7251 Sayılı Kanunun 55. Maddesi ile Eklenmiştir) Ancak özel kanunlarla kurulanlar da dâhil olmak üzere, hukuk mahkemelerinin yargı çevresi, il ve ilçe sınırlarına bakılmaksızın Adalet Bakanlığının önerisi üzerine Hâkimler ve Savcılar Kurulunca belirlenebilir.
(2. Fıkra 28.07.2020 tarih ve 31199 sayılı Resmi Gazetede yayımlanan 7251 Sayılı Kanunun 55. Maddesi ile Yürürlükten Kaldırılmıştır.)
Coğrafi durum ve iş yoğunluğu göz önünde tutularak bir hukuk mahkemesinin kaldırılmasına veya yargı çevresinin değiştirilmesine, özel kanunlarında yargı çevresi belirtilmemiş olan hukuk mahkemelerinin yargı çevresinin belirlenmesine, Adalet Bakanlığının önerisi üzerine Hakimler ve Savcılar Yüksek Kurulunca karar verilir.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0008: Ceza mahkemeleri
Ceza mahkemeleri, sulh ceza, (1) asliye ceza ve ağır ceza mahkemeleri ile özel kanunlarla kurulan diğer ceza mahkemeleridir. (1) Üstü Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanunla Yürürlükten Kaldırımıştır.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0009: Ceza mahkemelerinin kuruluşu
Ceza mahkemeleri, her il merkezi ile bölgelerin coğrafi durumları ve iş yoğunluğu göz önünde tutularak belirlenen ilçelerde Hakimler ve Savcılar Yüksek Kurulunun olumlu görüşü alınarak Adalet Bakanlığınca kurulur.
Sulh ceza ve (1) asliye ceza mahkemeleri tek hakimlidir.
Ağır ceza mahkemesinde bir başkan ile yeteri kadar üye bulunur. Bu mahkeme bir başkan ve iki üye ile toplanır.
Özel kanunlarla kurulan diğer ceza mahkemelerinin kuruluşuna ilişkin hükümler saklıdır.
İş durumunun gerekli kıldığı yerlerde ceza mahkemelerinin birden fazla dairesi oluşturulabilir. Bu daireler numaralandırılır.(Cümleler 12.12.2014 tarih ve 29203 sayılı Resmi Gazetede yayımlanan 6572 Sayılı Kanun ile Eklenmiştir) Özel kanunlarda başkaca hüküm bulunmadığı takdirde ihtisaslaşmanın sağlanması amacıyla, gelen işlerin yoğunluğu ve niteliği dikkate alınarak daireler arasındaki iş dağılımı, Hâkimler ve Savcılar Yüksek Kurulu tarafından belirlenebilir. Bu kararlar, Resmî Gazete'de yayımlanır. Daireler, tevzi edilen davalara bakmakla yükümlüdür. Hâkimler ve Savcılar Yüksek Kurulunca iş dağılımının yapıldığı tarih itibarıyla görülmekte olan davalarda daireler, iş bölümü gerekçesiyle dosyaları diğer bir daireye gönderemez.
Ceza mahkemeleri bulundukları il veya ilçenin adı ile anılır. (1) Üstü Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun ile Yürürlükten Kaldırımıştır.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0010: Sulh ceza hâkimliği
(Madde Başlığı ve Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
Kanunların ayrıca görevli kıldığı hâller saklı kalmak üzere, yürütülen soruşturmalarda hâkim tarafından verilmesi gerekli kararları almak, işleri yapmak ve bunlara karşı yapılan itirazları incelemek amacıyla sulh ceza hâkimliği kurulmuştur.
İş durumunun gerekli kıldığı yerlerde birden fazla sulh ceza hâkimliği kurulabilir. Bu durumda sulh ceza hâkimlikleri numaralandırılır. Müstakilen sulh ceza hâkimliğinde görevlendirilen hâkimler, adli yargı adalet komisyonlarınca başka mahkemelerde veya işlerde görevlendirilemez.
Sulh ceza hâkimliğinde bir yazı işleri müdürü ile yeteri kadar personel bulunur.
Sulh ceza hâkimliği, her il merkezi ile bölgelerin coğrafi durumları ve iş yoğunluğu göz önünde tutularak belirlenen ilçelerde Hâkimler ve Savcılar Yüksek Kurulunun olumlu görüşü alınarak Adalet Bakanlığınca kurulur.
Sulh ceza hâkimliği bulundukları il veya ilçenin adı ile anılır.
Sulh ceza hâkimliğinin yargı çevresi, bulundukları il merkezi ve ilçeler ile bunlara adli yönden bağlanan ilçelerin idari sınırlarıdır.
Ağır ceza mahkemeleri ile büyükşehir belediyesi bulunan illerde, büyükşehir belediyesi sınırları içerisindeki il ve ilçenin adı ile anılan sulh ceza hâkimliğinin yargı çevresi, il veya ilçe sınırlarına bakılmaksızın Adalet Bakanlığının önerisi üzerine Hâkimler ve Savcılar Yüksek Kurulunca belirlenir.
Coğrafi durum ve iş yoğunluğu göz önünde tutularak bir sulh ceza hâkimliğinin kaldırılmasına veya yargı çevresinin değiştirilmesine, Adalet Bakanlığının önerisi üzerine Hâkimler ve Savcılar Yüksek Kurulunca karar verilir.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0011: Asliye ceza mahkemesinin görevi
Kanunların ayrıca görevli kıldığı haller saklı kalmak üzere, sulh ceza hâkimliği (1) ve ağır ceza mahkemelerinin görevleri dışında kalan dava ve işlere asliye ceza mahkemelerince bakılır. (1) Altı Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle eklenmiştir.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0012: Ağır ceza mahkemesinin görevi <
(Madde 06.03.2014 tarih ve 28933 sayılı Resmi Gazetede yayımlanan 6526 Sayılı Kanunla Değişmiştir.)
Kanunların ayrıca görevli kıldığı hâller saklı kalmak üzere, Türk Ceza Kanununda yer alan yağma (m. 148), irtikâp (m. 250/1 ve 2), resmî belgede sahtecilik (m. 204/2), nitelikli dolandırıcılık (m. 158), hileli iflâs (m. 161) suçları, Türk Ceza Kanununun İkinci Kitap Dördüncü Kısmının Dört, Beş, Altı ve Yedinci Bölümünde tanımlanan suçlar (318, 319, 324, 325 ve 332 nci maddeler hariç) ve 12/4/1991 tarihli ve 3713 sayılı Terörle Mücadele Kanununun kapsamına giren suçlar dolayısıyla açılan davalar ile ağırlaştırılmış müebbet hapis, müebbet hapis ve on yıldan fazla hapis cezalarını gerektiren suçlarla ilgili dava ve işlere bakmakla ağır ceza mahkemeleri görevlidir. Anayasa Mahkemesi ve Yargıtayın yargılayacağı kişilere ilişkin hükümler, askerî mahkemelerin görevlerine ilişkin hükümler ile çocuklara özgü kovuşturma hükümleri saklıdır.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0013: Diğer ceza mahkemelerinin görevleri
Diğer ceza mahkemeleri, özel kanunlarla belirlenen dava ve işleri görür.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0014: Mahkemenin görevinin belirlenmesi
Mahkemelerin görevlerinin belirlenmesinde ağırlaştırıcı veya hafifletici nedenler gözetilmeksizin kanunda yer alan suçun cezasının üst sınırı göz önünde bulundurulur.
İKİNCİ KISIM
Adli Yargı İlk Derece Mahkemeleri
İKİNCİ BÖLÜM
Ceza Mahkemeleri
Madde 0015: Ceza mahkemelerinin yargı çevresi
Ceza mahkemelerinin yargı çevresi, bulundukları il merkezi ve ilçeler ile bunlara adli yönden bağlanan ilçelerin idari sınırlarıdır.
Ağır ceza mahkemeleri ile büyükşehir belediyesi bulunan illerde, büyükşehir belediyesi sınırları içerisindeki il ve ilçenin adı ile anılan sulh veya asliye ceza mahkemelerinin yargı çevresi, il veya ilçe sınırlarına bakılmaksızın Adalet Bakanlığının önerisi üzerine Hakimler ve Savcılar Yüksek Kurulunca belirlenir.
Coğrafi durum ve iş yoğunluğu göz önünde tutularak bir ceza mahkemesinin kaldırılmasına veya yargı çevresinin değiştirilmesine, özel kanunlarında yargı çevresi belirtilmemiş olan diğer ceza mahkemelerinin yargı çevresinin belirlenmesine, Adalet Bakanlığının önerisi üzerine Hakimler ve Savcılar Yüksek Kurulunca karar verilir.
(Fıkra 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir) Türk Ceza Kanununun İkinci Kitap Dördüncü Kısmının Dördüncü, Beşinci, Altıncı ve Yedinci Bölümlerinde tanımlanan suçlar (318 inci, 319 uncu, 324 üncü, 325 inci ve 332 nci maddeler hariç) ile 3713 sayılı Kanunun kapsamına giren suçlar sebebiyle açılan davalar, suçun işlendiği yerin bağlı olduğu ilin adıyla anılan ağır ceza mahkemesinde görülür.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0016: Cumhuriyet başsavcılığının kuruluşu
Mahkeme kuruluşu bulunan her il merkezi ve ilçede o il veya ilçenin adı ile anılan bir Cumhuriyet başsavcılığı kurulur.
Cumhuriyet başsavcılığında, bir Cumhuriyet başsavcısı ve yeteri kadar Cumhuriyet savcısı bulunur. Gerekli görülen yerlerde Adalet Bakanlığının önerisi üzerine Hakimler ve Savcılar Yüksek Kurulunun kararıyla bir veya birden fazla Cumhuriyet başsavcıvekili atanır.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0017: Cumhuriyet başsavcılığının görevleri
Cumhuriyet başsavcılığının görevleri şunlardır:
Kamu davasının açılmasına yer olup olmadığına karar vermek üzere soruşturma yapmak veya yaptırmak,
Kanun hükümlerine göre, yargılama faaliyetlerini kamu adına izlemek, bunlara katılmak ve gerektiğinde kanun yollarına başvurmak,
Kesinleşen mahkeme kararlarının yerine getirilmesi ile ilgili işlemleri yapmak ve izlemek,
Kanunlarla verilen diğer görevleri yapmak.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0018: Cumhuriyet başsavcısının görevleri
Cumhuriyet başsavcısının görevleri şunlardır:
Cumhuriyet başsavcılığını temsil etmek,
Başsavcılığın verimli, uyumlu ve düzenli bir şekilde çalışmasını sağlamak, iş bölümünü yapmak,
Gerektiğinde adli göreve ilişkin işlemleri yapmak, duruşmalara katılmak ve kanun yollarına başvurmak,
Kanunlarla verilen diğer görevleri yapmak.
Ağır ceza mahkemesi Cumhuriyet başsavcısının; ağır ceza mahkemesinin yargı çevresinde görevli Cumhuriyet başsavcıları, Cumhuriyet başsavcıvekilleri, Cumhuriyet savcıları ile bağlı birimler üzerinde gözetim ve denetim yetkisi vardır.
Asliye ceza mahkemesi Cumhuriyet başsavcısının o yer yargı çevresinde görevli Cumhuriyet savcıları ile bağlı birimler üzerinde gözetim ve denetim yetkisi vardır.
(Fıkra 25.06.2021 tarih ve 31522 sayılı Resmi Gazetede yayımlanan 7328 Sayılı Kanunun 2. Maddesi ile Eklenmiştir) Cumhuriyet başsavcısı, Cumhuriyet savcılarının soruşturmayı sonlandıran kararları arasında oluşabilecek farklılıkların giderilmesi ile bu kararların kanuna uygunluğunun denetlenmesi hususlarında görevli ve yetkilidir.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0019: Cumhuriyet başsavcıvekilinin görevleri
Cumhuriyet başsavcıvekilinin görevleri şunlardır:
Cumhuriyet başsavcısının verdiği görevleri yerine getirmek,
Cumhuriyet savcılarının adli ve idari görevlerine ilişkin işlemlerini inceleyip Cumhuriyet başsavcısına bilgi vermek,
Gerektiğinde adli göreve ilişkin işlemleri yapmak, duruşmalara katılmak ve kanun yollarına başvurmak,
Cumhuriyet başsavcısının yokluğunda ona vekalet etmek.
Aynı yerde görev yapan birden çok Cumhuriyet başsavcıvekili bulunduğunda, Cumhuriyet başsavcısına vekalet edecek olanı Cumhuriyet başsavcısı belirler.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0020: Cumhuriyet savcısının görevleri
Cumhuriyet savcısının görevleri şunlardır:
Adli göreve ilişkin işlemleri yapmak, duruşmalara katılmak ve kanun yollarına başvurmak,
Cumhuriyet başsavcısı tarafından verilen adli ve idari görevleri yerine getirmek,
Gerektiğinde Cumhuriyet başsavcısına vekalet etmek,
Kanunlarla verilen diğer görevleri yapmak.
Aynı yerde görev yapan Cumhuriyet başsavcıvekili bulunmadığında, Cumhuriyet başsavcısına vekalet edecek olanı Cumhuriyet başsavcısı belirler.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Cumhuriyet savcıları, bulundukları il merkezi veya ilçenin idari sınırları ile bunlara adli yönden bağlanan ilçelerin idari sınırları içerisinde yetkilidirler.
Ağır ceza mahkemesi ile özel kanunlarla kurulan diğer ceza mahkemelerinin yargı çevresinde yer alan Cumhuriyet başsavcılıkları, yetki alanları içerisinde yürüttükleri bu mahkemelerin görevine giren suçlarla ilgili soruşturmaları yapar ve ivedi, zorunlu işlerin tamamlanmasından sonra düşünce yazısına soruşturma evrakını ekleyip ağır ceza mahkemesi veya özel kanunlarla kurulan diğer ceza mahkemelerinin Cumhuriyet başsavcılığına gönderirler.
Büyükşehir belediye sınırları içerisinde bulunan Cumhuriyet başsavcıları, bu yer ceza mahkemelerinin yargı çevresinde yetkilidir. Ancak, büyükşehir belediye sınırları içerisinde yer alan ağır ceza mahkemeleri ile özel kanunlarla kurulan diğer ceza mahkemelerinin görevine giren işlerde yukarıdaki fıkra hükmü uygulanır.
(18.05.2005 tarih ve 25819 sayılı Resmi Gazete de yayımlanan 5348 sayılı Kanunla yürürlükten kaldırılan Fıkra 23.07.2016 tarih ve 29779 sayılı Resmi Gazetede yayımlanan 6723 Sayılı Kanunla yeniden düzenlenmiştir.) Türk Ceza Kanununun İkinci Kitap Dördüncü Kısmının Dördüncü, Beşinci, Altıncı ve Yedinci Bölümlerinde tanımlanan suçlar (318 inci, 319 uncu, 324 üncü, 325 inci ve 332 nci maddeler hariç) ile 3713 sayılı Kanunun kapsamına giren suçlar sebebiyle açılan soruşturmalar suçun işlendiği yerin bağlı olduğu ilin adıyla anılan Cumhuriyet başsavcılığınca yürütülür. İl Cumhuriyet savcısı, suçun işlendiği yer Cumhuriyet savcısından soruşturmanın kısmen veya tamamen yapılmasını isteyebilir. Gecikmesinde sakınca bulunan hâllerde suçun işlendiği yer Cumhuriyet savcısı zorunlu olan delilleri toplar ve gerekmesi hâlinde alınacak kararlar bakımından bulunduğu yer sulh ceza hâkimliğinden talepte bulunur.
Diğer kanunların Cumhuriyet savcılarının yetkisine ilişkin hükümleri saklıdır.
İKİNCİ KISIM
Adli Yargı İlk Derece Mahkemeleri
ÜÇÜNCÜ BÖLÜM
Cumhuriyet Başsavcılığı
Madde 0022: Duruşmalarda Cumhuriyet başsavcılığını temsil
Kanunlarda Cumhuriyet savcılığının görev yapacağı belirtilen mahkemelerdeki duruşmalara, Cumhuriyet başsavcısı, görevlendireceği Cumhuriyet başsavcıvekili veya Cumhuriyet savcısı katılır. Gerektiğinde duruşmalara birden çok Cumhuriyet savcısı katılabilir.
İKİNCİ KISIM
Adli Yargı İlk Derece Mahkemeleri
DÖRDÜNCÜ BÖLÜM
Ortak Hükümler
Madde 0023: Adli yargı ilk derece mahkemesi adalet komisyonu
Ağır ceza mahkemelerinin bulunduğu yargı çevresinde görev yapmak üzere bir adli yargı ilk derece mahkemesi adalet komisyonu kurulur. Bu komisyonun kuruluş şekli, görev ve yetkileri hakkında 24.02.1983 tarihli ve 2802 sayılı Hakimler ve Savcılar Kanununun 113 ila 115 inci maddeleri uygulanır.
İKİNCİ KISIM
Adli Yargı İlk Derece Mahkemeleri
DÖRDÜNCÜ BÖLÜM
Ortak Hükümler
Madde 0024: Müdürlükler
Her mahkemede bir yazı işleri müdürlüğü kurulur.
Her Cumhuriyet başsavcılığında, yazı işleri müdürlüğü ile Adalet Bakanlığınca gerekli görülen yerlerde ayrıca idari, mali ve teknik işlerle ilgili müdürlükler kurulur.
Her müdürlükte bir müdür ile yeterli sayıda memur bulunur.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0025: Kuruluş
Bölge adliye mahkemeleri, bölgelerin coğrafi durumları ve iş yoğunluğu göz önünde tutularak belirlenen yerlerde, Hakimler ve Savcılar Yüksek Kurulunun olumlu görüşü alınarak Adalet Bakanlığınca kurulur.
Bölge adliye mahkemelerinin yargı çevrelerinin belirlenmesine, değiştirilmesine veya bu mahkemelerin kaldırılmasına Adalet Bakanlığının önerisi üzerine Hakimler ve Savcılar Yüksek Kurulunca karar verilir.
Birinci ve ikinci fıkra gereğince alınacak kararlar, Resmi Gazetede yayımlanır.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0026: Bölge adliye mahkemelerinin oluşumu
Bölge adliye mahkemeleri, başkanlık, ceza daireleri başkanlar kurulu, hukuk daireleri (1) başkanlar kurulu, daireler, bölge adliye mahkemesi Cumhuriyet başsavcılığı, bölge adliye mahkemesi adalet komisyonu ve müdürlüklerden oluşur.
(1) Altı Çizili İbare 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 9. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0027: Bölge adliye mahkemesi başkanlığı
Her bölge adliye mahkemesinde bir başkan bulunur. Başkanlık, başkan ile yazı işleri müdürlüğünden oluşur.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0028: Bölge adliye mahkemesi ceza daireleri başkanlar kurulu ve hukuk daireleri başkanlar kurulu (*)
(Fıkra 05.08.2017 tarih ve 30145 sayılı Resmi Gazetede yayımlanan 7035 Sayılı Kanunun 10. Maddesi ile Değişmiştir.) Bölge adliye mahkemesi ceza daireleri başkanlar kurulu ve hukuk daireleri başkanlar kurulu, bölge adliye mahkemesi başkanı ve ilgili dairelerin başkanlarından oluşur.
Bölge adliye mahkemesi başkanının bulunmadığı hallerde kurulun başkanlığını ilgili (1) daire başkanlarından kıdemli olanı yerine getirir.
Daire başkanının mazereti halinde, o dairenin kıdemli üyesi kurula katılır.
(*) (Madde Başlığı 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 10. Maddesi ile Bölge adliye mahkemesi başkanlar kurulu iken metinde görüldüğü gibi değişmiştir)
(1) Altı Çizili İbare 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 10. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0029: Bölge adliye mahkemesi daireleri
Bölge adliye mahkemeleri, hukuk ve ceza dairelerinden oluşur. Her bölge adliye mahkemesinde en az üç hukuk ve en az iki ceza dairesi bulunur. Gerekli hallerde dairelerin sayısı, Adalet Bakanlığının önerisi üzerine Hakimler ve Savcılar Yüksek Kurulunca artırılıp azaltılabilir.
Dairelerde bir başkan ile yeteri kadar üye bulunur.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0030: Bölge adliye mahkemesi Cumhuriyet başsavcılığı
Her bölge adliye mahkemesinde bir Cumhuriyet başsavcılığı bulunur. Bölge adliye mahkemesi Cumhuriyet başsavcılığı , Cumhuriyet başsavcıvekili (1), Cumhuriyet başsavcısı ve yeteri kadar Cumhuriyet savcısından oluşur. (Cümle 27.11.2024 tarih ve 32735 sayılı Resmi Gazetede yayımlanan 7532 Sayılı Kanunun 14. Maddesi ile Eklenmiştir) İş durumunun gerekli kıldığı yerlere birden fazla Cumhuriyet başsavcıvekili atanabilir.
(Fıkra 27.11.2024 tarih ve 32735 sayılı Resmi Gazetede yayımlanan 7532 Sayılı Kanunun 14. Maddesi ile Değişmiştir.) Cumhuriyet başsavcıvekili 19 uncu maddede belirtilen görevleri yerine getirir.
(1) Altı Çizili İbareler 27.11.2024 tarih ve 32735 sayılı Resmi Gazetede yayımlanan 7532 Sayılı Kanunun 14. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0031: Bölge adliye mahkemesi adalet komisyonu
Her bölge adliye mahkemesinde bir bölge adliye mahkemesi adalet komisyonu bulunur.
Komisyon, bölge adliye mahkemesi başkanının başkanlığında, Hakimler ve Savcılar Yüksek Kurulunca daire başkanları arasından belirlenen bir asıl üye ile bölge adliye mahkemesi Cumhuriyet başsavcısından oluşur. Hakimler ve Savcılar Yüksek Kurulu ayrıca daire başkan veya üyeleri arasından bir yedek üye belirler. Başkanın yokluğunda en kıdemli daire başkanı, Cumhuriyet başsavcısının yokluğunda Cumhuriyet başsavcıvekili ve asıl üyenin yokluğunda yedek üye komisyona katılır.
Komisyon eksiksiz toplanır ve çoğunlukla karar verir.
ÜÇÜNCÜ KISIM
Bölge Adliye Mahkemeleri
BİRİNCİ BÖLÜM
Kuruluş
Madde 0032: Müdürlükler
Bölge adliye mahkemesi başkanlığında, dairelerinde, Cumhuriyet başsavcılığında ve adalet komisyonunda birer yazı işleri müdürlüğü, Cumhuriyet başsavcılığında ayrıca bir idari işler müdürlüğü ile ihtiyaç duyulan diğer müdürlükler kurulur.
Her müdürlükte bir müdür ile yeterli sayıda memur bulunur.
Müdürlüklerde çalışanların atama, disiplin ve diğer özlük işlerinde adli yargı ilk derece mahkemelerinde görevli personelin tabi oldukları hükümler uygulanır.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0033: Bölge adliye mahkemelerinin görevleri
Bölge adliye mahkemelerinin görevleri şunlardır:
Adli yargı ilk derece mahkemelerince verilen ve kesin olmayan hüküm ve kararlara karşı yapılacak başvuruları inceleyip karara bağlamak,
(Bent 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
Kanunlarla verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0034: Başkanın görevleri
Bölge adliye mahkemesi başkanının görevleri şunlardır:
Mahkemeyi temsil etmek,
Bölge adliye mahkemesi ceza daireleri başkanlar kurulu ve hukuk daireleri (1) başkanlar kuruluna ve adalet komisyonuna başkanlık etmek, ceza daireleri başkanlar kurulu ve hukuk daireleri (1) başkanlar kurulu ile komisyon kararlarını yürütmek,
Mahkemenin uyumlu, verimli ve düzenli çalışmasını sağlamak, genel yönetim işlerini yürütmek ve bu yolda uygun göreceği önlemleri almak,
(Bent 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6758 Sayılı Kanun ile Aynen Kabul] Eklenmiştir ve diğer bentler teselsül ettirilmiştir.) Hukuki veya fiili nedenlerle bir dairenin kendi üyeleri ile toplanamadığı hallerde ilgisine göre diğer dairelerden kıdem ve sıraya göre üye görevlendirmek,
Bölge adliye mahkemesi memurlarını denetlemek veya denetletmek, personelden kendisine doğrudan bağlı olanlar hakkında ilgili kanunda belirtilen disiplin cezalarını uygulamak,
Hükme bağlanan işlerde adli yargı ilk derece mahkeme hakim ve savcılarına verilen not fişlerini mercilerine göndermek,
Kanunlarla verilen diğer görevleri yapmak.
(1) Altı Çizili İbare 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 11. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0035: Başkanlar kurulunun görevleri
Bölge adliye mahkemesi ceza daireleri başkanlar kurulu ve hukuk daireleri başkanlar kurulu kendi aralarında toplanır ve aşağıdaki görevleri yaparlar (1):
Daireler (1) arasında çıkan iş bölümü uyuşmazlıklarını karara bağlamak,
(Bent 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6758 Sayılı Kanun ile Aynen Kabul] Yürürlükten Kaldırılmıştır.)
Re sen veya bölge adliye mahkemesinin ilgili hukuk veya ceza dairesinin ya da Cumhuriyet başsavcısının, Hukuk Muhakemeleri Kanunu veya Ceza Muhakemesi Kanununa (1) göre istinaf yoluna başvurma hakkı bulunanların, benzer olaylarda bölge adliye mahkemesi hukuk veya ceza dairelerince verilen kesin nitelikteki kararlar arasında ya da bu mahkeme ile başka bir bölge adliye mahkemesi hukuk veya ceza dairelerince verilen kesin nitelikteki kararlar arasında uyuşmazlık bulunması halinde bu uyuşmazlığın giderilmesini gerekçeli olarak istemeleri üzerine, kendi görüşlerini de ekleyerek Yargıtaydan bu konuda bir karar verilmesini(2) istemek,
Kanunlarla verilen diğer görevleri yerine getirmek.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/87 md. ile Aynen Kabul] Değişmiştir.) (3) numaralı bende göre yapılacak istemler, ceza davalarında Yargıtay Cumhuriyet Başsavcılığına, hukuk davalarında ise ilgili hukuk dairesine iletilir. Yargıtay Cumhuriyet Başsavcılığı uyuşmazlık bulunduğuna kanaat getirmesi durumunda ilgili ceza dairesinden bir karar verilmesini talep eder. Uyuşmazlığın giderilmesine ilişkin olarak dairece bu fıkra uyarınca verilen kararlar kesindir.
Başkanlar kurulu eksiksiz toplanır ve çoğunlukla karar verir.
(Fıkra 05.08.2017 tarih ve 30145 sayılı Resmi Gazetede yayımlanan 7035 Sayılı Kanunun 12. Maddesi ile Eklenmiştir) Gelen işlerin yoğunluğu ve niteliği dikkate alınarak bölge adliye mahkemeleri ceza ve hukuk daireleri arasındaki iş bölümü, Hâkimler ve Savcılar Kurulu tarafından belirlenir.
(1) 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 12. Maddesi ile başkanlar kurulunun görevleri şunlardır İbaresi ceza daireleri başkanlar kurulu ve hukuk daireleri başkanlar kurulu kendi aralarında toplanır ve aşağıdaki görevleri yaparlar şeklinde Bölge adliye mahkemesi hukuk ve ceza dairelerinin numaralarını ve aralarındaki iş bölümünü belirlemek, daireler İbaresi Daireler şeklinde Hukuk Usulü Muhakemeleri Kanunu veya Ceza Muhakemeleri Usulü Kanununa İbaresi Hukuk Muhakemeleri Kanunu veya Ceza Muhakemesi Kanununa şeklinde değişmiştir.
(2) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/87 md. ile Aynen Kabul] birinci fıkrasının (3) numaralı bendinde yer alan Yargıtay Birinci Başkanlığından ibaresi Yargıtaydan bu konuda bir karar verilmesini şeklinde değiştirilmiştir.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0035/A: Hukuk daireleri iş bölümü incelemesi
Madde 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 13. Maddesi ile eklenmiştir.
İstinaf incelemesi için dosya kendisine gönderilen ilgili hukuk dairesi, bir ay içinde yapacağı ön inceleme sonucunda iş bölümü bakımından kendisini görevli görmez ise gerekçesiyle birlikte dosyayı görevli olduğu kanısına vardığı ilgili hukuk dairesine gönderir. Bir aylık sürenin bitiminden sonra veya duruşma günü verilen dosya hakkında gönderme kararı verilemez.
Gönderme kararı üzerine dosya kendisine gelen hukuk dairesi, iki hafta içinde yapacağı ön inceleme sonucunda görevli olmadığı kanaatine varırsa, varsa geçici hukuki koruma tedbirlerine dair talepler hakkında da karar vermek suretiyle dosyayı hukuk daireleri başkanlar kuruluna gönderir. İki haftalık sürenin bitiminden sonra gönderme kararı verilemez. Kurul tarafından yapılan ön inceleme sonunda verilen iş bölümüne ilişkin karar kesindir.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0036: Hukuk dairelerinin görevleri
Bölge adliye mahkemesi hukuk dairelerinin görevleri şunlardır:
Adli yargı ilk derece hukuk mahkemelerinden verilen ve kesin olmayan hüküm ve kararlara karşı yapılan başvuruları inceleyip karara bağlamak,
(Bent 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
Yargı çevresi içerisinde bulunan adli yargı ilk derece hukuk mahkemeleri arasındaki yetki ve görev uyuşmazlıklarını çözmek,
Yargı çevresindeki yetkili adli yargı ilk derece hukuk mahkemesinin bir davaya bakmasına fiili veya hukuki bir engel çıktığı veya iki mahkemenin yargı sınırları kapsamının belirlenmesinde tereddüt edildiği takdirde, o davanın bölge adliye mahkemesi yargı çevresi içerisinde başka bir hukuk mahkemesine nakline veya yetkili mahkemenin tayinine karar vermek,
Kanunlarla verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0037: Ceza dairelerinin görevleri
Bölge adliye mahkemesi ceza dairelerinin görevleri şunlardır:
Adli yargı ilk derece ceza mahkemelerince verilen ve kesin olmayan hüküm ve kararlara karşı yapılacak başvuruları inceleyip karara bağlamak,
Yargı çevresi içerisinde bulunan adli yargı ilk derece ceza mahkemeleri arasındaki yetki ve görev uyuşmazlıklarını çözmek,
Yargı çevresindeki adli yargı ilk derece ceza mahkemeleri hakimlerinin davayı görmeye hukuki veya fiili engellerinin çıkması halinde, o davanın bölge adliye mahkemesi yargı çevresi içerisinde başka bir adli yargı ilk derece ceza mahkemesine nakli hakkında karar vermek,
Kanunlarla verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0038: Daire başkanlarının görevleri
Bölge adliye mahkemesi daire başkanlarının görevleri şunlardır:
Dairelerinde uyumlu, verimli ve düzenli bir çalışmanın gerçekleşmesini ve işlerin makul süre içinde incelenmesini ve karara bağlanmasını sağlamak, dairenin kendi kararları arasında meydana gelen farklılık ve uyumsuzlukların giderilmesi için tedbirler almak, dosya hakkında rapor hazırlayacakları tespit etmek ve kararların yazılmasını sağlamak,
Personelin sicil raporlarını düzenlemek, izin isteklerini düşünceleriyle birlikte adalet komisyonuna aktarmak,
Dairede görevli yazı işleri müdürlüğünün işleyişini denetlemek ve personel hakkında ilgili kanunda belirtilen disiplin cezalarını uygulamak,
Kanunlarla verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0039: Üyelerin görevleri
Bölge adliye mahkemesi üyelerinin görevleri şunlardır:
Daire başkanı tarafından verilen dosyaları gerekli şekilde ve zamanında inceleyerek heyete sunmak, rapor hazırlamak ve kararlarını yazmak,
Dairelerindeki duruşma ve müzakerelere katılmak,
Dairenin uyumlu, verimli ve düzenli çalışmasının sağlanmasında ve işlerin makul süre içinde incelenip karara bağlanmasında daire başkanına yardım etmek,
Bu Kanun uyarınca daire başkanı tarafından verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0040: Cumhuriyet başsavcısının görevleri
Bölge adliye mahkemesi Cumhuriyet başsavcısının görevleri şunlardır:
Bölge adliye mahkemesi Cumhuriyet başsavcılığını temsil etmek,
Cumhuriyet başsavcılığının verimli, uyumlu ve düzenli bir şekilde çalışmasını sağlamak,
Bölge adliye mahkemesinin genel yönetim işlerini yürütmek,
Bölge adliye mahkemesine gelen ceza davalarına ilişkin hüküm ve kararlara ait dosyaların duruşmalarına (1) katılmayı sağlamak,
Ceza dairelerinin kararlarına karşı gerektiğinde kanun yollarına başvurmak,
Dairelerin benzer olaylarda kesin olarak verdikleri kararlar arasındaki uyuşmazlığın giderilmesi için ceza daireleri başkanlar kuruluna veya hukuk daireleri (2) başkanlar kuruluna başvurmak,
Bölge adliye mahkemesi Cumhuriyet savcılarının ilerleme belgelerini düzenlemek,
Bölge adliye mahkemesi Cumhuriyet savcıları üzerinde gözetim ve denetim yetkisini kullanmak,
Cumhuriyet başsavcılığı müdürlüklerini ve personelini denetlemek veya denetletmek,
Cumhuriyet başsavcılığında görevli personel hakkında ilgili kanunda belirtilen disiplin cezalarını uygulamak,
Kanunlarla verilen diğer görevleri yapmak.
(Fıkra 25.06.2021 tarih ve 31522 sayılı Resmi Gazetede yayımlanan 7328 Sayılı Kanunun 3. Maddesi ile Eklenmiştir) Cumhuriyet başsavcısı, Cumhuriyet savcılarının soruşturmayı sonlandıran kararları arasında oluşabilecek farklılıkların giderilmesi ile bu kararların kanuna uygunluğunun denetlenmesi hususlarında görevli ve yetkilidir.
(1) (01.09.2016 Tarih ve 29818 Sayılı Resmi Gazetede Yayımlanan 674 Sayılı Khk ile [6758 Sayılı Kanun ile Aynen Kabul] incelenerek yazılı düşünce ile birlikte ilgili daireye gönderilmelerini ve duruşmalara ibaresi duruşmalarına şeklinde değiştirilmiştir.)
(2) Altı Çizili İbare 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 13. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0041: Cumhuriyet savcılarının görevleri
Bölge adliye mahkemesi Cumhuriyet savcılarının görevleri şunlardır:
Bölge adliye mahkemesine gelen ceza davalarına ilişkin hüküm ve kararlara ait dosyaların duruşmalarına (1) katılmak,
Ceza daireleri kararlarına karşı gerektiğinde kanun yollarına başvurmak,
Cumhuriyet başsavcısının vereceği diğer görevleri yapmak,
Kanunlarla verilen diğer görevleri yapmak.
(1) (01.09.2016 Tarih ve 29818 Sayılı Resmi Gazetede Yayımlanan 674 Sayılı Khk ile [6758 Sayılı Kanun ile Aynen Kabul] dosyalardan kendilerine verilenleri inceleyerek yazılı düşüncesiyle birlikte ilgili daireye göndermek ve duruşmalara ibaresi dosyaların duruşmalarına şeklinde değiştirilmiştir.)
ÜÇÜNCÜ KISIM
Bölge Adliye Mahkemeleri
İKİNCİ BÖLÜM
Görevler
Madde 0042: Bölge adliye mahkemesi adalet komisyonunun görevleri
Bölge adliye mahkemesi adalet komisyonunun görevleri şunlardır:
Bölge adliye mahkemelerinin hakim ve savcıları dışında kalan personeli hakkında, kanunlarla adli yargı ilk derece mahkemesi adalet komisyonuna verilen tüm görevleri yerine getirmek,
Kanunlarla verilen diğer görevleri yapmak.
ÜÇÜNCÜ KISIM
Bölge Adliye Mahkemeleri
ÜÇÜNCÜ BÖLÜM
Nitelik ve Atama
Madde 0043: Bölge adliye mahkemesi başkanı, daire başkanları ve üyelerin nitelikleri ve atanmaları
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
Bölge adliye mahkemesi Cumhuriyet başsavcıları birinci sınıf olup, birinci sınıfa ayrılmayı gerektiren nitelikleri yitirmemiş; Cumhuriyet savcıları ise hâkimlik ve savcılık mesleğinde fiilen en az sekiz yıl görev yapmış ve üstün başarısı ile bölge adliye mahkemesinde yararlı olacağı anlaşılmış bulunan adli yargı hâkim ve savcıları arasından Hâkimler ve Savcılar Yüksek Kurulunca atanır.
ÜÇÜNCÜ KISIM
Bölge Adliye Mahkemeleri
ÜÇÜNCÜ BÖLÜM
Nitelik ve Atama
Madde 0044: Cumhuriyet başsavcısı, başsavcıvekili (1) ve savcılarının nitelikleri ve atanmaları
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
Bölge adliye mahkemesi Cumhuriyet başsavcıları ve Cumhuriyet başsavcıvekilleri (1) birinci sınıf olup, birinci sınıfa ayrılmayı gerektiren nitelikleri yitirmemiş; Cumhuriyet savcıları ise hâkimlik ve savcılık mesleğinde fiilen en az sekiz yıl görev yapmış ve üstün başarısı ile bölge adliye mahkemesinde yararlı olacağı anlaşılmış bulunan adli yargı hâkim ve savcıları arasından Hâkimler ve Savcılar Yüksek Kurulunca atanır.
(1) Altı Çizili İbareler 27.11.2024 tarih ve 32735 sayılı Resmi Gazetede yayımlanan 7532 Sayılı Kanunun 15. Maddesi ile eklenmiştir.
ÜÇÜNCÜ KISIM
Bölge Adliye Mahkemeleri
ÜÇÜNCÜ BÖLÜM
Nitelik ve Atama
Madde 0045: İstek üzerine atama
(Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.) Yargıtay daire başkanı ve üyeleri, istekleri üzerine Hâkimler ve Savcılar Yüksek Kurulunca bölge adliye mahkemesi başkanlığına, daire başkanlıklarına veya Cumhuriyet başsavcılığına dört yıllığına atanabilirler. Başka bir bölge adliye mahkemesine yapılacak atamalarda da aynı usul uygulanır. Bu şekilde atananların; Yargıtay üyeliği sıfatı, kadrosu, aylık ve ödeneği ile her türlü özlük hakları korunur; aylık ve ödenekleri ile her türlü mali ve sosyal haklarının Yargıtay bütçesinden ödenmesine devam olunur; disiplin ve ceza soruşturma ve kovuşturmaları Yargıtay üyeleri hakkındaki hükümlere tabidir; bu görevde geçirdikleri süre Yargıtay üyeliğinde geçmiş sayılır. Bu kişiler; Yargıtay üyeleri tarafından Yargıtayda yapılan iş ve işlemlere katılamazlar; Hâkimler ve Savcılar Yüksek Kurulu üyeliği seçimleri hariç Yargıtaydaki seçimlerde aday olamaz ve oy kullanamazlar; istekleri üzerine Yargıtaydaki görevlerine geri dönerler.
Adli yargı hakim sınıfından olan Adalet Bakanlığı yüksek müşavirleri, müsteşar yardımcıları, Teftiş Kurulu Başkanı ve genel müdürleri, bağımsız daire başkanları istekleri üzerine Hakimler ve Savcılar Yüksek Kurulunca bölge adliye mahkemesi başkanlığına, daire başkanlıklarına veya Cumhuriyet başsavcılığına atanabilirler.
ÜÇÜNCÜ KISIM
Bölge Adliye Mahkemeleri
DÖRDÜNCÜ BÖLÜM
Ortak Hükümler
Madde 0046: Toplantı ve karar
Her daire, bir başkan ve iki üyenin katılmasıyla toplanır. Görüşmeler gizli yapılır, kararlar çoğunlukla verilir. (Cümleler 28.02.2019 tarih ve 30700 sayılı Resmi Gazetede yayımlanan 7165 Sayılı Kanunun 6. Maddesi ile Eklenmiştir) İş yoğunluğu dikkate alınarak, üye sayısının yeterli olması hâlinde dairelerde birden fazla heyet oluşturulabilir. Oluşturulan diğer heyetlere, Hâkimler ve Savcılar Kurulunun belirleyeceği üye başkanlık eder.
Hukuki veya fiili nedenlerle bir daire toplanamazsa, bölge adliye mahkemesi başkanının (1) kararıyla diğer dairelerden, bu da mümkün olmazsa, Hakimler ve Savcılar Yüksek Kurulunca diğer bölge adliye mahkemelerinden yetkili olarak görevlendirilen üyelerle eksiklik tamamlanır.
Daire başkanının hukuki veya fiili nedenlerle bulunamaması halinde dairenin en kıdemli üyesi daireye başkanlık yapar. (1) başkanlar kurulunun İbaresi 05.08.2017 Tarih ve 30145 Sayılı Resmi Gazetede Yayımlanan 7035 Sayılı Kanunun 14. Maddesi ile bölge adliye mahkemesi başkanının şeklinde değişmiştir.
ÜÇÜNCÜ KISIM
Bölge Adliye Mahkemeleri
DÖRDÜNCÜ BÖLÜM
Ortak Hükümler
Madde 0047: Soruşturma ve kovuşturma usulü
Bölge adliye mahkemesi başkanı, daire başkanları, üyeleri, Cumhuriyet başsavcısı ve Cumhuriyet savcılarının görevden doğan veya görev sırasında işlenen suçları ile şahsi suçlarından, sıfat ve görevleri gereklerine uymayan tutum ve davranışlarından dolayı haklarında yapılacak soruşturma ve kovuşturmalarda özel kanunlarında yazılı hükümler uygulanır.
Şu kadar ki, bunların görevden doğan veya görev sırasında işledikleri suçlar nedeniyle soruşturma ve kovuşturma mercii olarak kanunda yazılı ağır ceza mahkemesi ile bu mahkeme nezdindeki Cumhuriyet başsavcısına verilen görevler, en yakın bölge adliye mahkemesi ceza dairesinin suç türüne göre görevli ceza dairesi ile bu mahkeme nezdindeki Cumhuriyet başsavcısı tarafından yerine getirilir. Kovuşturma mercii Yargıtayın görevli ceza dairesidir.
Bölge adliye mahkemesi başkan ve üyeleri ile başkanı, daire başkanları, üyeleri, (1) Cumhuriyet başsavcısı ve Cumhuriyet savcılarının şahsi suçları hakkında genel hükümlere göre yapılacak soruşturma ve kovuşturma görevi, en yakın bölge adliye mahkemesi Cumhuriyet başsavcısı ile bu bölge adliye mahkemesi ceza dairesinin suç türüne göre görevli ceza dairesine aittir.(Cümle 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir) Daire kararlarına karşı 4/12/2004 tarihli ve 5271 sayılı Ceza Muhakemesi Kanununun 272 nci maddesinde yer alan hükümler çerçevesinde temyiz başvurusu yapılabilir.
(Fıkra 29.04.2017 tarih ve 30052 sayılı Resmi Gazetede yayımlanan 690 Sayılı Khk ile [7077/2 md. ile Aynen Kabul] Eklenmiştir) Soruşturma aşamasında hâkim kararı gerektiren işlemlere dair Cumhuriyet başsavcılığının talepleri ile kovuşturmaya yer olmadığına dair kararlara yapılan itirazlar hakkında, soruşturma konusu suçların en ağırına bakmakla görevli bölge adliye mahkemesi ceza dairesini numara itibarıyla izleyen ceza dairesi başkanı tarafından karar verilir. Suçun son numaralı ceza dairesinin görevine girmesi halinde talebi inceleme yetkisi birinci ceza dairesi başkanına aittir. Hâkim kararı gerektiren işlemlerde başkanın verdiği kararlara karşı yapılan itirazı, numara itibarıyla izleyen ceza dairesi başkanı inceler. Son numaralı daire başkanının kararı, birinci ceza dairesi başkanı tarafından incelenir.
(Fıkra 29.04.2017 tarih ve 30052 sayılı Resmi Gazetede yayımlanan 690 Sayılı Khk ile [7077/2 md. ile Aynen Kabul] Eklenmiştir) Bölge adliye mahkemesi Cumhuriyet savcıları ile ceza dairelerinin idarî yaptırım kararı verme yetkisi bakımından 30/3/2005 tarihli ve 5326 sayılı Kabahatler Kanununun 22 ila 31 inci maddeleri uygulanır. Cumhuriyet savcısının verdiği idarî yaptırım kararlarına karşı bölge adliye mahkemesi ceza dairesine başvurulabilir.
(1) başkan ve üyeleri ile İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle başkanı, daire başkanları, üyeleri, olarak değişmiştir.
ÜÇÜNCÜ KISIM
Bölge Adliye Mahkemeleri
DÖRDÜNCÜ BÖLÜM
Ortak Hükümler
Madde 0048: Denetleme
Bölge adliye mahkemeleri ve bölge adliye mahkemeleri Cumhuriyet başsavcılıkları ile bölge adliye mahkemeleri adalet komisyonlarının denetimleri, ilgisine göre Hâkimler ve Savcılar Yüksek Kurulu başmüfettişleri veya (1) adalet başmüfettişlerince yapılır. (1) Altı Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle eklenmiştir.
DÖRDÜNCÜ KISIM
Son Hükümler
Değiştirilen hükümler
Madde 0049:
24.02.1983 tarihli ve 2802 sayılı Hakimler ve Savcılar Kanununun 28 inci maddesinin kenar başlığı Yargıtay, Danıştay ve bölge adliye mahkemesi notları olarak, 113 ve 114 üncü maddelerde geçen adli yargı adalet komisyonları ibaresi adli yargı ilk derece mahkemesi adalet komisyonları olarak değiştirilmiş; 28 inci maddeye beşinci fıkradan sonra gelmek üzere aşağıdaki fıkra eklenmiştir.
Bölge adliye mahkemesi daireleri, yaptıkları incelemeler sırasında kararı veren hakimler ve Cumhuriyet savcıları hakkında bu madde hükümlerine göre not verirler. Doldurulan fişler Adalet Bakanlığına gönderilmek üzere bölge adliye mahkemesi başkanlığına verilir.
DÖRDÜNCÜ KISIM
Son Hükümler
Değiştirilen hükümler
Madde 0050:
2802 sayılı Hakimler ve Savcılar Kanununa ekli (1) sayılı cetvelin Birinci Sınıf bölümüne Bölge adliye mahkemesi başkanlığı, Bölge adliye mahkemesi daire başkanlığı, Bölge adliye mahkemesi üyeliği, Bölge adliye mahkemesi Cumhuriyet başsavcılığı; Birinci Sınıfa ayrılmış bölümüne Bölge adliye mahkemesi daire başkanlığı, Bölge adliye mahkemesi üyeliği, Bölge adliye mahkemesi Cumhuriyet başsavcılığı, Bölge adliye mahkemesi Cumhuriyet savcılığı ile 2. Sınıf bölümünün 1 ila 4 üncü derecelerine Bölge adliye mahkemesi Cumhuriyet savcılığı görev unvanları eklenmiştir.
DÖRDÜNCÜ KISIM
Son Hükümler
Değiştirilen hükümler
Madde 0051:
04.02.1983 tarihli ve 2797 sayılı Yargıtay Kanununun 15 inci maddesinin birinci fıkrasının (2) numaralı bendine aşağıdaki (a) bendi eklenmiş, mevcut (a) ve (b) bentleri (b) ve (c) olarak teselsül ettirilmiştir.
2. a) Aynı veya farklı yer bölge adliye mahkemelerinin kesin olarak verdikleri kararlar bakımından hukuk daireleri arasında veya ceza daireleri arasında uyuşmazlık bulunursa,
DÖRDÜNCÜ KISIM
Son Hükümler
Değiştirilen hükümler
Madde 0052:
02.07.1964 tarihli ve 492 sayılı Harçlar Kanununa bağlı (1) sayılı tarifenin (A) Mahkeme Harçları başlıklı bölümünün I- Başvurma harcı: başlıklı bendinin (3) numaralı alt bendinin girişine, III- Karar ve İlam harcı: başlıklı bendinin nispi harçla ilgili (e) alt bendindeki Yukarıdaki nispetler ibaresinden sonra gelmek üzere ve maktu harçla ilgili (c) alt bendinin girişine Bölge Adliye Mahkemeleri, ibaresi eklenmiştir.
DÖRDÜNCÜ KISIM
Son Hükümler
Değiştirilen hükümler
Madde 0053:
Bu Kanunla kurulan bölge adliye mahkemelerinin ihtiyaçları için Adalet Bakanlığı taşra teşkilatında kullanılmak üzere ekli (1) ve (2) sayılı listelerde yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnamenin eki (I) ve (II) sayılı Cetvellerin ilgili bölümlerine eklenmiştir.
( 1 ) SAYILI LİSTE
( I ) SAYILI CETVEL
KURUMU	ADALET BAKANLIĞI
TEŞKİLATI	TAŞRA
İHDASI UYGUN GÖRÜLEN KADROLARIN
SINIFI	UNVANI	DERECESİ	SERBEST KADRO ADEDİ	TUTULAN KADRO ADEDİ	TOPLAM
G.İ.H.	Yazı İşleri Müdürü	1	5		5
2	5	5
3	15	15
4	20	20
5	57	57
6	25	25
7	25	25
8	25	25
İdari İşler Müdürü	1	5	5
2	5	5
3	5	5
4	5	5
5	5	5
6	5	5
7	10	10
Emanet Memuru	5	4	4
6	4	4
7	4	4
8	4	4
9	4	4
Tebligat Memuru	5	5	5
6	5	5
7	5	5
8	5	5
9	10	10
10	10	10
Zabıt Katibi	5	60	60
6	90	90
7	120	120
8	180	180
9	200	200
10	150	150
Veznedar	4	2	2
5	5	5
6	10	10
7	10	10
8	13	13
Şoför	5	5	5
6	5	5
7	5	5
G.İ.H	8	5	5
9	10	10
10	5	5
11	5	5
S.H	Daire Tabibi	1	3	3
2	3	3
3	4	4
4	5	5
5	5	5
Hemşire	3	3	3
4	3	3
5	4	4
T.H	Teknisyen	3	5	5
4	5	5
5	5 10	5
6	10
7	10	10
8	5	5
Y.H.	Hizmetli	5	10	10
6	10	10
7	10	10
8	10	10
9	10	10
10	50	50
11	50	50
12	50	50
Mübaşir	5	5	5
6	5	5
7	10	10
8	10	10
9	10	10
10	15	15
11	25	25
12	40	40
TOPLAM	1547		1547
(2) SAYILI LİSTE
(II) SAYILI CETVEL
KURUMU	ADALET BAKANLIĞI
TEŞKİLATI	TAŞRA
İHDASI UYGUN GÖRÜLEN KADROLARIN
SINIFI	UNVANI	DERECESİ	SERBEST
KADRO
ADEDİ	TUTULAN
KADRO
ADEDİ	TOPLAM
Hakim ve Savcı	1	880		880
2	20	20
3	20	20
4	30	30
TOPLAM		950	950
DÖRDÜNCÜ KISIM
Son Hükümler
Madde 0054: Kaldırılan hükümler
08.04.1924 tarihli ve 469 sayılı Mehakimi Şer iyenin İlgasına ve Mehakimin Teşkilatına Ait Ahkamı Muaddil Kanun, 11 Nisan 1329 tarihli Sulh Hakimleri Hakkında Kanunu Muvakkat, 26.04.1926 tarihli ve 825 sayılı Ceza Kanununun Mevkii Mer iyete Vaz ına Müteallik Kanunun 25, 26, 27, 28 ve 29 uncu maddeleri yürürlükten kaldırılmıştır.
DÖRDÜNCÜ KISIM
Son Hükümler
Ek Madde 0001: Yargı çevresinin değişmesi
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/131 md. ile Aynen Kabul] eklenmiştir.)
Bölge adliye mahkemelerinin yargı çevresinin 25 inci madde uyarınca değişmesi halinde, bu değişikliğin uygulanması için Resmî Gazetede belirlenen tarihten önce ilk derece mahkemelerince verilen kararların istinaf incelemesinde, karar tarihi itibarıyla yetkili bölge adliye mahkemelerince yargı çevresinin değiştiği gerekçesiyle yetkisizlik kararı verilemez. Yargı çevresinin değiştirilmesinden önce istinaf incelemesinden geçen dosyalar, yeniden istinaf incelemesine konu edilmesi halinde de ilk incelemeyi yapan bölge adliye mahkemesince sonuçlandırılır.
Bölge adliye mahkemelerinin yargı çevresinin 25 inci madde uyarınca değişmesi halinde, bu değişikliğin uygulanması için Resmî Gazetede belirlenen tarihten önce bölge adliye mahkemeleri Cumhuriyet başsavcılığınca açılan soruşturmalar ile bölge adliye mahkemelerinde yürütülmekte olan kovuşturmalarda yargı çevresinin değiştiği gerekçesiyle yetkisizlik kararı verilemez. Soruşturma neticesinde açılacak kamu davaları da aynı yer bölge adliye mahkemesinde görülür.
DÖRDÜNCÜ KISIM
Son Hükümler
Geçici Madde 0001:
Bu Kanunun yürürlüğe girdiği tarihte görüşülmekte olan dava ve işlerde mahkemelerin görevinde bir değişikliğin söz konusu olduğu hallerde, üst görevli mahkemeler yargılamaya devam ederler, alt görevli mahkemeler görevsizlik kararı vererek dosyayı üst görevli mahkemeye gönderirler.
DÖRDÜNCÜ KISIM
Son Hükümler
Geçici Madde 0002:
Adalet Bakanlığı, bu Kanunun yürürlüğe girdiği tarihten itibaren en geç iki yıl içinde 25 inci maddede öngörülen bölge adliye mahkemelerini kurar. Bölge adliye mahkemelerinin kuruluşları, yargı çevreleri ve tüm yurtta göreve başlayacakları tarih, Resmi Gazetede ilan edilir.
Bölge adliye mahkemeleri göreve başlamadan önce Hakimler ve Savcılar Yüksek Kurulunca bu mahkemelerin başkanları, daire başkanları ve üyeleri ile Cumhuriyet başsavcısı ve savcılarının atamaları yapılır. Bölge adliye mahkemelerinde görev yapacak diğer personelin atamaları da aynı süre içinde yapılır.
DÖRDÜNCÜ KISIM
Son Hükümler
Geçici Madde 0003:
Bu Kanunun yürürlüğe girdiği tarihten başlayarak en geç iki yıl içinde bölge adliye mahkemeleri için ihtiyaç duyulan bina, araç ve gereçler, yapım, satın alma veya kiralama yoluyla sağlanır.
Kurulacak mahkemelerin ihtiyaçlarını karşılamak amacı ile, Adalet Bakanlığı bütçesi içinde mevcut veya yeniden açılacak tertiplere Maliye Bakanlığı bütçesinin ilgili tertiplerinden aktarma ve bununla ilgili diğer işlemleri yapmaya Maliye Bakanlığı yetkilidir.
DÖRDÜNCÜ KISIM
Son Hükümler
Geçici Madde 0004:
(Madde 30.04.2013 Tarih ve 28633 Sayılı Resmi Gazetede yayınlanan 6460 Sayılı Kanun ile eklenmiştir.)
Bu maddeyi ihdas eden Kanunla, bu Kanunun 5 inci maddesinin beşinci fıkrasında yapılan değişikliğin yürürlüğe girdiği tarihten itibaren altı ay içinde Hâkimler ve Savcılar Yüksek Kurulu tarafından mahkemeler arasındaki iş dağılımına ilişkin olarak karar verilir ve bu karar Resmî Gazete'de yayımlanır. Kararda mahkemelerin iş dağılımı esaslarına göre çalışmaya başlayacakları tarih de belirtilir. Mahkemelerin iş dağılımı esaslarına göre çalışmaya başlayacakları tarihe kadar açılmış olan davaların görülmesine bulundukları mahkemelerde devam olunur.
DÖRDÜNCÜ KISIM
Son Hükümler
Geçici Madde 0005:
(Madde 28.06.2014 Tarih ve 29044 Sayılı Resmi Gazetede yayınlanan 6545 Sayılı Kanun ile eklenmiştir.)
Bu maddeyi ihdas eden Kanunla, 5235 sayılı Kanunun 5 inci maddesinde yapılan değişikliğin yürürlüğe girmesinden itibaren üç ay içinde Hâkimler ve Savcılar Yüksek Kurulu tarafından yetkilendirme veya tayin işlemleri yapılır ve bu mahkemelerin heyet hâlinde çalışmaya başlayacakları tarih belirlenerek Resmî Gazete'de ilan edilir. Bu mahkemeler, Hâkimler ve Savcılar Yüksek Kurulu tarafından belirlenen ve ilan edilen tarihe kadar tek hâkimle çalışmaya devam eder.
DÖRDÜNCÜ KISIM
Son Hükümler
Geçici Madde 0006:
(Madde 23.07.2016 Tarih ve 29779 Sayılı Resmi Gazetede yayınlanan 6723 Sayılı Kanun ile eklenmiştir.)
Bu Kanunun yürürlüğe girdiği tarihe kadar Türk Ceza Kanununun İkinci Kitap Dördüncü Kısmının Dördüncü, Beşinci, Altıncı ve Yedinci Bölümlerinde tanımlanan suçlar (318 inci, 319 uncu, 324 üncü, 325 inci ve 332 nci maddeler hariç) ile 3713 sayılı Kanunun kapsamına giren suçlar sebebiyle açılmış olan davalarda, bu Kanunla 15 inci maddeye eklenen hüküm uyarınca yetkisizlik kararı verilemez; bu davalara kesin hükümle sonuçlandırılıncaya kadar bu mahkemelerce bakılmaya devam olunur. Bu Kanunun yürürlüğe girdiği tarihe kadar bu fıkra kapsamındaki suçlar nedeniyle başlatılmış soruşturmalarda da bu Kanunla 21 inci maddeye eklenen hüküm uyarınca yetkisizlik kararı verilemez.
DÖRDÜNCÜ KISIM
Son Hükümler
Madde 0055: Yürürlük
Bu Kanun 1 Haziran 2005 (1) tarihinde yürürlüğe girer.
(1) (Bu kısımda yer alan 1 Nisan 2005 ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun Geçici 1/a maddesiyle metinde görüldüğü şekilde değiştirilmiştir.)
DÖRDÜNCÜ KISIM
Son Hükümler
Madde 0056: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
