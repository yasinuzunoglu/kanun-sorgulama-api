7258 sayılı Futbol Müsabakalarında Müşterek Bahisler Tertibi Hakkında Kanun
Yayımlandığı Resmî Gazete Tarihi: 09.05.1959
Yayımlandığı Resmî Gazete Sayısı: 10201
Kabul Tarihi	29.04.1959
(Madde 28.02.2007 tarih ve 26448 sayılı Resmi Gazetede yayımlanan Kanun ile Değişmiştir.)
Madde 0001:
Yurtiçinde ve yurtdışında spor müsabakaları üzerine sabit ihtimalli ve müşterek bahis oyunlarını oynatmak üzere, Gençlik ve Spor Bakanlığına bağlı, tüzel kişiliği haiz Spor Toto Teşkilat Başkanlığı kurulmuştur.(1) 10/7/1953 tarihli ve 6132 sayılı At Yarışları Hakkında Kanun, 4/4/1988 tarihli ve 320 sayılı Milli Piyango İdaresi Genel Müdürlüğü Kuruluş ve Görevleri Hakkında Kanun Hükmünde Kararname hükümleri ile bu kuruluşlara verilen müşterek bahis ile şans oyunları oynatma hak ve yetkileri saklıdır.
(1) 08.06.2011 Tarih ve 27958 Sayılı Resmi Gazetede yayınlanan 0638 Sayılı Khk ile birinci fıkrasının birinci cümlesi aşağıdaki şekilde değiştirilmiştir.
Yurtiçinde ve yurtdışında spor müsabakaları üzerine sabit ihtimalli ve müşterek bahis oyunlarını oynatmak üzere, Gençlik ve Spor Bakanlığına bağlı, tüzel kişiliği haiz Spor Toto Teşkilat Başkanlığı kurulmuştur.
Madde 0002:
(Madde 28.02.2007 tarih ve 26448 sayılı Resmi Gazetede yayımlanan Kanun ile Değişmiştir.)
(Mülga birinci cümle: 3/6/2011-KHK-638/31 md.)Teşkilat Başkanlığı söz konusu yetkisini bizzat kullanabileceği gibi kısmen veya tamamen özel hukuk tüzel kişilerine devredebilir veya mal ve hizmet satın alma yoluna gidebilir.
(Mülga ikinci fıkra:2/7/2018-KHK-703/90 md.) (*)
(Mülga üçüncü fıkra:2/7/2018-KHK-703/90 md.) (*)
(Mülga dördüncü fıkra:2/7/2018-KHK-703/90 md.) (*)
(Mülga beşinci fıkra:2/7/2018-KHK-703/90 md.) (*)
(Ek fıkra: 13/2/2011-6111/214 md.; Mülga altıncı fıkra:2/7/2018-KHK-703/90 md.) (*)
(Ek fıkra: 3/6/2011-KHK-638/31 md.; Değişik fıkra:2/7/2018-KHK-703/90 md.) (İptal yedinci fıkra:Anayasa Mahkemesinin 7/12/2023 Tarihli ve E: 2021/125, K: 2023/213 Sayılı Kararı ile) (Yeniden Düzenleme: 18/06/2025-7551/2 md.) Bayiliklerin nerede kurulacağını ve sayısını tespit etmek, bayi müracaatlarını değerlendirerek uygun görülen kişilerle sözleşme işlemlerini yapmak ve ruhsatlarını düzenlemek, bayi listelerini sürekli izleyerek bayi sayılarındaki değişiklikleri takip ve tespit etmek, bayilik teşkilatının mevzuata uygun ve düzenli şekilde işlemesi için gerekli olan ve yönetmelikte öngörülen veya Spor Toto Teşkilat Başkanı tarafından istenen denetim ve kontrolleri yapmaya ilişkin görev ve yetkiler, 21/2/2008 tarihli ve 5738 sayılı Spor Müsabakalarına Dayalı Sabit İhtimalli ve Müşterek Bahis Oyunlarının Özel Hukuk Tüzel Kişilerine Yaptırılması Hakkında Kanunun 3 üncü maddesi kapsamında Spor Toto Teşkilat Başkanlığınca kısmen veya tamamen özel hukuk tüzel kişilerine devredilebilir veya mal ve hizmet satın alma yoluna gidilebilir.
(Ek fıkra: 28/11/2017-7061/12 md.) Bu maddenin üçüncü fıkrasının (2) numaralı bendinin (c) alt bendi ve (5) numaralı bendinin (a) alt bendi ile (12) numaralı bendinde belirtilen görev ve yetkiler, 21/2/2008 tarihli ve 5738 sayılı Spor Müsabakalarına Dayalı Sabit İhtimalli ve Müşterek Bahis Oyunlarının Özel Hukuk Tüzel Kişilerine Yaptırılması Hakkında Kanunun 3 üncü maddesi kapsamında Teşkilat Başkanlığınca kısmen veya tamamen özel hukuk tüzel kişilerine devredilebilir veya mal ve hizmet satın alma yoluna gidilebilir.
(*) Anayasa Mahkemesinin 7/12/2023 Tarihli ve E: 2021/125, K: 2023/213 Sayılı Kararı ile bu maddenin ikinci ila altıncı fıkralarının yürürlükten kaldırılması iptal edilmiştir.
Madde 0003:
(13.07.1984 tarih ve 3040 sayılı Kanunun 1 inci maddesiyle değişen şekli.) Müşterek bahis hasılatı iştirakçilerin kolon başına ödeyecekleri iştirak bedellerinin toplamından oluşur. Bu hasılattan zarurı masraf karşılıkları çıktıktan sonra bakiyenin ne miktarının kazanan bilet sahiplerine, ne miktarının Spor Genel Müdürlüğüne(1) ait olacağı bir yönetmelikle tespit olunur.
Kupon bedeli tahsilatı zaruri masraf karşılıklarına ilave edilir. Her nevi Spor Toto gelirinin bankalarda muhafazası sonucu elde edilecek faiz gelirleri yıl sonunda zaruri masraf karşılıkları hesabına devredilir.
(1) 08.06.2011 Tarih ve 27958 Sayılı Resmi Gazetede yayınlanan 0638 Sayılı Khk ile birinci fıkrasında yer alan Beden Terbiyesi Umum Müdürlüğüne ibaresi Spor Genel Müdürlüğüne şeklinde değiştirilmiştir.
Madde 0004:
(23.05.2000 tarih ve 4568 sayılı Kanunun 4 üncü maddesiyle değişen ve 26.05.2000 tarihinden geçerli olarak yürürlüğe giren şekli.) Üçüncü madde gereğince Spor Genel Müdürlüğünce(1) temin olunan meblağın tamamı her nevi spor saha ve tesisleri vücuda getirmek, idamelerini sağlamak, her türlü spor alet, vasıta ve malzemesi tedarik etmek ve her çeşit spor faaliyetlerinde bulunmak gibi Türk sporunun gelişmesine yararlı işlere sarfedilmek üzere adı geçen Genel Müdürlük(1) bütçesine gelir ve ödenek kaydolunur.
(23.05.2000 tarih ve 4568 sayılı Kanunun 5/b maddesiyle ve 26.05.2000 tarihinden geçerli olarak yürürlükten kaldırılmıştır.)
(23.05.2000 tarih ve 4568 sayılı Kanunun 5/b maddesiyle ve 26.05.2000 tarihinden geçerli olarak yürürlükten kaldırılmıştır.)
(1) 08.06.2011 Tarih ve 27958 Sayılı Resmi Gazetede yayınlanan 0638 Sayılı Khk ile birinci fıkrasında yer alan Beden Terbiyesi Umum Müdürlüğünce ibaresi Spor Genel Müdürlüğünce şeklinde ve Umum Müdürlük ibaresi Genel Müdürlük şeklinde değiştirilmiştir.
Madde 0005:
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Kanunun verdiği yetkiye dayalı olmaksızın;
a) Spor müsabakalarına dayalı sabit ihtimalli ve müşterek bahis veya şans oyunlarını oynatanlar ya da oynanmasına yer veya imkân sağlayanlar üç yıldan beş yıla kadar hapis ve on bin güne kadar adli para cezasıyla cezalandırılır.
b) Yurt dışında oynatılan spor müsabakalarına dayalı sabit ihtimalli veya müşterek bahis ya da şans oyunlarının internet yoluyla ve sair suretle erişim sağlayarak Türkiye'den oynanmasına imkân sağlayan kişiler, dört yıldan altı yıla kadar hapis cezasıyla cezalandırılır.
c) Spor müsabakalarına dayalı sabit ihtimalli veya müşterek bahis ya da şans oyunlarıyla bağlantılı olarak para nakline aracılık eden kişiler, üç yıldan beş yıla kadar hapis ve beş bin güne kadar adli para cezasıyla cezalandırılır.
ç) Kişileri reklam vermek ve sair surette spor müsabakalarına dayalı sabit ihtimalli veya müşterek bahis ya da şans oyunlarını oynamaya teşvik edenler, bir yıldan üç yıla kadar hapis ve üç bin güne kadar adli para cezasıyla cezalandırılır.
d) Spor müsabakalarına dayalı sabit ihtimalli veya müşterek bahis veya şans oyunlarını oynayanlar mahallin en büyük mülki idare amiri tarafından beş bin liradan yirmi bin liraya kadar idari para cezası ile cezalandırılır.
Bu madde kapsamına giren suçlarla bağlantılı olarak, spor müsabakalarına dayalı sabit ihtimalli veya müşterek bahis veya şans oyunlarının oynanmasına tahsis edilen veya oynanmasında kullanılan ya da suçun konusunu oluşturan eşya ile bu oyunların oynanması için ortaya konulan veya oynanması suretiyle elde edilen her türlü mal varlığı değeri, 26/9/2004 tarihli ve 5237 sayılı Türk Ceza Kanununun eşya ve kazanç müsaderesine ilişkin hükümlerine göre müsadere edilir.
Bu madde kapsamına giren suçlardan dolayı, tüzel kişiler hakkında bunlara özgü güvenlik tedbirlerine hükmolunur.
Bu madde kapsamına giren suçlarla ilgili olarak, 4/5/2007 tarihli ve 5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanunun erişimin engellenmesine ilişkin hükümleri uygulanır.
Bu madde kapsamına giren suçların işlendiği işyerleri mahallin en büyük mülki idare amiri tarafından ihtarda bulunmaksızın üç ay süreyle mühürlenerek kapatılır. İş yeri açma ve çalışma ruhsatına sahip işyerlerinin ruhsatları mahallin en büyük mülki idare amirinin bildirimi üzerine ruhsat vermeye yetkili idare tarafından beş iş günü içinde iptal edilir.
(Fıkra 25.08.2017 tarih ve 30165 sayılı Resmi Gazetede yayımlanan694 Sayılı Khk ile [7078/23 md. ile Aynen Kabul] Eklenmiştir) Birinci fıkranın (a), (b), (c) ve (ç) bentlerinde düzenlenen suçlar ile 5237 sayılı Kanunun 228 inci maddesinin üçüncü ve dördüncü fıkralarında düzenlenen suç bakımından 4/12/2004 tarihli ve 5271 sayılı Ceza Muhakemesi Kanununun;
a) 128 inci maddesinde yer alan taşınmazlara, hak ve alacaklara elkoyma,
b) 135 inci maddesinde yer alan iletişimin tespiti, dinlenmesi ve kayda alınması,
c) Örgüt faaliyeti çerçevesinde işlenip işlenmediğine bakılmaksızın 139 uncu maddesinde yer alan gizli soruşturmacı görevlendirilmesi,
ç) 140 ıncı maddesinde yer alan teknik araçlarla izleme,
tedbirlerine ilişkin hükümler uygulanabilir.
(Fıkra 26.04.2022 tarih ve 31821 sayılı Resmi Gazetede yayımlanan 7405 Sayılı Kanunun 48. Maddesi ile Eklenmiştir) Bu Kanunda tanımlanan suçlara ilişkin delil veya emarelerin tespiti hâlinde Spor Toto Teşkilat Başkanlığı, doğrudan Cumhuriyet başsavcılığına başvuruda bulunabilir. Soruşturma sonunda verilecek kovuşturmaya yer olmadığı kararları Spor Toto Teşkilat Başkanlığına tebliğ edilir ve Spor Toto Teşkilat Başkanlığı bu kararlara itiraz edebilir.
(Fıkra 26.04.2022 tarih ve 31821 sayılı Resmi Gazetede yayımlanan 7405 Sayılı Kanunun 48. Maddesi ile Eklenmiştir) Bu Kanunda tanımlanan suçlar dolayısıyla açılan davalarda mahkeme, iddianamenin bir örneğini Spor Toto Teşkilat Başkanlığına tebliğ eder. Başvuru yapılması hâlinde Spor Toto Teşkilat Başkanlığı açılan davaya katılan olarak kabul edilir.
(Madde 28.02.2007 tarih ve 26448 sayılı Resmi Gazetede yayımlanan Kanun ile Yürürlükten Kaldırılmıştır.)
(Madde 28.02.2007 tarih ve 26448 sayılı Resmi Gazetede yayımlanan Kanun ile Değişmiştir.)
Ek Madde 0001:
Futbol ve diğer spor müsabakaları üzerinde sabit ihtimalli ve müşterek bahisler ile şans oyunları tertip ve uygulamasından doğacak ikramiyeye ilişkin dava hakkı, sabit ihtimalli ve müşterek bahisler ile şans oyunlarının tertip edildiği tarihten itibaren bir yıl geçmekle düşer.
Biletlerin kurumda kalan kuponları tertip tarihinden itibaren onsekiz ay geçtikten sonra muhafaza edilmez. Ancak açılmış bulunan davalarla ilgili kuponlar bu davalar sonuçlanıncaya kadar saklanır.
Ek Madde 0002:
( Madde 27.02.2014 Tarih ve 28926 Sayılı Resmi Gazetede Yayımlanan 6525 Sayılı Kanun ile Eklenmiştir.)
a) Spor müsabakalarına dayalı sabit ihtimalli ve müşterek bahis oyunlarının oynatılması, oyun planı, ikramiye ödeme usulü, başta bayilik verilmesi olmak üzere bayiler hakkındaki tüm işlemler ve oyunların oynatılması ile ilgili usul ve esaslar,
b) Sabit ihtimalli ve müşterek bahis oyun programlarında yer alanlara ödenecek isim haklarına ilişkin usul ve esaslar,
c) Teşkilat Başkanlığı birimleri ile temsilciliklerin görev, yetki ve sorumluluklarına ilişkin usul ve esaslar,
ç) Personelin; hizmete alınma, nitelik, atanma, yer değiştirme, ilerleme, hak ve yükümlülükleri ve diğer özlük haklarına ilişkin usul ve esaslar,
d) Teşkilat Başkanlığına ait gelirlerin ve alacakların tahsili, giderlerin ve borçların hak sahiplerine ödenmesi, para ve parayla ifade edilebilen değerler ile emanetlerin alınması, saklanması, ilgililere verilmesi, gönderilmesi ve diğer tüm mali işlemlerin kayıtlarının yapılması ve raporlanmasına dair muhasebe hizmetlerine ilişkin usul ve esaslar,
e) Teşkilat Başkanlığı ile Gençlik ve Spor Bakanlığı ve bağlı kuruluşlarının hizmet ve faaliyetleri veya bunların kurumsal tanıtımı konusunda Teşkilat Başkanlığınca yapılacak her türlü duyuru ve reklamlar ile bu kapsamda yapılacak harcamalar hakkında uygulanacak usul ve esaslar,
yönetmelikle düzenlenir.
Geçici Madde 0001:
(7258 Sayılı Kanunun numarasız muvakkat maddesi olup teselsül için numaralandırılmıştır.) Müşterek bahis tertibi ve yürütülmesi için lüzumlu ilk tesis masrafları Beden Terbiyesi Umum Müdürlüğü bütçesine konulacak tahsisat ile karşılanır.
Geçici Madde 0002:
(13.07.1984 tarih ve 3040 sayılı Kanunun 3 üncü maddesiyle gelen numarasız geçici madde hükmü olup madde teselsül için numaralandırılmıştır.) Kupon geliri olarak Spor - Toto Teşkilatı bünyesinde birikmiş olan kaynaklar Türk Sporunu Teşvik Fonuna intikal ettirilir.
Madde 0007:
Bu kanun neşri tarihinden 6 ay sonra mer iyete girer.
Madde 0008:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
