2887 sayılı 11.08.1983 Tarihli ve 2876 Sayılı Atatürk Kültür, Dil ve Tarih Yüksek Kurumu Kanununun Geçici 4 üncü Maddesinin Değiştirilmesi Hakkında Kanun
Yayımlandığı Resmî Gazete Tarihi: 16.09.1983
Yayımlandığı Resmî Gazete Sayısı: 18167 (Mükerrer)
Kabul Tarihi	16.09.1983
Madde 0001:
11.08.1983 tarih ve 2876 sayılı Atatürk Kültür, Dil ve Tarih Yüksek Kurumu Kanununun geçici 4 üncü maddesi aşağıdaki şekilde değiştirilmiştir.
GEÇİCİ MADDE 4.- Türk Dil Kurumu ve Türk Tarih Kurumunda çalışanlar, (Türk Tarih Kurumu Matbaasında çalışanlar hariç), 31 Aralık 1983 tarihi itibariyle memur statüsüne geçirilerek bu tarih esas alınmak suretiyle 657 sayılı Devlet Memurları Kanunu hükümlerine göre ve yazılı müracaat şartı aranmaksızın intibakları yapılır. Ancak, bu personelden 506 sayılı Sosyal Sigortalar Kanununa göre emeklilik hakkını kazanmış olanlardan emekli olmak isteyenlerle memur statüsüne geçmek istemeyenlerin bu Kanunun yürürlüğe girdiği tarihten itibaren 30 gün içinde müracaat etmeleri halinde kıdem tazminatları ödenerek kurumları ile ilişkileri kesilir.
Yapılan intibak neticesinde ilgililerin alacağı aylık, ek gösterge, iş güçlüğü, iş riski, temininde güçlük zamları ile mali sorumluluk tazminatı ve diğer mali ve sosyal hakların net tutarları toplamı 31 Aralık 1983 tarihindeki hizmet akdi veya toplu sözleşmelerle almakta oldukları ücretlerin net tutarlarından az olması halinde, aradaki fark kademe ilerlemesi, derece yükselmesi, katsayı artışı vesair ödemelerdeki artış ve ilavelerle giderilinceye kadar hiçbir vergi ve kesintiye tabi olmaksızın tazminat olarak ödenir.
Türk Tarih Kurumu Matbaasında çalışanların intibakları 30.06.1984 tarihi itibariyle birinci fıkradaki esaslara göre yapılır. Bunlar hakkında, ikinci fıkra hükmü 30.06.1984 tarihindeki ücret durumlarına göre uygulanır. Türk Tarih Kurumu Matbaasında çalışanlardan 30.06.1984 tarihinde 506 sayılı Sosyal Sigortalar Kanununa göre emeklilik hakkını kazananlardan emekli olmak isteyenlerle memur statüsüne geçmek istemeyenlerin 01.01.1984 tarihinden 30.06.1984 tarihine kadar müracaat etmeleri halinde kıdem tazminatları ödenerek kurumları ile ilişkileri kesilir. İkinci fıkra hükmü bunların ayrıldıkları tarihteki ücret durumlarına göre uygulanır.
Türk Dil Kurumu ve Türk Tarih Kurumunun 1983 yılı bütçeleri, 31 Aralık 1983 tarihine kadar mevcut mevzuata göre yürütülür. 1984 yılı bütçesi Yönetim Kurulu ve bağlı kuruluşların yürütme kurullarınca usulüne uygun olarak hazırlanır.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
