5105 sayılı Gençlik ve Spor Genel Müdürlüğünün Teşkilat ve Görevleri Hakkında Kanun ile Bazı Kanunlarda Değişiklik Yapılmasına Dair Kanun
Yayımlandığı Resmî Gazete Tarihi: 13.03.2004
Yayımlandığı Resmî Gazete Sayısı: 25401
Kabul Tarihi	04.03.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-791/613
10.02.2004
TÜRKİYE BÜYÜK MİLLET MECLİSİ BAŞKANLIĞINA
Başkanlığınıza arzı Bakanlar Kurulunca 16.1.2004 tarihinde kararlaştırılan Gençlik ve Spor Genel Müdürlüğünün Teşkilat ve Görevleri Hakkında Kanun ile Bazı Kanunlarda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
12.4.2001 tarihli ve 4644 sayılı Kanunun 2 nci maddesi ile 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanunun ek 3 üncü maddesinde değişiklik yapılarak; Genel Müdürlüğün gençlik, spor hizmet ve faaliyetlerini desteklemek amacıyla gerçek ve tüzel kişilerin sponsorluk yapabileceği, uluslararası spor organizasyonları ile Genel Müdürlükçe uygun görülen spor tesisleri için yapacakları harcamaların 193 sayılı Gelir Vergisi Kanunu ile 5422 sayılı Kurumlar Vergisi Kanununa göre gider sayılacağı düzenlenmiştir.
Söz konusu Kanunun yürürlüğe girmesinden itibaren geçen iki yıllık sürede Kanunun sadece uluslararası spor organizasyonlarını kapsaması sebebiyle gençlik, spor hizmet ve faaliyetlerinin desteklenmesinde sponsorluktan beklenilen amaca ulaşılamamıştır.
Bu nedenle hazırlanan Tasarı ile; sponsorluk yapılabilecek spor hizmet ve faaliyetlerinin kapsamı genişletilmiştir. Yeni düzenlemede, uluslararası organizasyonların yanı sıra ulusal organizasyonlar ile kamu kurum ve kuruluşlarıyla yerel yönetimlere ait spor tesislerinin yapım, bakım ve onarımları da kapsama dahil edilmiş ve kulüpler ile ferdi lisanslı sporcuların faaliyetleri için de sponsorluk yapılabilme imkânı getirilmiştir.
Tasarıda sponsorluk kapsamında yapılan aynî veya nakdî harcamaların amatör spor dalları için tamamı, profesyonel spor dallarında ise % 50 sinin Gelir Vergisi Kanunu ile Kurumlar Vergisi Kanununa göre gider sayılacağı düzenlemesi yapılarak, sponsorluktan beklenen hedefe ulaşılması amaçlanmıştır.
Anayasamızın 59 uncu maddesinde Devlet, her yaştaki Türk vatandaşlarının beden ve ruh sağlığını geliştirecek tedbirleri alır, sporun kitlelere yayılmasını teşvik eder. Devlet başarılı sporcuyu korur. hükmü yer almaktadır.
Gençliğin korunması başlıklı 58 inci maddede ise Devlet, istiklâl ve Cumhuriyetimizin emanet edildiği gençlerin müspet ilmin ışığında, Atatürk ilke ve inkılapları doğrultusunda ve Devletin ülkesi ve milletiyle bölünmez bütünlüğünü ortadan kaldırmayı amaç edinen görüşlere karşı yetişme ve gelişmelerini sağlayıcı tedbirler alır.
Devlet, gençleri alkol düşkünlüğünden, uyuşturucu maddelerden, suçluluk, kumar ve benzeri kötü alışkanlıklardan ve cehaletten korumak için gerekli tedbirleri alır. denilmektedir.
59 uncu Hükümet Programında da Dünyanın ve Türkiye nin gelişen ve değişen şartları dikkate alınarak yeni bir spor politikası oluşturulacaktır. Sporun her dalında uluslararası standartları yakalamak için her türlü destek verilecektir. ifadesine yer verilmiştir.
Bu değerlendirmeler çerçevesinde; Devlet bütçesinden yardım alan, Devletin siyasî ve idarî birimleri tarafından yönetilmeyip ancak denetlenebilen idarî ve malî yönden özerk federasyonların kurulması amaçlanmış ve uluslararası federasyonlar gibi yapılanmalarına imkân sağlanmak istenilmiştir. Böylece federasyonlar, faaliyetlerini daha verimli ve süratli bir şekilde organize edebilecekler ve spor faaliyetlerinin daha geniş kitlelere ulaştırılmasını sağlayacaklardır.
Özerk federasyonların gelirlerinin sportif amaçlı kullanılıp kullanılmadığı denetime tâbi olacak, sportif faaliyetlerinin düzenlenmesi ve yürütülmesine ilişkin iş ve işlemleri ise federasyonun bünyesinde oluşturulacak kurullarda görüşülerek otokontrol sistemi işletilecektir.
Günümüzdeki bilimsel ve teknolojik gelişmelerin ışığında toplumsal değişme hızının ortaya çıkardığı ihtiyaçları karşılamak için spor sisteminin çağdaş bir yapıya kavuşturulması, dinamik, gelişmeye açık, etkinliği ve verimliliği gözeten özerk hizmetlerle spor faaliyetlerinin yürütülmesi amacıyla bu Kanun Tasarısı hazırlanmıştır.
HÜKÜMETİN TEKLİF ETTİĞİ METİN
GENÇLİK VE SPOR GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN İLE BAZI KANUNLARDA DEĞİŞİKLİK YAPILMASINA DAİR KANUN TASARISI
Madde 0001:
21.5.1986 tarihli ve 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanunun ek 3 üncü maddesinin madde başlığı ile üçüncü fıkrası aşağıdaki şekilde değiştirilmiş ve maddenin sonuna aşağıdaki fıkralar eklenmiştir.
Ödül ve sponsorluk
Ulusal veya uluslararası spor hizmet ve faaliyetlerini desteklemek amacıyla gerçek ve tüzel kişiler;
Genel Müdürlüğün yıllık faaliyet programında yer alan ulusal ve uluslararası gençlik ve spor organizasyonları,
Sporcuların transfer bedelleri hariç olmak üzere spor kulüpleri ile federasyonların yıllık programlarında bulunan sporun yaygınlaştırılması ve sporcuların desteklenmesine yönelik resmî sportif faaliyetleri,
Kamu kurum ve kuruluşları ve yerel yönetimler ile spor kulüplerine ait spor tesislerinden Genel Müdürlükçe uygun görülenlerin yapımı, bakımı ve onarımı,
Federasyonların ve spor kulüplerinin sportif hizmet ve faaliyetlerinin yürütülebilmesi için gerekli olan sportif araç, gereç ve malzemelerin temini,
Ferdi lisanslı sporcuların, Genel Müdürlükçe ferdi olarak katılmalarına izin verilen ulusal veya uluslararası organizasyonları,
kapsamında sponsorluk yapabilirler.
Ferdi veya takım sporcuları ile gençlik ve spor kulüpleri, ulusal ve uluslararası sportif faaliyetlerde; Genel Müdürlüğün belirleyeceği esaslar dahilinde reklam alabilirler.
Sportif faaliyetlere, sporculara, spor kulüplerine, federasyonlara veya tesislere yapılacak harcamalara ilişkin sponsorluk belgesi ile üçüncü fıkra kapsamında yapılacak harcamalara ilişkin belgeler Genel Müdürlüğün kontrol ve tasdikine tâbidir. Harcama belgelerinin ilgili mevzuata uygunluğu yeminli malî müşavirlerce tasdik edilir.
Sponsorluk ve reklamla ilgili esas ve usuller Genel Müdürlükçe çıkarılacak yönetmelikle belirlenir.
Madde 0002:
3289 sayılı Kanuna aşağıdaki madde eklenmiştir.
Özerklik
EK MADDE 9.- Federasyonlara talepte bulunmaları durumunda Merkez Danışma Kurulunun kararı, Genel Müdürlüğün bağlı olduğu Bakanın teklifi ve Başbakanın onayı ile idarî ve malî özerklik verilir. Federasyonun kuruluşuna ilişkin kararın, Resmî Gazetede yayımlanması ile tüzel kişilik kazanılır.
Özerk olan federasyonlar; organları Genel Kurulu tarafından seçimle göreve gelen, her türlü kararlarını kendi organları içerisinde alan, bütçesi Genel Kurul tarafından onaylanan ve ibra edilen federasyonlardır.
Özerklikte aşağıdaki kriterler göz önünde bulundurulur:
Faal sporcu sayısı,
Faal kulüp sayısı,
Spor dalının ülkemiz veya dünyadaki yaygınlığı ve gelişme potansiyeli,
Gelirlerinin giderlerini karşılayabilme yeterliliği,
Spor dalının olimpik olup olmadığı,
Federasyon veya bağlı kulüplerin tesis durumu.
Özerkliği onanan federasyon, hazırlayacağı ana statü ve buna bağlı talimatlara göre Genel Kurulunu ve yetkilendireceği diğer organlarının oluşumunu, görev ve yetkilerini belirler. Özerk federasyonlar, uluslararası federasyonların öngördüğü kurulları oluşturmak zorundadır.
Özerk federasyonların; genel kurullarının toplanması ve çalışmalarına ilişkin usul ve esaslar ile kimlerin oy kullanabileceği ve Tahkim Kurulu ile ilişkileri Genel Müdürlükçe düzenlenecek çerçeve statü ile belirlenir. Özerk federasyonlarca hazırlanacak ana statü, çerçeve statüye aykırı olamaz.
Özerk federasyonların ceza veya disiplin kurullarınca verilen kararlara karşı Genel Müdürlük bünyesinde oluşturulacak Tahkim Kuruluna itiraz edilebilir.
Tahkim Kurulu yedi asil ve yedi yedek üyeden teşekkül eder. Üyelerin beşinin hukukçu, ikisinin ise spor alanında bilimsel çalışmalar yapmış veya sporda idareci, teknik adam ve benzeri görevlerde bulunmuş kariyer sahibi kişi olmaları şarttır. Üyeler Genel Müdürün teklifi ve Genel Müdürlüğün bağlı olduğu Bakanın onayı ile altı yıl için görevlendirilirler. Üyeler kendi aralarından bir başkan seçerler. Tahkim Kurulu tarafından verilen kararlar kesindir.
Tahkim Kurulunun görev, yetki ve sorumlulukları ile çalışma usul ve esasları yönetmelikle belirlenir.
Özerk federasyonlar bu Kanunda tanımlanan malî hükümlerden istisna tutulur. Özerk federasyonların gelirleri; katılım payı, tescil, vize, transfer, itiraz, ceza, yayın, sponsorluk, reklam, yardım, bağış ve benzeri gelirler ile federasyon bütçesinin öz gelirlerinin % 15'ini geçmemek üzere Genel Müdürlük bütçesinden ayrılacak paydan oluşur.
Özerk federasyonların gelirleri ana statüsünde belirlenen usul ve esaslar dahilinde harcanır. Genel Müdürlük bütçesinden özerk federasyonlara, ilgili branşın alt yapısına ve eğitime ilişkin projelerinin desteklenmesi amacıyla gerektiğinde kaynak tahsis edilebilir. Özerk federasyonların tüm gelirleri her türlü vergi, resim ve harçtan muaftır.
Genel Müdürlük, özerk federasyonların talebi durumunda, kendisine ait spor tesislerinin işletilmesini, menkul ve gayrimenkullerini bedelsiz olarak 49 yıla kadar federasyonun faaliyetleri için tahsis edebilir. Söz konusu spor tesisleri ile menkul ve gayrimenkullerin tahsis amacı dışında kullanılması halinde, tahsis işlemi Genel Müdürlükçe iptal edilir.
Özerk federasyonların her türlü faaliyet ve işlemleri Genel Müdürlüğün bağlı olduğu Bakanlığın denetimine tâbidir. Bu denetim sonucunda görevi başında kalmasında sakınca görülen federasyon başkanı veya yönetim kurulu üyeleri hakkında karar almak üzere, Genel Müdürlüğün bağlı olduğu Bakan, Genel Kurulu olağanüstü toplantıya çağırır.
Madde 0003:
31.12.1960 tarihli ve 193 sayılı Gelir Vergisi Kanununun 89 uncu maddesinin birinci fıkrasına aşağıdaki (5) numaralı bent eklenmiştir.
5. 3289 sayılı Gençlik ve Spor Genel Müdürlüğünün Teşkilât ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı, profesyonel spor dalları için % 50'si,
Madde 0004:
3.6.1949 tarihli ve 5422 sayılı Kurumlar Vergisi Kanununun 14 üncü maddesinin birinci fıkrasının (6) numaralı bendinin sonuna aşağıdaki alt bent eklenmiştir.
3289 sayılı Gençlik ve Spor Genel Müdürlüğünün Teşkilât ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı profesyonel spor dalları için % 50'si.
Madde 0005:
Bu Kanun yayımı tarihinde yürürlüğe girer.
Madde 0006:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanunun ek 3 üncü maddesinde yapılan değişiklik ile ulusal veya uluslararası spor hizmet ve faaliyetlerini desteklemek amacıyla gerçek ve tüzel kişilerin sponsorluk yapabilmeleri amaçlanmıştır.
Bu çerçevede, Genel Müdürlüğün yıllık faaliyet programında yer alan ulusal ve uluslararası gençlik ve spor organizasyonları, federasyonların ve spor kulüplerinin yıllık programlarında bulunan sporun yaygınlaştırılması ve sporcuların desteklenmesine yönelik her türlü spor temas ve gösterilerine ait faaliyetler, kamu kurum ve kuruluşları ile yerel yönetimlere ait spor tesislerinden Genel Müdürlükçe uygun görülenlerin yapımı, bakımı ve onarımı, federasyonların ve spor kulüplerinin sportif hizmet ve faaliyetlerinin yürütülebilmesi için gerekli olan sportif araç, gereç ve malzemeler ile ferdi lisanslı sporcuların Genel Müdürlükçe ferdi olarak katılmalarına izin verilen ulusal veya uluslararası organizasyonlardaki her türlü masraflarla ilgili olarak sponsorluk yapılabileceği öngörülmüştür.
Bu madde uyarınca sponsorlar tarafından yapılacak harcamalara ilişkin belgelerin kontrolü Genel Müdürlüğe ait olacak ayrıca belgelerin vergi kanunları ile diğer ilgili mevzuata uygunluğu yeminli mali müşavirlerce de kontrol edilecektir.
Ayrıca, ferdi veya takım sporcuları ile kulüpler ulusal veya uluslararası sportif faaliyetlerde; Genel Müdürlüğün belirleyeceği esaslar dahilinde reklam alabileceklerdir.
Madde 0002:
3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanuna ilave edilen ek 9 uncu madde ile; Gençlik ve Spor Genel Müdürlüğünün ana hizmet birimlerinden olan federasyon başkanlıklarının özerk hale getirilmeleri amaçlanarak uluslararası federasyonlar gibi yapılanmalarına olanak sağlanmıştır. Böylece federasyon faaliyetleri daha verimli ve süratli bir şekilde organize edilebilecek ve spor faaliyetlerinin daha geniş kitlelere ulaştırılması sağlanacaktır.
Talepte bulunmaları halinde Genel Müdürlükçe uygun görülen federasyonlara; faal sporcu sayısı, faal kulüp sayısı, spor dalının ülkemiz veya dünyadaki yaygınlığı ve gelişme potansiyeli, gelirlerinin giderlerini karşılayabilme yeterliliği, spor dallarının olimpik olup olmadığı, federasyon veya bağlı kulüplerin tesis durumu gibi kriterler esas alınarak özerklik verilebilecektir.
Bu kriterlerin tespiti ile federasyonların; kurullarının teşkili, Genel Müdürlük ile ilişkileri, Genel Müdürlüğe ait tesislerden yararlanmaları, denetimleri gibi hususlara ilişkin genel esasları belirleme yetkisi Genel Müdürlüğe ait olacak ve Genel Müdürlüğün bu amaçla hazırlayacağı esaslar Resmî Gazetede yayımlanarak yürürlüğe girecektir. Federasyonlar da bu esaslara uygun olarak kendi statülerini hazırlayacaklardır.
Federasyonlar uluslararası federasyonlarca öngörülen ve Genel Müdürlükçe belirlenen esaslar dahilinde kurullarını oluşturacaktır. Genel Müdürlük bünyesinde Tahkim Kurulu bulunacak ve federasyon ile kulüp, sporcu, antrenör, hakem ve diğer spor elemanları arasında çıkan ihtilafları çözümleyerek kesin olarak karara bağlayacaktır.
Ayrıca, özerk federasyonların 3289 sayılı Kanundaki malî hükümlere tâbi olmadıkları esası getirilmiş; katılım payı, tescil, vize, transfer, itiraz, ceza, sponsorluk gibi gelirler özerk federasyonların öz gelirleri olarak benimsenmiştir. Genel Müdürlüğün, her yıl federasyonlara öz gelirlerinin % 15 i kadar yardım yapması, federasyonların sunacakları projeleri desteklemek amacıyla gerektiğinde Genel Müdürlük bütçesinden özerk federasyonlara kaynak tahsis edilebilmesi ayrıca Genel Müdürlüğün menkul ve gayrimenkullerinin 49 yıl süre ile sportif hizmet ve faaliyetler için özerk federasyonlara tahsisi öngörülmüştür.
Federasyonların sportif faaliyetleri dışındaki her türlü iş ve işlemleri Genel Müdürlüğün bağlı olduğu Bakanlığın denetimine tâbi olacaktır.
Madde 0003:
Madde ile sponsorlar tarafından yapılacak aynî ve/veya nakdî harcamaların amatör spor dalları için tamamı, profesyonel dallarda ise % 50 sinin 31.12.1960 tarihli ve 193 sayılı Gelir Vergisi Kanununa göre gider sayılacağı düzenlemesi yapılarak, 3289 sayılı Kanundaki düzenlemenin uygulanabilirliği sağlanmıştır.
Madde 0004:
Madde ile sponsorlar tarafından yapılacak aynî ve/veya nakdî harcamaların amatör spor dalları için tamamı, profesyonel dallarda ise % 50 sinin 3.6.1949 tarihli ve 5422 sayılı Kurumlar Vergisi Kanununa göre gider sayılacağı düzenlemesi yapılarak 3289 sayılı Kanundaki düzenlemenin uygulanabilirliği sağlanmıştır.
Madde 0005:
Yürürlük maddesidir.
Madde 0006:
Yürütme maddesidir.
Plan ve Bütçe Komisyonu Raporu
T.C.
Plan ve Bütçe Komisyonu
Esas No	1/754
Karar No	75
19.02.2004
TÜRKİYE BÜYÜK MİLLET MECLİSİ BAŞKANLIĞINA
Bakanlar Kurulunca 10.2.2004 tarihinde Türkiye Büyük Millet Meclisi Başkanlığına sunulan ve Başkanlıkça 12.2.2004 tarihinde tali komisyon olarak Millî Eğitim, Kültür, Gençlik ve Spor Komisyonuna, esas komisyon olarak da Komisyonumuza havale edilen 1/754 esas numaralı Gençlik ve Spor Genel Müdürlüğünün Teşkilât ve Görevleri Hakkında Kanun ile Bazı Kanunlarda Değişiklik Yapılmasına Dair Kanun Tasarısı, Komisyonumuzun 19.2.2004 tarihinde yapmış olduğu 32 nci birleşiminde, Hükümeti temsilen Devlet Bakanı ve Başbakan Yardımcısı Mehmet Ali Şahin ile Maliye Bakanlığı, Devlet Planlama Teşkilâtı Müsteşarlığı ve Gençlik ve Spor Genel Müdürlüğü temsilcilerinin de katılımlarıyla incelenip, görüşülmüştür.
Bilindiği gibi, Anayasamızın 59 uncu maddesinde Devlet, her yaştaki Türk vatandaşlarının beden ve ruh sağlığını geliştirecek tedbirleri alır, sporun kitlelere yayılmasını teşvik eder. Devlet başarılı sporcuyu korur. hükmü yer almaktadır. 59 uncu Hükümet Programında ise Dünyanın ve Türkiye nin gelişen ve değişen şartları dikkate alınarak yeni bir spor politikası oluşturulacağı, sporun her dalında uluslararası standartları yakalamak için her türlü desteğin verileceği ifade edilmiştir.
Bu çerçevede, idarî ve malî yönden özerk federasyonların kurulması suretiyle; gençlik ve spor faaliyetlerinin verimli ve süratli bir şekilde organize edilmesi, sporun geniş halk kitlesine ulaştırılmasının sağlanması ve özerk federasyonların uluslararası federasyonlar gibi yapılanmalarına imkân sağlanması önem taşımaktadır.
Tasarı ile;
Sponsorluk yapılabilecek spor hizmet ve faaliyetlerin kapsamının genişletilmesinin,
Gençlik ve Spor Genel Müdürlüğünün bünyesinde olan federasyon başkanlıklarının özerk hale getirilmeleri amaçlanarak uluslararası federasyonlar gibi yapılanmalarına olanak sağlanmasının,
Uluslararası organizasyonların yanı sıra ulusal organizasyonlar, kamu kurum ve kuruluşları ile yerel yönetimlere ait spor tesislerinin yapım, bakım ve onarımları ile ferdi lisanslı sporcuların faaliyetlerinin de sponsorluk kapsamına alınmasının,
Sponsorluk kapsamında yapılan aynî ve/veya nakdî harcamaların amatör spor dalları için tamamı, profesyonel spor dallarında ise % 50 sinin Gelir Vergisi Kanunu ve Kurumlar Vergisi Kanununa göre gider sayılmasının,
Öngörüldüğü anlaşılmaktadır.
Komisyonumuzda Tasarının geneli üzerinde yapılan müzakerelerde;
Kamu hizmetlerinin kamu kurum ve kuruluşları tarafından yerine getirilmesinin esas olduğu ve bu nedenle sponsorluk müessesesinin kalıcı bir mahiyet taşımadığı,
Sporun kitlelere yaygınlaşması ve toplumsallaşması açısından imkânların genişletilmesi, özel programların hazırlanması ve uygulanmasının önemli olduğu,
Profesyonel ve amatör spor tanımlarının net olarak yapılmasının gerektiği,
Federasyonlara idarî kararla özerk statü verilmesinin sakıncalı olduğu,
Sporun teşvik edilmesinin son derece önemli olduğu, ancak bu teşvik çerçevesinde yapılacak yardım ve desteklerin kullanımında etkin denetimin de zorunlu olduğu,
Kaynak ve hedefleri ile tutarlı, uzun dönem ihtiyaçları göz önünde bulunduran bir spor politikası oluşturulmasının, gelecek kuşaklar açısından faydalı olacağı,
Ülkemiz nüfusunun önemli bir bölümünün gençlerden oluşması nedeniyle, sporun tüm ülke düzeyinde yaygınlaşması ve gerekli alt yapı yatırımlarının bir an önce tamamlanmasının büyük önem taşıdığı,
Önceliğin amatör spor dallarına verilmesinin spor anlayışının özünü oluşturduğu,
Şeklindeki görüş ve eleştirileri takiben Hükümet adına yapılan tamamlayıcı açıklamalarda ise;
Ülkemizde lisanslı sporcu sayısının ve spor uygulaması için gerekli altyapının gelişmiş ülkeler ortalamalarının çok altında olduğu,
Federasyonların özerk bir yapıya kavuşturulması ve sponsorluğun teşviki ile sporda büyük gelişmelerin sağlanabileceği,
Gençlerin, alkol, uyuşturucu, suçluluk, kumar ve benzeri kötü alışkanlıklardan ve cehaletten korunabilmesi için sporun çok büyük önem taşıdığı,
Sponsorluk yasasının 2001 yılında yürürlüğe girmesinden itibaren, Kanunun sadece uluslararası spor organizasyonlarını kapsaması sebebiyle gençlik ve spor hizmet ve faaliyetlerinin desteklenmesinde beklenilen faydanın sağlanamadığı,
İfade edilmiştir.
Tasarının geneli üzerinde yapılan müzakereleri müteakip, Tasarı ve gerekçesi Komisyonumuzca da benimsenerek maddeleri üzerindeki görüşmelere geçilmiştir.
Tasarının;
Çerçeve 1 inci maddesi ile değiştirilen 3289 sayılı Kanunun ek 3 üncü maddesinin üçüncü fıkrasına uluslararası ibaresinden sonra gelmek üzere gençlik ve ibaresinin eklenmesi, maddenin sonuna eklenen yeni beşinci fıkranın verilen önerge doğrultusunda yapılacak harcamalara ait belgelerin kontrol ve tasdikine yetkililerin yeniden belirlenmesini teminen değişikliğe tâbi tutulması suretiyle,
Çerçeve 2 nci maddesinin; madde çerçevesinin kanunların hazırlanmasında uygulanan esas ve usuller doğrultusunda redaksiyona tâbi tutulması, Tahkim Kurulunun görev, yetki ve sorumluluklarının Kanunda açıkça belirtilmesi amacıyla altıncı fıkrasında yer alan Genel Müdürlük bünyesinde oluşturulacak ibaresinin metinden çıkarılması, yedinci ve sekizinci fıkralarının Tahkim Kurulunun görev, yetki ve sorumluluklarının yedinci ve sekizinci fıkralar olarak yeniden düzenlenmesi, mükerrerliğin giderilmesi amacıyla dokuzuncu fıkrada yer alan Özerk federasyonlar bu Kanunda tanımlanan malî hükümlerden istisna tutulur. ibaresinin metinden çıkarılması suretiyle,
Federasyonları özerkliğe teşvik etmek amacıyla ilk üç yıl ihtiyaçlar ölçüsünde devlet yardımı verilebilmesini teminen bir hükmün Tasarıya yeni çerçeve 3 üncü madde olarak eklenmesi suretiyle,
Çerçeve 3 üncü maddesi; gelir vergisi matrahından indirim olanağı kapsamına 3813 sayılı Türkiye Futbol Federasyon Kuruluş ve Görevleri Hakkında Kanunun da dahil edilmesi suretiyle çerçeve 4 üncü madde olarak,
Çerçeve 4 üncü maddesi; kurumlar vergisi matrahından indirim olanağı kapsamına 3813 sayılı Türkiye Futbol Federasyonu Kuruluş ve Görevleri Hakkında Kanunun da dahil edilmesi suretiyle çerçeve 5 inci madde olarak,
Yürürlük ve yürütmeye ilişkin 5 ve 6 ncı maddeleri, 6 ve 7 nci maddeler olarak aynen,
Kabul edilmiştir.
Raporumuz, Genel Kurulun onayına sunulmak üzere Yüce Başkanlığa saygı ile arz olunur.
AYRIŞIK OY
Sekizinci Beş Yıllık Kalkınma Planına göre spor tesisleri ve faaliyetlerinin, spor elemanlarının hizmet içi eğitimlerinin, malî ve idarî açıdan tam bağımsız spor kulüpleri, federasyonlar ile özel teşebbüs ve mahallî idareler tarafından yapılması veya işletilmesi sağlanacak, kamu kesiminin görevi ise denetlemek, yönlendirmek, teşvik etmek ve bu alandaki bilim ve teknolojideki yenilikleri takip etmek olacaktır.
Bu çerçevede halen özerk olan Futbol Federasyonu dışındaki federasyonların özerk bir yapıya kavuşturulması yönündeki düzenleme olumludur. Ancak özerkliğin idarî bir kararla gerçekleşecek olması sakıncalıdır.
Bilindiği gibi özerklik merkezî idare dışında bir alanın yaratılmasıdır. Bu nedenle özerkliğin Futbol Federasyonu örneğinde olduğu gibi kanunla gerçekleştirilmesi gerekir. Federasyonların idarî kararla özerklik ve buna paralel olarak tüzel kişilik kazanması aynı şekilde yine idarî bir kararla özerkliklerinin ve tüzel kişiliklerinin sona ermesi sonucunu yaratır. Bu da son derece sakıncalıdır. Düzenlemenin bu şekilde Anayasanın 7 ve 8 inci maddeleriyle uyumlu olmadığı düşünülmektedir.
Ayrıca kamunun spordaki görev ve yetkileri beden eğitimi ve spor faaliyetlerinin gelişmesini teşvik etmek olmalı ve ülkedeki spor yönetimi spor kulüpleri, federasyonlar, yerel yönetimler, dernekler gibi kuruluşlara bırakılmalıdır.
Tasarıdaki özerklik yaklaşımı böyle bir anlayışı yansıtmaktan uzaktır. Özel hukuk kurallarına tâbi olmaksızın yapılandırılacak ve önemli ölçüde genel bütçeden yardım görecek bu federasyonların kamu yönetimindeki genel işleyişin dışına çıkması mümkün görülmemektedir.
PLAN VE BÜTÇE KOMİSYONUNUN KABUL ETTİĞİ ETTİĞİ METİN
GENÇLİK VE SPOR GENEL MÜDÜRLÜĞÜNÜN TEŞKİLAT VE GÖREVLERİ HAKKINDA KANUN İLE BAZI KANUNLARDA DEĞİŞİKLİK YAPILMASINA DAİR KANUN TASARISI
Madde 0001:
21.5.1986 tarihli ve 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanunun ek 3 üncü maddesinin madde başlığı ile üçüncü fıkrası aşağıdaki şekilde değiştirilmiş ve maddenin sonuna aşağıdaki fıkralar eklenmiştir.
Ödül ve sponsorluk
Ulusal veya uluslar arası gençlik ve spor hizmet ve faaliyetlerini desteklemek amacıyla gerçek ve tüzel kişiler;
Genel Müdürlüğün yıllık faaliyet programında yer alan ulusal ve uluslar arası gençlik ve spor organizasyonları,
Sporcuların transfer bedelleri hariç olmak üzere spor kulüpleri ile federasyonların yıllık programlarında bulunan sporun yaygınlaştırılması ve sporcuların desteklenmesine yönelik resmî sportif faaliyetleri,
Kamu kurum ve kuruluşları ve yerel yönetimler ile spor kulüplerine ait spor tesislerinden Genel Müdürlükçe uygun görülenlerin yapımı, bakımı ve onarımı,
Federasyonların ve spor kulüplerinin sportif hizmet ve faaliyetlerinin yürütülebilmesi için gerekli olan sportif araç, gereç ve malzemelerin temini,
Ferdi lisanslı sporcuların, Genel Müdürlükçe ferdi olarak katılmalarına izin verilen ulusal veya uluslar arası organizasyonları,
Kapsamında sponsorluk yapabilirler.
Ferdi veya takım sporcuları ile gençlik ve spor kulüpleri, ulusal veya uluslar arası sportif faaliyetlerde; Genel Müdürlüğün belirleyeceği esaslar dahilinde reklam alabilirler.
Sportif faaliyetlere, sporculara, spor kulüplerine, federasyonlara veya tesislere yapılacak harcamalara ilişkin belgeler Genel Müdürlüğün kontrol ve tasdikine tâbidir. Spor tesisleri için yapılacak yapım harcamaları ile Genel Müdürlükçe çıkarılacak yönetmelikle belirlenen tutarı aşan bakım ve onarım işlerine ilişkin harcamalar yeminli malî müşavirlerce tasdik edilir.
Sponsorluk ve reklamla ilgili esas ve usuller Genel Müdürlükçe çıkarılacak yönetmelikle belirlenir.
Madde 0002:
3289 sayılı Kanuna aşağıdaki ek madde eklenmiştir.
Özerklik
EK MADDE 9.- Federasyonlara talepte bulunmaları durumunda Merkez Danışma Kurulunun uygun görüşü, Genel Müdürlüğün bağlı olduğu Bakanın teklifi ve Başbakanın onayı ile idarî ve malî özerklik verilebilir. Federasyonun kuruluşuna ilişkin kararın, Resmî Gazetede yayımlanması ile tüzel kişilik kazanılır.
Özerk olan federasyonlar; organları Genel Kurulu tarafından seçimle göreve gelen, her türlü kararlarını kendi organları içerisinde alan, bütçesi Genel Kurul tarafından onaylanan ve ibra edilen federasyonlardır.
Özerklikte aşağıdaki kriterler göz önünde bulundurulur:
Faal sporcu sayısı,
Faal kulüp sayısı,
Spor dalının ülkemiz veya dünyadaki yaygınlığı ve gelişme potansiyeli,
Gelirlerinin giderlerini karşılayabilme yeterliliği,
Spor dalının olimpik olup olmadığı,
Federasyon veya bağlı kulüplerin tesis durumu.
Özerkliği onanan federasyon, hazırlayacağı ana statü ve buna bağlı talimatlara göre Genel Kurulunu ve yetkilendireceği diğer organlarının oluşumunu, görev ve yetkilerini belirler. Özerk federasyonlar, uluslar arası federasyonların öngördüğü kurulları oluşturmak zorundadır.
Özerk federasyonların; genel kurullarının toplanması ve çalışmalarına ilişkin usul ve esaslar ile kimlerin oy kullanabileceği ve Tahkim Kurulu ile ilişkileri Genel Müdürlükçe düzenlenecek çerçeve statü ile belirlenir. Özerk federasyonlarca hazırlanacak ana statü, çerçeve statüye aykırı olamaz.
Özerk federasyonların ceza veya disiplin kurullarınca verilen kararlara karşı Tahkim Kuruluna itiraz edilebilir.
Tahkim Kurulu dört yıl için Genel Kurulca seçilecek beş asil beş yedek hukukçu üyeden teşekkül eder. Üyeler kendi aralarından bir başkan seçerler. Tahkim Kurulu kararları kesindir.
Tahkim Kurulu, Federasyon ile kulüpler; federasyon ile hakemler; federasyon ile teknik direktör ve antrenörler; kulüpler ile teknik direktör ve antrenörler; kulüpler ile oyuncular; kulüpler ile kulüpler arasında çıkacak ihtilaflar hakkında Yönetim Kurulunca verilecek kararlar ile disiplin veya ceza kurulu kararlarını, ilgililerin itirazı üzerine inceleyerek kesin karara bağlar.
Özerk federasyonların gelirleri; katılım payı, tescil, vize, transfer, itiraz, ceza, yayın, sponsorluk, reklam, yardım, bağış ve benzeri gelirler ile federasyon bütçesinin öz gelirlerinin %15 ini geçmemek üzere Genel Müdürlük bütçesinden ayrılacak paydan oluşur.
Özerk federasyonların gelirleri ana statüsünde belirlenen usul ve esaslar dahilinde harcanır. Genel Müdürlük bütçesinden özerk federasyonlara, ilgili branşın alt yapısına ve eğitime ilişkin projelerinin desteklenmesi amacıyla gerektiğinde kaynak tahsis edilebilir. Özerk federasyonların tüm gelirleri her türlü vergi, resim ve harçtan muaftır.
Genel Müdürlük, özerk federasyonların talebi durumunda, kendisine ait spor tesislerinin işletilmesini, menkul ve gayrimenkullerini bedelsiz olarak kırkdokuz yıla kadar federasyonun faaliyetleri için tahsis edebilir. Söz konusu spor tesisleri ile menkul ve gayrimenkullerin tahsis amacı dışında kullanılması halinde, tahsis işlemi Genel Müdürlükçe iptal edilir.
Özerk federasyonların her türlü faaliyet ve işlemleri Genel Müdürlüğün bağlı olduğu Bakanlığın denetimine tâbidir. Bu denetim sonucunda görevi başında kalmasında sakınca görülen federasyon başkanı veya yönetim kurulu üyeleri hakkında karar almak üzere, Genel Müdürlüğün bağlı olduğu Bakan, Genel Kurulu olağanüstü toplantıya çağırır.
Madde 0003:
3289 sayılı Kanuna aşağıdaki geçici madde eklenmiştir.
GEÇİCİ MADDE 9. - Ek 9 uncu maddenin dokuzuncu fıkrasında öngörülen Genel Müdürlük bütçesinden ayrılacak pay ile ilgili oran, federasyonların özerk olduğu tarihten itibaren üç yıl sonra uygulanır. Bu tarihe kadar Genel Müdürlük her türlü desteği sağlar.
Madde 0004:
31.12.1960 tarihli ve 193 sayılı Gelir Vergisi Kanununun 89 uncu maddesinin birinci fıkrasına aşağıdaki (5) numaralı bent eklenmiştir.
5. 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanun ile 17.6.1992 tarihli ve 3813 sayılı Türkiye Futbol Federasyonu Kuruluş ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı, profesyonel spor dalları için % 50 si,
Madde 0005:
3.6.1949 tarihli ve 5422 sayılı Kurumlar Vergisi Kanununun 14 üncü maddesinin birinci fıkrasının (6) numaralı bendinin sonuna aşağıdaki alt bent eklenmiştir.
3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanun ile 17.6.1992 tarihli ve 3813 sayılı Türkiye Futbol Federasyonu Kuruluş ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı, profesyonel spor dalları için %50 si,
Madde 0006:
Bu Kanun yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Genel Gerekçe İçin Tıklayın
Madde 0001:
21.5.1986 tarihli ve 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanunun ek 3 üncü maddesinin madde başlığı ile üçüncü fıkrası aşağıdaki şekilde değiştirilmiş ve maddenin sonuna aşağıdaki fıkralar eklenmiştir.
Ödül ve sponsorluk
Ulusal veya uluslararası gençlik ve spor hizmet ve faaliyetlerini desteklemek amacıyla gerçek ve tüzel kişiler;
Genel Müdürlüğün yıllık faaliyet programında yer alan ulusal ve uluslararası gençlik ve spor organizasyonları,
Sporcuların transfer bedelleri hariç olmak üzere spor kulüpleri ile federasyonların yıllık programlarında bulunan sporun yaygınlaştırılması ve sporcuların desteklenmesine yönelik resmî sportif faaliyetleri,
Kamu kurum ve kuruluşları ve yerel yönetimler ile spor kulüplerine ait spor tesislerinden Genel Müdürlükçe uygun görülenlerin yapımı, bakımı ve onarımı,
Federasyonların ve spor kulüplerinin sportif hizmet ve faaliyetlerinin yürütülebilmesi için gerekli olan spor organizasyonları ile sportif araç, gereç ve malzemelerin temini,
Ferdî lisanslı sporcuların, Genel Müdürlük veya federasyonlarca ferdî olarak katılmalarına izin verilen ulusal veya uluslararası organizasyonları,
Türkiye Milli Olimpiyat Komitesi ile Paralimpik Komitesinin sportif faaliyetlerine ilişkin hizmetleri,
Kapsamında sponsorluk yapabilirler.
Ferdî veya takım sporcuları ile gençlik ve spor kulüpleri, ulusal veya uluslararası sportif faaliyetlerde; Genel Müdürlüğün belirleyeceği esaslar dahilinde reklam alabilirler.
Sportif faaliyetlere, sporculara, spor kulüplerine, federasyonlara veya tesislere yapılacak harcamalara ilişkin belgeler Genel Müdürlüğün kontrol ve tasdikine tâbidir. Spor tesisleri için yapılacak yapım harcamaları ile Genel Müdürlükçe çıkarılacak yönetmelikle belirlenen tutarı aşan bakım ve onarım işlerine ilişkin harcamalar yeminli malî müşavirlerce tasdik edilir.
Sponsorluk ve reklamla ilgili esas ve usuller Genel Müdürlükçe çıkarılacak yönetmelikle belirlenir.
Madde 0002:
3289 sayılı Kanuna aşağıdaki ek madde eklenmiştir.
Özerklik
EK MADDE 9.- Federasyonlara, talepte bulunmaları durumunda Merkez Danışma Kurulunun uygun görüşü, Genel Müdürlüğün bağlı olduğu Bakanın teklifi ve Başbakanın onayı ile idarî ve malî özerklik verilebilir. Federasyonun kuruluşuna ilişkin kararın, Resmî Gazetede yayımlanması ile tüzel kişilik kazanılır.
Özerk olan federasyonlar; organları genel kurulu tarafından seçimle göreve gelen, her türlü kararlarını kendi organları içerisinde alan, bütçesi genel kurul tarafından onaylanan ve ibra edilen federasyonlardır.
Özerklikte aşağıdaki kriterler göz önünde bulundurulur:
Faal sporcu sayısı.
Faal kulüp sayısı.
Spor dalının ülkemiz veya dünyadaki yaygınlığı ve gelişme potansiyeli.
Gelirlerinin giderlerini karşılayabilme yeterliliği.
Spor dalının olimpik olup olmadığı.
Federasyon veya bağlı kulüplerin tesis durumu.
Özerkliği onanan federasyon, hazırlayacağı ana statü ve buna bağlı talimatlara göre genel kurulunu ve yetkilendireceği diğer organlarının oluşumunu, görev ve yetkilerini belirler. Özerk federasyonlar, uluslararası federasyonların öngördüğü kurulları oluşturmak zorundadır.
Özerk federasyonların; genel kurullarının toplanması ve çalışmalarına ilişkin usul ve esaslar ile kimlerin oy kullanabileceği ve Tahkim Kurulu ile ilişkileri Genel Müdürlükçe düzenlenecek çerçeve statü ile belirlenir. Özerk federasyonlarca hazırlanacak ana statü, çerçeve statüye aykırı olamaz.
Özerk federasyonların ceza veya disiplin kurullarınca verilen kararlara karşı Genel Müdürlük bünyesinde oluşturulacak Tahkim Kuruluna itiraz edilebilir.
Tahkim Kurulu yedi asıl ve yedi yedek üyeden teşekkül eder. Üyelerin beşinin hukukçu, ikisinin ise spor alanında bilimsel çalışmalar yapmış veya sporda idareci, teknik adam ve benzeri görevlerde bulunmuş kariyer sahibi kişi olmaları şarttır. Üyeler Genel Müdürün teklifi ve Genel Müdürlüğün bağlı olduğu Bakanın onayı ile altı yıl için görevlendirilirler. Üyeler kendi aralarından bir başkan seçerler. Tahkim Kurulu tarafından verilen kararlar kesindir. Tahkim Kurulunun görev, yetki ve sorumlulukları ile çalışma usul ve esasları yönetmelikle belirlenir.
Tahkim Kurulu, federasyon ile kulüpler; federasyon ile hakemler; federasyon ile teknik direktör ve antrenörler; kulüpler ile teknik direktör ve antrenörler; kulüpler ile oyuncular; kulüpler ile kulüpler arasında çıkacak ihtilaflar hakkında yönetim kurulunca verilecek kararlar ile disiplin veya ceza kurulu kararlarını, ilgililerin itirazı üzerine inceleyerek kesin karara bağlar.
Özerk federasyonların gelirleri; katılım payı, tescil, vize, transfer, itiraz, ceza, yayın, sponsorluk, reklam, yardım, bağış ve benzeri gelirler ile federasyon bütçesinin öz gelirlerinin %15 ini geçmemek üzere Genel Müdürlük bütçesinden ayrılacak paydan oluşur.
Özerk federasyonların gelirleri ana statüsünde belirlenen usul ve esaslar dahilinde harcanır. Genel Müdürlük bütçesinden özerk federasyonlara, ilgili branşın alt yapısına ve eğitime ilişkin projelerinin desteklenmesi amacıyla gerektiğinde kaynak tahsis edilebilir. Özerk federasyonların tüm gelirleri her türlü vergi, resim ve harçtan muaftır.
Genel Müdürlük, özerk federasyonların talebi durumunda, kendisine ait spor tesislerinin işletilmesini, menkul ve gayrimenkullerini bedelsiz olarak kırkdokuz yıla kadar federasyonun faaliyetleri için tahsis edebilir. Söz konusu spor tesisleri ile menkul ve gayrimenkullerin tahsis amacı dışında kullanılması halinde, tahsis işlemi Genel Müdürlükçe iptal edilir.
Özerk federasyonların her türlü faaliyet ve işlemleri Genel Müdürlüğün bağlı olduğu Bakanlığın denetimine tâbidir. Bu denetim sonucunda görevi başında kalmasında sakınca görülen federasyon başkanı veya yönetim kurulu üyeleri hakkında karar almak üzere, Genel Müdürlüğün bağlı olduğu Bakan, genel kurulu olağanüstü toplantıya çağırır.
Madde 0003:
3289 sayılı Kanuna aşağıdaki geçici madde eklenmiştir.
GEÇİCİ MADDE 9.- Ek 9 uncu maddenin dokuzuncu fıkrasında öngörülen Genel Müdürlük bütçesinden ayrılacak pay ile ilgili oran, federasyonların özerk olduğu tarihten itibaren üç yıl sonra uygulanır. Bu tarihe kadar Genel Müdürlük her türlü desteği sağlar.
Madde 0004:
31.12.1960 tarihli ve 193 sayılı Gelir Vergisi Kanununun 89 uncu maddesinin birinci fıkrasına aşağıdaki (5) numaralı bent eklenmiştir.
5. 3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanun ile 17.6.1992 tarihli ve 3813 sayılı Türkiye Futbol Federasyonu Kuruluş ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı, profesyonel spor dalları için % 50 si.
Madde 0005:
03.06.1949 tarihli ve 5422 sayılı Kurumlar Vergisi Kanununun 14 üncü maddesinin birinci fıkrasının (6) numaralı bendinin sonuna aşağıdaki alt bent eklenmiştir.
3289 sayılı Gençlik ve Spor Genel Müdürlüğünün Teşkilat ve Görevleri Hakkında Kanun ile 17.6.1992 tarihli ve 3813 sayılı Türkiye Futbol Federasyonu Kuruluş ve Görevleri Hakkında Kanun kapsamında yapılan sponsorluk harcamalarının; amatör spor dalları için tamamı, profesyonel spor dalları için % 50 si,
Madde 0006:
Bu Kanun yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Yükleyen: yasinuzunoglu
