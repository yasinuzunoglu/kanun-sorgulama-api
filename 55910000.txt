5591 sayılı Makina ve Kimya Endüstrisi Kurumu Kanunu
Yayımlandığı Resmî Gazete Tarihi: 15.03.1950
Yayımlandığı Resmî Gazete Sayısı: 7457
Kabul Tarihi	08.03.1950
BİRİNCİ BÖLÜM
Genel Hükümler
Madde 0001: Kuruluş
3460 sayılı kanuna tabi olmak ve tüzelkişiliği haiz bulunmak üzere (Makina ve Kimya Endüstrisi Kurumu) kurulmuştur. Bu Kurum İşletmeler Bakanlığına bağlıdır.
Kurumun merkezi Ankara dır. Kurum, yurt içinde ve dışında şubeler açabilir ve temsilciler bulundurabilir.
BİRİNCİ BÖLÜM
Genel Hükümler
Madde 0002: Kurumun yapacağı işler
Kurumun yapacağı işler şunlardır:
Her çeşit silah, mühimmat ve patlayıcı maddelerle askeri ihtiyaçlara yarıyan aletler, vasıtalar, makineler, tesisler ve diğer her türlü eşya ve levazım ve yedek parçalar imal etmek ve seri halinde büyük ve küçük tadil ve ıslah işlerini ve diğer tamirleri yapmak;
Tesisleri ve imkanları ile karşılayabileceği sivil ihtiyaçlara ait her türlü imalat ve tamiratı yapmak;
4374 sayılı kanunun birinci maddesinde yazılı tekel maddelerini yapmak;
(a, b, c) fıkralarında sayılan işleri görmek üzere lüzumlu her türlü tesisleri kurmak ve mevcutlarını da tevsi ve ıslah etmek;
(a) ve (b) fıkralarında yazılı maddelerin ticaretini yapmak;
Kurum, yukardaki fıkralarda sayılmayıp da kendi iştigal sahasına giren sair işleri de yapabilir.
BİRİNCİ BÖLÜM
Genel Hükümler
Madde 0003: Milli Savunma siparişleri
Milli Savunma Bakanlığı ikinci madde mevzuuna giren bütün ihtiyaçlarını Makina ve Kimya Endüstrisi Kurumuna sipariş etmiye mecburdur.
Bu Bakanlık ihtiyaçları için Kuruma verilecek yıllık siparişler, Bakanlık ve Kurum tarafından birlikte tesbit olunur ve mütaakıp yıl iş programının tanzimine esas olmak üzere evvelinden Kuruma bildirilir.
Bu ihtiyaçlardan vasıf, zaman ve miktar bakımlarından Kurumca karşılanamıyacak kısımlar başkaca satın alınabilir.
Kurum; tesislerini, imkanları dahilinde, Milli Savunma Bakanlığından alacağı siparişleri karşılıyacak bir halde bulundurmaya mecburdur.
Milli Savunma Bakanlığınca, Kuruma yapılan siparişler için 2490 sayılı kanun hükümleri uygulanmaz. Bu siparişler için, 1050 sayılı kanunun 83 üncü maddesi gereğince ve karşılığında teminat aranmadan sipariş bedelinin en az % 50 si nispetinde avans verilir.
BİRİNCİ BÖLÜM
Genel Hükümler
Madde 0004: Malzeme stokları
Milli Savunma Bakanlığı, bedeli ile bakım ve muhafaza giderleri Bakanlık bütçesinden ödenmek üzere Kuruma harb ihtiyatı stokları yaptırabilir. Kurum, bu stokları aynen iade edilmek veya bedeli siparişlere mahsup olunmak şartiyle adı geçen Bakanlığın muvafakatiyle kullanabilir.
İKİNCİ BÖLÜM
Mali Hükümler
Sermaye
Madde 0005:
Kurumun sermayesi dört yüz milyon liradır.
İKİNCİ BÖLÜM
Mali Hükümler
Sermaye
Madde 0006:
Kurumun sermayesi aşağıdaki kaynaklardan terekküp eder:
Bu kanunun 18 inci maddesi gereğince Kuruma intikal edecek her çeşit kıymetler;
Hazineye ait menkul ve gayrimenkul mallarla 19 uncu madde gereğince Kuruma devredilecek, tesislerin 7 nci maddeye göre tesbit olunacak değerleri;
9 uncu maddeye göre sermayeye eklenecek karlar;
Maliye Bakanlığı bütçesine her yıl konulacak ödenekler.
İKİNCİ BÖLÜM
Mali Hükümler
Sermaye
Madde 0007:
6 ncı maddenin (b) fıkrası gereğince Kuruma devredilecek menkul ve gayrimenkul malların değerleri, Milli Savunma, Maliye ve İşletmeler Bakanlıklariyle Umumi Murakabe Heyeti ve Kurum temsilcilerinden toplu bir heyet tarafından takdir ve tesbit olunur.
İKİNCİ BÖLÜM
Mali Hükümler
Madde 0008: Krediler
Kurum, Bakanlar Kurulu karariyle faizli veya faizsiz ikramiyeli veya ikramiyesiz, kara iştirakli veya iştiraksiz uzun vadeli tahviller çıkarabileceği gibi 15 yıla kadar vadeli istikrazlar yapabilir Bunların tutarı Kurumun itibari sermayesinin yarısını geçemez.
Maliye Bakanlığı, Kurumun yapacağı 10 yıl ve daha uzun vadeli istikrazlara kefalet edebilir.
İKİNCİ BÖLÜM
Mali Hükümler
Madde 0009: Kar taksimi ve ihtiyatlar
Elde edilecek karlardan 3460 sayılı kanunun 42 nci maddesine göre ayrımlar yapıldıktan sonra bakiye itibari sermayenin 4 te birine ulaşıncaya kadar fevkalade ihtiyat olarak ayrılır.
Bu miktarlar dolduktan sonra kar sermayeye ilave olunur.
Fevkalade ihtiyatlara Maliye Bakanlığı bütçesine konacak ödeneklerle ilaveler yapılabilir. Kurumun zararları yukarda yazılı ihtiyatlardan karşılanır.
İKİNCİ BÖLÜM
Mali Hükümler
Vergi ve resim muafiyetleri
Madde 0010:
Kurumun Milli Savunma Bakanlığına yapacağı teslimlerden elde edeceği karlar, kazanç ve buhran vergileriyle zamlarından, gelir ve kurumlar vergilerinden ve bu vergiler yerine geçecek olan vergilerden;
Kurumun imal edeceği, kara, deniz ve hava harb teçhizatından sayılan, fertler tarafından kullanılması kanunla menedilmiş bulunan vasıtalarla malzemenin imalinde ilk madde veya yardımcı madde veya işletme malzemesi olarak kullanılmak üzere Kurum tarafından yabancı memleketlerden getirilecek maddeler, (Miktarı ve memleket içinde ihtiyaca yeter derecede tedarikinin mümkün bulunmadığı Maliye, Ekonomi ve Ticaret ve İşletmeler Bakanlıklarının müşterek teklifi üzerine Bakanlar Kurulunca tesbit ve kabul edilmek kaydiyle) ithal sırasında alınan, Hazineye, özel idare ve belediyelere ait her türlü vergi, resim, harç ve zamlarından ve gümrük ardiye ücretlerinden;
(b) fıkrasında yazılı maddelerden yurt içinde kısmen imal ve istihsal edilip satınalınacaklar Kuruma teslimlerinde Muamele Vergisinden;
muaftır.
İKİNCİ BÖLÜM
Mali Hükümler
Vergi ve resim muafiyetleri
Madde 0011:
Kurumun hesap yılı, Devlet Bütçe yılı tarihinden iki ay sonra başlar.
ÜÇÜNCÜ BÖLÜM
İdare ve Murakabe Organları
Madde 0012:
3460 sayılı kanuna göre kurulan Umumi Heyete Milli Savunma ve İşletmeler Bakanlarıyle Türkiye Büyük Millet Meclisi Milli Savunma Komisyonunun Başkanı, Sözcüsü ve Katibi ile her teşrii yıl için bu Komisyondan seçilecek beş üye de katılır.
ÜÇÜNCÜ BÖLÜM
İdare ve Murakabe Organları
Madde 0013:
Kurum ve müesseselerinin işlem ve hesapları üzerinde Umumi Heyetin ve Umumi Murakabe Heyetinin yapacağı inceleme ve denetlemeler Kurum işlerinin hususiyetine uygun bir şekilde gizli olarak yapılır.
3460 sayılı kanuna göre Umumi Murakabe Heyetine ve diğer mercilere gönderilmesi gereken her türlü kağıt ve vesikalar, Kurum Genel Müdürlüğünde, müessese müdürlüklerinde ve işletmelerde incelenir. Bunlardan adı geçen kanuna göre Umumi Murakabe Heyetine verilmesi zaruri olanların bu Heyete ve Umumi Murakabe Heyeti tarafından hazırlanacak raporların İşletmeler Bakanlığına ve Kurum Genel Müdürlüğüne verilme şekli, İşletmeler Bakanlığı, Umumi Murakabe Heyeti Başkanlığı ve Kurum Genel Müdürlüğü arasında kararlaştırılır.
Bu raporların teksir ettirilmesi veya bastırılması Kurum Genel Müdürlüğü tarafından yapılabilir.
Kurum ve müesseselerine ait bilanço, kar ve zarar hesapları, Umumi Murakabe Heyeti raporları ve Umumi Heyet zabıt ve kararları tevzi, neşir ve ilan edilmez.
Kurumun bilançosu, bilanço yılının bitmesinden itibaren üç ay zarfında tanzim edilerek Umumi Murakabe Heyetine verilir. Heyet incelemelerini üç ay içinde tamamlıyarak raporunu, en geç Kasım ayında İşletmeler Bakanlığına ve Kuruma verir.
ÜÇÜNCÜ BÖLÜM
İdare ve Murakabe Organları
Madde 0014:
Kurum, biri genel müdür olmak üzere yedi kişilik bir yönetim kurulunca idare olunur.
Yönetim Kurulu Başkanı ile iki üye İşletmeler Bakanının, iki üye Milli Savunma Bakanının ve bir üye de Maliye Bakanının teklifleri üzerine Bakanlar Kurulu karariyle tayin olunur.
Başkan ve üyelerin (Genel Müdür hariç) hizmet süreleri üç yıldır. Süresi bitenlerin yeniden tayinleri caizdir.
İşletmeler Bakanınca teklif edilecek başkan ile iki üyeden birinin ve Milli Savunma Bakanınca teklif edilecek iki üyeden birinin Askeri Fabrikalarda ve Kurumda veya resmi ve hususi endüstri teşekkül ve müesseselerinde veya Milli Savunma Bakanlığının makine ve kimya sanayii ile ilgili teknik teşkilatında en az beş yıl başarılı hizmet görmüş olmaları şarttır.
ÜÇÜNCÜ BÖLÜM
İdare ve Murakabe Organları
Madde 0015:
Kurumun bir genel müdürü ve lüzumu kadar yardımcısı bulunur. Genel Müdür ve yardımcılarının yüksek tahsil görmüş olmaları ve teknik işlerle meşgul olacak yardımcıların da yüksek mühendis olmaları şarttır.
Genel Müdür İşletmeler Bakanının teklifi, Genel Müdür yardımcıları Genel Müdürün inhası ve İşletmeler Bakanının teklifi üzerine Bakanlar Kurulunca tayin olunur.
Genel Müdür, Kurumun en büyük icra amiri olup Kurumun bütün iş ve işletmelerini kanunlara ve tüzüklere, Yönetim Kurulu kararlarına ve Kurumun iştigal konularının icaplarına göre sevk ve idare eder. Genel Müdür, tesislerin iç ve dış emniyetini koruyucu her türlü tedbirleri almak ve uygulamakla yetkilidir.
Genel Müdür yardımcıları, Genel Müdürden alacakları direktif ve yetki ile onun adına hareket ederler.
DÖRDÜNCÜ BÖLÜM
Çeşitli Hükümler
Personel İşleri
Madde 0016:
Milli Savunma Bakanlığı, Kurumun muvafakatiyle, personel yetiştirmek için, masrafları Bakanlık Bütçesinden ödenmek üzere Kurum, müessese ve işletmelerinden eğitim ve staj maksadiyle faydalanabilir ve İşletmeler Bakanlığının isteği üzerine müessese ve işletmeleri sanatkar erlerle de takviye edebilir.
Sanatkar erlere, ehliyetlerine göre Kurumca gündelik verilir. Bu takdirde bunlara Milli Savunma Bakanlığı bütçesinden aylık, yiyecek ve giyecek gideri verilmez.
DÖRDÜNCÜ BÖLÜM
Çeşitli Hükümler
Personel İşleri
Madde 0017:
Kurum, teknik personel ihtiyacını karşılamak üzere yurt içinde ve dışında öğrenci okutabileceği gibi kendisine lüzumlu mütehassıs elemanlar da yetiştirir.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0018:
Aşağıda yazılı fabrika ve tesislerle Askeri Fabrikalar Genel Müdürlüğü ve Grup Müdürlüklerinin bütün menkul ve gayrimenkul mevcutları, alacak ve borçları ve 2013 ve 2236 sayılı kanunlar gereğince işletilmekte olan döner sermayelerle bundan mütevellit alacak ve borçlar ve çeşitli kanun ve tüzüklerle Askeri Fabrikalara tanınmış olan bütün haklar ve yetkiler bu Kuruma intikal eder:
Kırıkkale deki fabrika ve tesislerle diğer bütün binalar;
Elmadağ Barut ve Patlayıcı Maddeler Fabrikaları;
Ankara Fişek Fabrikası;
Ankara Silah Fabrikası;
Ankara Marangoz Fabrikası;
Mamak Gaz ve Maske Fabrikası;
Kayaş Kapsül Fabrikası ve Mermi İmlahanesi;
Bakırköy Barut Fabrikası;
Silahtarağa Av Fişeği Fabrikası.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0019:
18 inci maddede yazılı olanlar dışında kalıpta Milli Savunma Bakanlığınca işletilen fabrika ve sabit tamirhaneler, Kurumun isteği ve Milli Savunma ve İşletmeler Bakanlıklarının teklifi üzerine ilerde Bakanlar Kurulu karariyle Kuruma 18 inci madde hükümlerine göre devredilebilir.
Şu kadar ki; sözü edilen tesisler içinde doğrudan doğruya istihsale yarıyan makineler, alat, edevat, malzeme ve hurdalar Kurumun isteği üzerine Milli Savunma ve İşletmeler Bakanlıklarının karariyle Kuruma intikal eder ve bunların kıymetleri ödenmiş sermayeye ilave olunur.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0020:
18 inci ve 19 uncu maddeler hükümlerine göre yapılacak devir, intikal, ferağ ve tescil işlemlerinden dolayı hiçbir vergi, resim ve harç alınmaz.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0021:
Kurumun çalışma konularına giren işler için lüzumlu olan arazi, arsa ve binalardan özel kişilere ait olanlar Genel Müdürün teklifi ve Yönetim Kurulunun kararı ve İşletmeler Bakanının tasvibiyle Menafii Umumiye İstimlak Kararnamesi gereğince kamulaştırılabilir.
Bu mallardan genel, katma ve özel bütçeli dairelere ve İktisadi Devlet Teşekkül ve müesseselerine ait olanlar, İşletmeler Bakanının teklifi, Bakanlar Kurulu kararıyla ve bedel takdiri suretiyle satın alınır. Bu bedel Maliye ve İşletmeler Bakanlıkları, ilgili daire ve teşekkülün ve Kurumun birer temsilcisi ile, mahalli bayındırlık temsilcisinden müteşekkil bir heyet tarafından takdir olunur.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0022:
Kurumun ve kuracağı müesseselerin malları, Devlet mallarının hak ve rüçhanlarını haizdir. Gayrimenkulleri kamulaştırılamaz.
DÖRDÜNCÜ BÖLÜM
Çeşitli Hükümler
Kuruma intikal edecek tesisler
Madde 0023:
İş Kanununa ve çalışma mevzuatına göre Kurum ve müesseseleriyle işletmeleri üzerindeki Çalışma Bakanlığının yetkileri İşletmeler Bakanlığı tarafından kullanılır.
DÖRDÜNCÜ BÖLÜM
Çeşitli Hükümler
Madde 0024: Emniyet ve muhafaza
Kurum ve müesseselerine ait fabrikalar, atelyeler, depolar ve diğer binalar 1110 sayılı Askeri Memnu Mıntakalar Kanununun uygulanması bakımından askeri mebaniden sayılır.
Bunlardan askeri müfrezeler tarafından muhafazasına lüzum görülecekler mahal ve zaman itibariyle Milli Savunma ve İşletmeler Bakanlıklarınca birlikte tesbit olunur.
Kurum ve müesseseleri işçilerinin 5018 sayılı kanuna göre kurabilecekleri işçi sendikalarının bütün teşebbüs ve faaliyetleri ve adı geçen kanun hükümlerinin tam olarak uygulanması Kurum tarafından da takip edilir.
Kurum ve müesseselerine ait bütün işyerlerinde siyasi maksatla toplantılar, nümayişler yapılamıyacağı gibi bu maksatla Kurum mensuplarına sözlü veya yazılı telkinlerde de bulunulamaz.
(b) fıkrası hükmüne muhalif hareket edenlerle Türk Ceza Kanununun 141 ve 142 nci maddelerinde yazılı suçları Kurum ve müesseseleri mensupları arasında işliyenler hakkında Askeri Ceza Kanununun 148 inci maddesinde yazılı cezalar uygulanır.
Kurum topluluğunda vazife alacak olan bilumum memurlar, yabancı kadınlarla evlenemezler. Evlenmiş olanlarla evlenecekler hakkında 1393 sayılı kanun hükümleri uygulanır.
DÖRDÜNCÜ BÖLÜM
Çeşitli Hükümler
Madde 0025: Tüzük yapılması
Bu kanunun uygulanma suretini gösterir bir tüzük yapılır.
DÖRDÜNCÜ BÖLÜM
Çeşitli Hükümler
Madde 0026: Kaldırılan kanunlar
Askeri Fabrikalar Genel Müdürlüğüne mütedavil sermaye verilmesine dair olan 2013 sayılı kanunla buna ek 2236 sayılı kanun kaldırılmıştır.
BEŞİNCİ BÖLÜM
Geçici Hükümler
Geçici Madde 0001: Başlangıç bilançosu
Kurumun, bu kanunun yürürlüğe girdiği tarih itibariyle bir başlangıç bilançosu tanzim olunur.
Başlangıç bilançosunun aktifine:
18 inci madde gereğince Kuruma intikal edecek bütün menkul ve gayrimenkullerin defter kıymetleri;
Bunlardan bugünkü değerleri defter kıymetlerinden aşağı olanların veya defter kıymetleri olmıyanların, İşletmeler Bakanlığınca tayin edilecek ve Milli Savunma Bakanlığının bir temsilcisini de ihtiva edecek uzmanlar heyeti vasıtasiyle ve İşletmeler Bakanlığınca belirtilecek esas ve şartlar dahilinde takdir edilecek kıymetleri;
Askeri Fabrikalar Genel Müdürlüğünün ve 2013, 2236 sayılı kanunlar gereğince işletilmekte olan döner sermayelerin nakit ve alacakları;
dercolunur.
Başlangıç bilançosunun pasifine:
Askeri Fabrikalar Genel Müdürlüğünün ve 2013, 2236 sayılı kanunlar gereğince işletilmekte olan döner sermayelerin borçları;
Bilançonun aktifine ait kıymetler arasında yer alacak olup Milli Savunma Bakanlığına teslimi gereken her nevi imalat safhası tamamlanmış veya tamamlanmamış mamullerin aktifteki bedelleri;
Çürük alacaklar için usulü dairesinde ayrılacak karşılıklar;
dercolunur.
Bu suretle aktif ve pasif kısımlarına dercolunan kıymetler toplamı arasındaki fark 6 ncı maddenin (a) fıkrasında yazılı sermayeyi teşkil eder.
Kurumun ilk hesap yılı kanunun yürürlük tarihinden başlar ve mütaakıp hesap yılının 11 inci maddede yazılı başlangıç tarihine kadarki zamanı da içine alır.
BEŞİNCİ BÖLÜM
Geçici Hükümler
Geçici Madde 0002:
Geçici birinci maddenin pasif kısmı (b) fıkrasında sözü edilen mamullerden her nevi imalat safhası tamamlanmış olanlarla devir tarihinde yarı mamul halde olup Milli Savunma Bakanlığınca ikmalinden vazgeçilmiş olan siparişler bedelsiz Milli Savunma Bakanlığına teslim olunur.
İkmal edilecek yarı mamuller ise ikmal edildikten sonra Milli Savunma Bakanlığına teslim olunur ve ikmalleri için Kurumca yapılan masraflar, bu masraflar nispetinde ilave olunacak karlarla birlikte Milli Savunma Bakanlığından tahsil olunur.
BEŞİNCİ BÖLÜM
Geçici Hükümler
Geçici Madde 0003:
Kurum ve müesseselerinin işçileri hakkında, müktesep hakları ihlal etmiyecek surette özel bir kanunla İşçi Sigortalarına devroluncaya kadar, 26.01.1939 tarihli ve 3575 sayılı kanun hükümlerinin uygulanmasına devam olunur.
Kurum ve müesseselerinde hizmet alacak aylıklı veya ücretli memur ve hizmetliler (a) fıkrasında sözü edilen sandığın (A) kısmına dahil olarak bu kısmın sağladığı haklardan faydalanırlar.
3575 sayılı kanuna göre Milli Savunma Bakanlığı Bütçesinden sandığa yapılmakta olan % 3 ve 5 nispetindeki ödemeler kendi mensupları için Kurum tarafından yapılır.
Sandık Yönetim Kuruluna Askeri Fabrikalar Genel Müdürlüğünce seçilmiş olan dört üyenin görevleri bu kanunun yürürlüğü tarihinde hitam bulur. Yerlerine kurum mensupları arasından dört üye aynı esaslar dahilinde Kurumca seçilir.
26.01.1939 tarihli ve 3575 sayılı kanunun 2 nci maddesiyle Askeri Fabrikalar Genel Müdürlüğüne verilmiş olan Yönetim Kurulu Başkanlığı görevi Kurum Genel Müdürlüğüne ait olup aynı kanunun 8 inci ve 44 üncü maddelerinde yazılı yetkilerden Kurum ve müesseseleri mensuplarına taalluk edenler Kurum Genel Müdürlüğünce kullanılır.
BEŞİNCİ BÖLÜM
Geçici Hükümler
Geçici Madde 0004:
18 inci maddede yazılı yerlerde çalışan subay, askeri memur ve sivil aylıklı memurlardan Kurumda görevlendirileceklere keyfiyet bu kanunun neşrini mütaakıp yazı ile bildirilir. Bunlar sözü edilen tebliğden itibaren 15 gün zarfında Kurumda vazife alıp almıyacaklarını yazılı olarak Milli Savunma Bakanlığı ile Askeri Fabrikalar veya Kurum Genel Müdürlüğüne bildirirler.
Kendilerine tebligat yapılmıyanlarla Kurumda vazife kabul etmiyenler Milli Savunma Bakanlığı teşkilatında kalırlar.
Kurumda vazife alacak subay ve askeri memurların, 1076 sayılı kanun ile ek ve tadilleri hükümleri mahfuz kalmak üzere, Kurumda vazifeye tayinleri tarihinden itibaren muvazzaflık sıfatları hitam bulur.
Bu suretle Kurumda kalacakların tayin tarihine, Milli Savunma Bakanlığı teşkilatında kalacakların ayrılma tarihine kadar Kurumda geçen hizmetleri için Ordudaki bütün hakları mahfuzdur.
Kurumun kesin teşkilat kadroları tesbit edilinceye kadar uygulanacak ilk kadrolar Askeri Fabrikalar veya Kurum Genel Müdürlüğünce hazırlanır, ve İşletmeler Bakanının tasdikına sunulur.
Bu kanundaki tebliğ işleri Askeri Fabrikalar veya Kurum Genel Müdürlüğünce yapılır.
(a) fıkrasındaki işlemler tamamlanıncaya kadar, kanunun yürürlüğü tarihinde Askeri Fabrikalarda çalışmakta bulunanların aylık, ücret ve bütün istihkakları, özel kanunlarına göre emsali gibi işleme tabi tutulur. Ödemeler Kurum tarafından yapılır. Bu işlemler 30 Nisan 1950 tarihini geçemez.
Askeri Fabrikalar (Kara, Deniz, Hava) ve Milli Savunma Bakanlığı hesabına tahsil ettirilerek yetiştirilmiş ve halen Milli Savunma Bakanlığı teşkilatında çalışmakta olan subay ve askeri yüksek mühendis, mühendis ve kimyagerler müracaat ettikleri takdirde Milli Savunma Bakanlığının ve Kurum Genel Müdürlüğünün muvafakatleriyle Kuruma nakledilirler;
18 inci maddede yazılı yerlerde çalışan subay, askeri memur ve sivil aylıklı memurlardan Milli Savunma Bakanlığı teşkilatında çalışmasına lüzum görülenler, bu kanunun yürürlüğü tarihine kadar Milli Savunma Bakanlığınca Askeri Fabrikalardan alınabilirler. Bunlar istedikleri ve Askeri Fabrikalarca da muvafakat edildiği takdirde Milli Savunma Bakanlığı teşkilatına geçerler.
BEŞİNCİ BÖLÜM
Geçici Hükümler
Geçici Madde 0005:
Geçici dördüncü maddeye göre Kurumda görev alacaklardan mecburi hizmeti bulunanlar tahsile gitmezden evvel taahhüt ettikleri mecburi hizmetlerinden bakıye sürelerini doldurmadıkça; subay ve askeri memurlar 15 senelik istifa sürelerini tamamlamadıkça Kurumdan ayrılamazlar. Bunlardan hem istifa hem mecburi hizmet süresine tabi olanlar istifa süreleri dolduktan sonra mecburi hizmet sürelerini ikmal etmemişler ise bu bakıye süreyi de tamamlamaya mecburdurlar.
Ayrılanlardan mecburi hizmeti olanlar hakkında taahhütleri gereğince takibat yapılacağı gibi askerlikten geçenlerden ayrılanlar hakkında da askeri şahıslar hakkındaki müeyyideler uygulanır.
BEŞİNCİ BÖLÜM
Geçici Hükümler
Geçici Madde 0006:
18 inci maddede yazılı yerlerde, bu kanunun yürürlüğe girdiği tarihte muvazzaf veya ihtiyat askerlik hizmetlerini yapmakta olan yedek subaylarla harb sanayii erleri terhislerine kadar hizmetlerine Kurumda devam ederler. Bunlar hakkında 16 ncı madde hükümleri uygulanır.
BEŞİNCİ BÖLÜM
Geçici Hükümler
Geçici Madde 0007:
Askeri Fabrikalar hesabına bölge sanat okullarında veya sanat enstitülerinde tahsilde bulunanların tahsilleri ile ilgili her türlü işlemleri ve mecburi hizmet taahhütleri Kuruma intikal eder. Bunların giderleri Kurumca karşılanır.
BEŞİNCİ BÖLÜM
Geçici Hükümler
Geçici Madde 0008:
Bu kanun yürürlüğe girdiği tarihte Askeri Fabrikalar Genel Müdürlüğü ihtiyacı için memleket içinde veya dışında tahsilde bulunan askeri memur öğrencilerle öğrenime gönderilmezden önce Askeri Fabrikalar topluluğunda çalışmış olan subay öğrencilerin Kurum Genel Müdürlüğünce kanunun yürürlüğü tarihinden itibaren 15 gün zarfında hazırlanıp gönderilecek yazı üzerine Kurum emrine geçip geçmiyeceklerini kendilerine tebliğ tarihinden itibaren en çok üç ay içinde Milli Savunma Bakanlığına ve Kurum Genel Müdürlüğüne yazılı olarak bildirmeleri şarttır.
Kurum emrinde kalacak öğrencilerin tahsillerine devamlarına ait her türlü işlemler ve mecburi hizmet taahhütleri Kuruma intikal eder. Şu kadar ki, bunların 1950 yılına ait bütün masrafları Milli Savunma bütçesinden karşılanır.
BEŞİNCİ BÖLÜM
Geçici Hükümler
Geçici Madde 0009:
18 inci maddede sayılan yerlerde çalışanlardan Kurumda hizmet alacak subay ve askeri memurlara bir defaya mahsus olmak üzere 500 lira giyim parası Kurum tarafından verilir.
BEŞİNCİ BÖLÜM
Geçici Hükümler
Geçici Madde 0010:
Askeri Fabrikalar kadrosunda yer almış olan muhafaza birlikleri; kadroları, teşkilat ve masraflariyle Milli Savunma Bakanlığı emrine geçmekle beraber muhafaza hizmetlerine devam ederler. Bu muhafaza hizmeti Milli Savunma ve İşletmeler Bakanlıklarının müştereken karar verecekleri tarihte sona erer.
BEŞİNCİ BÖLÜM
Geçici Hükümler
Geçici Madde 0011:
Askeri Fabrikalar Genel Müdürlüğü 1950 yılı Bütçesinin toplamı olan (23 210 024) liradan bu kanunun yürürlüğü tarihindeki bakıye ödenek, Milli Savunma Bakanlığı Kara Kuvvetleri 1950 yılı Bütçesinde açılacak özel bölüme aktarılmıştır.
Milli Savunma Bakanlığı kadrolarına geçecek subay, askeri ve aylıklı sivil memurların aylık ve diğer istihkaklarına ve açıkta kalacak subay, askeri ve aylıklı sivil memurların açık aylıklarına yetecek ödenek ile muhafaza birliklerinin bilumum giderleri karşılığı bu bölümden Milli Savunma Bakanlığının Kara Kuvvetleri 1950 yılı Bütçesinin ilgili tertiplerine, Milli Savunma Bakanlığının teklifi üzerine Maliye Bakanı tarafından aktarılır. Bu bölümün bakıye ödeneği Milli Savunma Bakanlığınca yapılacak sipariş karşılığı olarak bu kanunun üçüncü maddesi gereğince Kuruma ödenir.
Yapılacak siparişe mahsuben Kuruma Milli Savunma Bakanlığı tarafından 1 Nisan 1950 tarihinde (15) milyon lira avans olarak verilir.
BEŞİNCİ BÖLÜM
Geçici Hükümler
Geçici Madde 0012:
Bu kanun hükümleri dairesinde Kuruma intikal eden tesisler 3460 sayılı kanunun 26 ncı maddesi gereğince müessese haline getirilinceye kadar yine aynı maddenin 2 nci fıkrasına göre Kuruma bağlı teşebbüsler halinde idare olunur.
BEŞİNCİ BÖLÜM
Geçici Hükümler
Geçici Madde 0013:
19 uncu madde gereğince Kuruma geçecek tesislerde çalışan personelden Kurumda hizmet alacaklar hakkında da bu kanunun geçici 3, 4, 5 ve 9 uncu maddeleri hükümleri uygulanır.
Madde 0027:
Bu kanunun geçici 4 üncü maddesi hükmü yayımı tarihinden itibaren, diğer hükümleri 31 Mart 1950 tarihinde yürürlüğe girer.
Madde 0028:
Bu kanunu Bakanlar Kurulu yürütür.
Yükleyen: yasinuzunoglu
