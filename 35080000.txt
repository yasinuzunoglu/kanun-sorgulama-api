3508 sayılı Kayseri İl Merkezinde Melikgazi ve Kocasinan Adıyla İki İlçe Kurulması Hakkında Kanun
Yayımlandığı Resmî Gazete Tarihi: 14.12.1988
Yayımlandığı Resmî Gazete Sayısı: 20019
Kabul Tarihi	07.12.1988
Madde 0001:
Kayseri il Merkezinde;
Ek-1 sayılı listede adları yazılı mahalleler merkez olmak ve Ek-2 sayılı listede adları yazılı bucak, kasaba ve köyler aynen bağlanmak üzere Melikgazi,
Ek-3 sayılı listede adları yazılı mahalleler merkez olmak ve Ek-4 sayılı listede adları yazılı bucak, kasaba ve köyler aynen bağlanmak üzere Kocasinan,
Adlarıyla 2 ilçe ve bu ilçelerin merkezinde aynı adlarla 2 belediye kurulmuştur.
Madde 0002:
Kayseri İli Merkez İlçesi Merkez Bucağına bağlı Ambar ve Konaklar Köyleri tüzelkişilikleri kaldırılarak Melikgazi Belediyesine mahalle olarak bağlanmıştır.
Madde 0003:
Kayseri İli Merkez İlçesi Merkez Bucağına bağlı Cırkalan Köyü tüzelkişiliği kaldırılarak Kocasinan Belediyesine mahalle olarak bağlanmıştır.
Madde 0004:
Belediye sınırları içinde birden fazla ilçesi bulunan Kayseri Belediyesi hakkında 3030 sayılı Kanun hükümleri uygulanır ve Kayseri Belediyesi ismi de Kayseri Büyükşehir Belediyesi ne dönüşür.
Madde 0005:
Bu Kanunla kurulan Melikgazi ve Kocasinan ilçelerinde merkezi idare tarafından oluşturulacak teşkilata ait kadroları ihdas etmeye Bakanlar Kurulu yetkilidir.
Geçici Madde 0001:
Melikgazi ve Kocasinan Belediye Seçimleri, ilk genel mahalli idareler seçimiyle birlikte yapılır.
Bu seçimlerin sonucuna kadar, Kayseri Büyükşehir Belediyesi, Büyükşehir Belediyelerinin yönetimi hakkındaki Kanun Hükmündeki Kararnamenin değiştirilerek kabulü hakkında 3030 sayılı kanunda yazılı ilçe ve büyükşehir belediyelerine ait yetkileri kullanır, görevleri yürütür.
Kayseri Belediyesinde halen görevde bulunan Belediye Başkanı, Belediye Meclisi ve Belediye Encümeni ilk genel mahalli idareler seçimine kadar Büyükşehir Belediye Başkanı, Belediye Meclisi ve Belediye Encümeni sıfatıyla 3030 sayılı Kanunda yazılı yetkileri kullanır ve görevleri yürütür.
Yeni kurulan belediyelerin, ilk genel mahalli idareler seçimlerini takiben, teşkilatları tamamlanıncaya kadar, her türlü hizmetleri, ayrıldıkları belediyeler tarafındın yürütülür.
Bunlar hakkında 3030 sayılı Kanunun geçici hükümleri kıyasen uygulanır ve koordinasyonu Büyükşehir Belediyesince sağlanır.
Geçici Madde 0002:
Bu Kanunla kurulan ilçelerin belediye sınırları içine alınan köylerin seçilmiş organlarının hukuki varlıkları ilk genel mahalli idareler seçimine kadar devam eder. Bu köylerin her türlü mal varlıkları, hak, alacak ve borçları ile personeli, bağlı oldukları ilçelerde ilk genel mahalli idareler seçimiyle teşekkül edecek ilçe belediyesine devrolunur.
Madde 0006:
Bu Kanunun mali hükümleri 01.01.1989 tarihinde, diğer hükümleri yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Yükleyen: yasinuzunoglu
