3757 sayılı 2839 Sayılı Milletvekili Seçimi Kanununda Değişiklik Yapılması ve XIX Uncu Dönem Milletvekili Genel Seçiminde Uygulanacak Hükümler Hakkında Kanun
Yayımlandığı Resmî Gazete Tarihi: 26.08.1991
Yayımlandığı Resmî Gazete Sayısı: 20972
Kabul Tarihi	24.08.1991
BİRİNCİ BÖLÜM
2839 Sayılı Milletvekili Seçimi Kanununda Değişiklik Yapan Hükümler
Madde 0001:
2839 Sayılı Milletvekili Seçimi Kanununun 12 nci maddesinin ikinci fıkrasının son cümlesi aşağıdaki şekilde değiştirilmiştir.
Şu kadar ki, bu partilerin katıldıkları her seçim çevresinin o bölgede varsa kontenjanı çıktıktan sonra çıkaracağı milletvekili sayısının iki katı kadar aday göstermeleri şarttır.
BİRİNCİ BÖLÜM
2839 Sayılı Milletvekili Seçimi Kanununda Değişiklik Yapan Hükümler
Madde 0002:
2839 Sayılı Milletvekili Seçimi Kanununun 13 üncü maddesinin birinci fıkrası aşağıdaki şekilde değiştirilmiştir.
Herhangi bir sebeple iller toplamının en az yarısında 12 nci maddede öngörülen sayı kadar aday göstermemiş olan veya bu illerin seçim çevrelerinin herhangi birinde 12 nci maddede öngörülen sayıdan eksik aday göstermiş bulunan siyasi partilerin genel merkezlerindeki yetkili organlarına Yüksek Seçim Kurulu tarafından, eksiklerin derhal tamamlanması lüzumu bildirilir.
BİRİNCİ BÖLÜM
2839 Sayılı Milletvekili Seçimi Kanununda Değişiklik Yapan Hükümler
Madde 0003:
2839 Sayılı Milletvekili Seçimi Kanununun 14 üncü maddesinin birinci fıkrası aşağıdaki şekilde değiştirilmiştir.
Siyasi partiler tarafından iller toplamının yarısından fazlasında 12 nci maddede öngörülen sayı kadar aday gösterilmiş olmakla beraber yarıyı geçen seçim çevrelerinin bir veya bir kaçında eksik aday gösterilmesi halinde, Yüksek Seçim Kurulunca o partinin genel merkezindeki yetkili organlarına aday listelerinin tamamlanması lüzumu bildirilir.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0004:
XIX uncu Dönem Milletvekili Genel Seçiminde; aday olabilmek için kamu görevlilerinin istifaları ve bu istifaların kabulü, Siyasi Partilerin hangi seçim çevrelerinde hangi usul ve esaslarla aday tespiti yapacaklarının bildirilmesi ile gümrük kapılarında yapılacak oy verme işlemi ve bunlarla ilgili süreleri ve kanunlardaki seçimlerle ilgili diğer süreleri oy verme gününü esas alarak icabında kısaltmak suretiyle tespit ve ilana, yeni teşkil olunan ve bu Kanunun yürürlüğe girdiği tarihe kadar adli teşkilat kurulmamış bulunan ilçelerin seçim iş ve işlemlerinin hangi ilçe seçim kurullarınca yürütüleceğine ve kullanılacak oy pusulalarının gerektiğinde uygun göreceği il seçim kurulları vasıtasıyla bastırmaya ve sandık kurullarına gönderilecek oy pusulalarını ihtiyacı dikkate alarak uygun göreceği adetlerle paketlenmesine karar vermeye Yüksek Seçim Kurulu yetkilidir. Yüksek seçim kurulu; 298 Sayılı Kanunun 14 üncü maddesinin 2 nci bendinde sözü edilen özel boyanın, Hükümetçe de ithal veya imalinin sağlanması halinde, yine aynı Kanunun 93 üncü maddesinin 3 üncü fıkrasında öngörüldüğü şekilde uygulanması için gerekli tedbirleri alır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0005:
XIX uncu Dönem Milletvekili Genel Seçiminde, bu Kanunun yürürlüğe girdiği tarihe kadar bilgisayar desteğinde merkezden düzenlenen il ve ilçelere ait seçmen kütüğünden çıkarılan sandık bölgesi askı listeleri diğer il ve ilçelerde ise 26.3.1989 tarihinde yapılan mahalli idareler ile mahalle muhtarlıkları ve ihtiyar heyetleri seçimlerinde kullanılan sandık seçmen listeleri güncelleştirilmek suretiyle kullanılır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0006:
XIX uncu Dönem Milletvekili Genel Seçiminde bağımsız adaylara birleşik oy pusulasında yer verilmez.
Bağımsız adaylar oy pusulalarını Yüksek Seçim Kurulunun tayin edeceği ebat, şekil ve miktarda kendileri bastırarak ilan edilen süre içerisinde il seçim kurullarına teslim ederler.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0007:
XIX uncu Dönem Milletvekili Genel Seçiminde; iki, üç milletvekili çıkaracak seçim çevreleri ile kontenjan adayı gösterilen dört milletvekili çıkacak seçim çevrelerinde, 2839 Sayılı Milletvekili Seçimi Kanununun 34 üncü maddesinin ikinci fıkrasında belirtilen seçim çevresi barajı %25, kontenjan adayı gösterilen beş milletvekili çıkaracak seçim çevrelerinde çevre barajı %20 olarak uygulanır ve bu seçim çevrelerinde kullanılan geçerli oyların yukarıda bahsedilen oranlardan azını alan siyasi partilere ve bağımsız adaylara milletvekili tahsis edilmez.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0008:
XIX uncu Dönem Milletvekili Genel Seçiminde, 2839 Sayılı Milletvekili Seçimi Kanununun 26 ncı maddesinin ikinci fıkrasının (b) bendi aşağıdaki şekilde uygulanır.
b) Birleşik oy pusulasının en üstüne siyasi partiler ibaresi yazılır. Bu ibarenin altına, seçime katılan siyasi parti temsilcileri huzurunda Yüksek Seçim Kurulu tarafından çekilen kura sırasına göre, en başta ve ortada partinin özel işareti, özel işaretinin altında kısaltılmış adı, onun altında da tam yazı halinde adı, belirli bir aralık veya çizgiden sonra çapı iki santimetre olan bir boş daire basılır ve bütün bunların altı çift çizgi ile çizilir. Bu çizginin altına o partinin kesinleşen aday listesinde yer alan adaylarının ad ve soyadları; aldıkları sıra numarasına göre yazılır ve her adayın adının üzerine yukarıda tarif edilen boş daire basılır, her adayın arası tek çizgi ile çizilir. Kontenjan adayı bulunan seçim çevrelerinde listenin altı çizildikten sonra Kontenjan adayı ibaresi, bunun da altına o partinin kontenjan adayının ad ve soyadı yazılır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0009:
XIX uncu Dönem Milletvekili Genel Seçiminde, 2839 Sayılı Milletvekili Seçimi Kanununun 28 inci maddesinin (b) bendi ile beş ve altıncı fıkraları aşağıdaki şekilde uygulanır.
b) Evet mühürünü tercih ettiği bir siyasi partiye ait özel daire içine basmakla birlikte, bu partiye ait aday listesinden seçilmesini istediği sadece bir adayın, adı üzerindeki dairenin de bulunduğu adaya ait özel bölüme Evet mühürünü basmak.
Seçmen oyunu yukarıdaki (b) bendinde belirtilen şekilde kullanmış ise, Evet mühürü bastığı siyasi parti adaylarından istediğinin adı üzerinde bulunan boş dairenin de bulunduğu bölüme mühür basarak tercihini kullanmış sayılır. Ancak, seçmen bu tercih hakkını bir aday için kullanmak zorundadır.
Tercihin yukarıdaki hükümlere uyulmadan konulması halinde tercih o oy pusulasını geçersiz kılmaz. Ancak oy pusulası, yapılmış olan tercihler dikkate alınmaksızın ilgili parti lehine verilmiş bir oy sayılır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0010:
XIX uncu Dönem Milletvekili Genel Seçiminde, 2839 Sayılı Milletvekili Seçimi Kanununun 35 inci maddesinin (a) bendinin (2) numaralı fıkrası ile (b) ve (c) bentleri yerine aşağıdaki hükümler uygulanır:
Listedeki adaylardan herhangi birinin aldığı geçerli tercih sayısı, siyasi partinin o seçim çevresinde aldığı tüm geçerli oyların % 15 oranını aştığı takdirde; bu oranı aşanlar itibariyle en çok tercih sayısı alandan başlamak üzere, sırasıyla o partiden milletvekilliğine seçilenler tespit edilir. Bahse konu oranı aşanların sayısı partinin o seçim çevresinden çıkaracağı milletvekili sayısına ulaşmadığı takdirde, eksik kalan miktardaki aday parti listesindeki sıraya göre seçilmiş olur. O partinin son milletvekilliği için tercih sayılarının eşit olması halinde parti listesinde daha önde bulunan aday seçilmiş sayılır.
Tercih kullanılmak suretiyle o siyasi partiye verilen geçerli tercihli oy pusulalarında herhangi bir adaya verilen tercih sayısının yukarıdaki fıkrada gösterilen oranı bulmaması halinde ise; tercih sayıları dikkate alınmayıp o partiden milletvekilliğine seçilenler parti listesindeki sıraya göre tesbit edilir.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0011:
XIX uncu Dönem Milletvekili Genel Seçiminde, seçimlerle ilgili kanunların bu Kanuna aykırı olmayan hükümleri uygulanır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0012:
Seçmen kütüğünde kaydı ve sandık listesinde oy kullanma yeterliği bulunduğu halde XIX uncu Dönem Milletvekili Genel Seçimine hukuki veya fiili mazeretleri olmaksızın katılmayanlara, 2839 sayılı Milletvekili Seçimi Kanununun 63 üncü maddesinde gösterilen para cezası ellibin lira olarak uygulanır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0013:
Bu Kanunun yürürlüğe girdiği tarihten itibaren 31.12.1991 tarihine kadar siyasi partilerin merkez karar ve yönetim kurulları gerekli gördükleri tüzük değişikliklerini yapmaya yetkilidir.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0014:
XIX uncu Dönem Milletvekili Genel Seçiminde Siyasi Partilerin yapacakları ön seçimlerde tespit edecekleri aday sayısında 2839 sayılı Kanunun 12 nci maddesi gözönüne alınır.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0015:
Türkiye Büyük Millet Meclisi XIX uncu Dönem Milletvekili Genel Seçimi için oy verme günü 20 Ekim 1991 Pazar günüdür.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0016:
Bu Kanun yayımı tarihinde yürürlüğe girer.
İKİNCİ BÖLÜM
XIX uncu Dönem Milletvekili Genel Seçimi İle İlgili Özel Hükümler
Madde 0017:
Bu Kanun hükümlerini Bakanlar Kurulu yürütür.
Yükleyen: yasinuzunoglu
