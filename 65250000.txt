6525 sayılı Bazı Kanun ve Kanun Hükmünde Kararnamelerde Değişiklik Yapılması Hakkında Kanun
Yayımlandığı Resmî Gazete Tarihi: 27.02.2014
Yayımlandığı Resmî Gazete Sayısı: 28926
Kabul Tarihi	20.02.2014
Madde 0001 :
18/5/1929 tarihli ve 1453 sayılı Zabitan ve Askeri Memurların Maaşatı Hakkında Kanunun 2 nci maddesi gereğince Türkiye Büyük Millet Meclisi Plan ve Bütçe Komisyonunca tasdik edilen Jandarma Genel Komutanlığı 2014 yılı fiili kadro kitapçığında yer alan uzman erbaş kadrosu 3.000 adet artırılmıştır.
Madde 0002 :
29/4/1959 tarihli ve 7258 sayılı Futbol ve Diğer Spor Müsabakalarında Bahis ve Şans Oyunları Düzenlenmesi Hakkında Kanuna aşağıdaki ek madde eklenmiştir.
Ek Madde 2 - a) Spor müsabakalarına dayalı sabit ihtimalli ve müşterek bahis oyunlarının oynatılması, oyun planı, ikramiye ödeme usulü, başta bayilik verilmesi olmak üzere bayiler hakkındaki tüm işlemler ve oyunların oynatılması ile ilgili usul ve esaslar,
b) Sabit ihtimalli ve müşterek bahis oyun programlarında yer alanlara ödenecek isim haklarına ilişkin usul ve esaslar,
c) Teşkilat Başkanlığı birimleri ile temsilciliklerin görev, yetki ve sorumluluklarına ilişkin usul ve esaslar,
ç) Personelin; hizmete alınma, nitelik, atanma, yer değiştirme, ilerleme, hak ve yükümlülükleri ve diğer özlük haklarına ilişkin usul ve esaslar,
d) Teşkilat Başkanlığına ait gelirlerin ve alacakların tahsili, giderlerin ve borçların hak sahiplerine ödenmesi, para ve parayla ifade edilebilen değerler ile emanetlerin alınması, saklanması, ilgililere verilmesi, gönderilmesi ve diğer tüm mali işlemlerin kayıtlarının yapılması ve raporlanmasına dair muhasebe hizmetlerine ilişkin usul ve esaslar,
e) Teşkilat Başkanlığı ile Gençlik ve Spor Bakanlığı ve bağlı kuruluşlarının hizmet ve faaliyetleri veya bunların kurumsal tanıtımı konusunda Teşkilat Başkanlığınca yapılacak her türlü duyuru ve reklamlar ile bu kapsamda yapılacak harcamalar hakkında uygulanacak usul ve esaslar,
yönetmelikle düzenlenir.
Madde 0003 :
15/5/1959 tarihli ve 7269 sayılı Umumi Hayata Müessir Afetler Dolayısiyle Alınacak Tedbirlerle Yapılacak Yardımlara Dair Kanunun geçici 23 üncü maddesinin birinci cümlesine il idare kurulu kararıyla düşürülür ibaresinden sonra gelmek üzere ve bu iş yerleri tapu sicilinde Hazine adına tescil edilir. ibaresi eklenmiş ve son cümlesi yürürlükten kaldırılmıştır.
Madde 0004 :
18/11/1960 tarihli ve 132 sayılı Türk Standardları Enstitüsü Kuruluş Kanununa aşağıdaki geçici madde eklenmiştir.
Geçici Madde 9 - İslam Ülkeleri Standartlar ve Metroloji Enstitüsünün (SMIIC) tüzüğü kapsamında Enstitünün masrafları Türk Standardları Enstitüsünün bütçesinden 31/12/2018 tarihine kadar karşılanabilir.
Madde 0005 :
31/12/1960 tarihli ve 193 sayılı Gelir Vergisi Kanununun 89 uncu maddesinin birinci fıkrasının (5) numaralı bendinde yer alan Diyanet İşleri Başkanlığı denetiminde yaygın din eğitimi verilen tesislerin ibaresinden sonra gelmek üzere ve Gençlik ve Spor Bakanlığına ait gençlik merkezleri ile gençlik ve izcilik kamplarının ibaresi eklenmiştir.
Madde 0006 :
14/7/1965 tarihli ve 657 sayılı Devlet Memurları Kanununun;
a) 36 ncı maddesinin Ortak Hükümler başlıklı bölümünün (A) fıkrasının (11) numaralı bendine Milli Eğitim Uzman Yardımcıları ve Milli Eğitim Denetçi Yardımcıları, ibaresinden sonra gelmek üzere Gençlik ve Spor Denetçi Yardımcıları, ibaresi ve aynı bende Milli Eğitim Uzmanlığına ve Milli Eğitim Denetçiliğine, ibaresinden sonra gelmek üzere Gençlik ve Spor Denetçiliğine ibaresi eklenmiştir.
b) 152 nci maddesinin II-Tazminatlar kısmının A- ÖZEL HİZMET TAZMİNATI bölümünün (g) bendine Enerji ve Tabii Kaynaklar Denetçi ve Denetçi Yardımcıları, ibaresinden sonra gelmek üzere Gençlik ve Spor Denetçi Yardımcıları, ibaresi eklenmiştir.
c) Eki (I) sayılı Ek Gösterge Cetvelinin I- GENEL İDARE HİZMETLERİ SINIFI bölümünün (g) bendine Aile ve Sosyal Politikalar Denetçileri, ibaresinden sonra gelmek üzere Gençlik ve Spor Denetçileri ibaresi eklenmiştir.
ç) Eki (IV) sayılı Makam Tazminatı Cetvelinin 8 inci sırasının (a) bendine Enerji ve Tabii Kaynaklar Denetçileri ibaresinden sonra gelmek üzere Gençlik ve Spor Denetçileri ibaresi eklenmiştir.
Madde 0007 :
657 sayılı Kanunun 104 üncü maddesine aşağıdaki (E) fıkrası eklenmiş, mevcut (E) fıkrası (F) olarak teselsül ettirilmiştir.
E) Memurlara; en az yüzde 70 oranında engelli ya da süreğen hastalığı olan çocuğunun (çocuğun evli olması durumunda eşinin de en az yüzde 70 oranında engelli olması kaydıyla) hastalanması hâlinde hastalık raporuna dayalı olarak ana veya babadan sadece biri tarafından kullanılması kaydıyla bir yıl içinde toptan veya bölümler hâlinde on güne kadar mazeret izni verilir.
Madde 0008 :
27/7/1967 tarihli ve 926 sayılı Türk Silahlı Kuvvetleri Personel Kanununun 126 ncı maddesine aşağıdaki bent eklenmiştir.
f) Subay ve astsubaylara; en az yüzde 70 oranında engelli ya da süreğen hastalığı olan çocuğunun (çocuğun evli olması durumunda eşinin de en az yüzde 70 oranında engelli olması kaydıyla) hastalanması hâlinde hastalık raporuna dayalı olarak ana veya babadan sadece biri tarafından kullanılması kaydıyla bir yıl içinde toptan veya bölümler hâlinde on güne kadar mazeret izni verilir.
Madde 0009 :
24/4/1969 tarihli ve 1163 sayılı Kooperatifler Kanununa aşağıdaki ek madde eklenmiştir.
Üniversitelerin yönetim kurulunda üye bulundurma hakkı
Ek Madde 4 - Üniversiteler bu Kanunun 9 uncu maddesine göre ortak oldukları kooperatiflerin yönetim kurullarında üye tam sayısının çoğunluğunu geçmemek üzere üye bulundurabilirler. Bu hakkını kullanmak isteyen üniversiteler, yönetim kurulu üyelerinin seçileceği genel kurula adaylarını önerir. Genel kurul, bu şekilde seçilecek üyeleri üniversitelerce önerilen adaylar arasından seçer. Üniversitenin önereceği adaylarda kooperatife ortaklık şartı aranmaz.
Bu şekilde seçilen yönetim kurulu üyeleri, genel kurul tarafından seçilen diğer üyelerin hak, yetki ve görevlerini haizdir. Üniversiteler, bu üyelerin kooperatif yönetim kurulu üyesi sıfatıyla işledikleri fiillerden ve yaptıkları işlemlerden dolayı kooperatife ve onun alacaklılarıyla ortaklarına karşı sorumludur. Üniversitenin rücu hakkı saklıdır.
Madde 0010 :
1163 sayılı Kanuna aşağıdaki geçici madde eklenmiştir.
Geçici Madde 5 - Bu Kanunun ek 4 üncü maddesi hükmüne göre ortağı olduğu kooperatifin yönetim kurulunda üye bulundurmak isteyen üniversitenin, kooperatife yazılı talebini izleyen iki ay içinde toplanacak şekilde genel kurul, yönetim kurulunca toplantıya çağrılır. Bu süre içinde genel kurul toplanamadığı takdirde, ilgili üniversite tarafından Bakanlığa yapılacak başvuru üzerine, genel kurulu çağrı yetkisi başvuru sahibine verilebilir. Bu toplantı gündeminde, kooperatif ana sözleşmesinin bu Kanunun ek 4 üncü madde hükmüne intibakının ve yönetim kurulu üye seçiminin bulunması zorunludur. Mevcut yönetim kurulu üyelerinin görevi bu genel kurulun toplantı tarihinde sona erer.
Kooperatiflerin birinci fıkra uyarınca yapacakları genel kurul, olağan genel kurulların usul ve çoğunluğuna göre toplanır ve karar verir.
Madde 0011 :
1/7/1976 tarihli ve 2022 sayılı 65 Yaşını Doldurmuş Muhtaç, Güçsüz ve Kimsesiz Türk Vatandaşlarına Aylık Bağlanması Hakkında Kanunun 1 inci maddesinin ikinci fıkrasına aşağıdaki cümle eklenmiştir.
Ayrıca, 24/5/1983 tarihli ve 2828 sayılı Sosyal Hizmetler Kanunu hükümlerine göre harçlık ödenenler de muhtaç olarak kabul edilemez ve kendilerine bu Kanun hükümlerine göre aylık bağlanamaz.
Madde 0012 :
2022 sayılı Kanunun 2 nci maddesinin üçüncü fıkrasına aşağıdaki cümle eklenmiştir.
Ayrıca, 2828 sayılı Kanun hükümlerine göre harçlık ödenenler de muhtaç olarak kabul edilemez ve kendilerine bu Kanun hükümlerine göre aylık bağlanamaz.
Madde 0013 :
28/3/1983 tarihli ve 2809 sayılı Yükseköğretim Kurumları Teşkilatı Kanununa aşağıdaki ek madde eklenmiştir.
Biruni Üniversitesi
Ek Madde 156 - İstanbul'da Dünya Eğitim Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Biruni Üniversitesi adıyla bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Tıp Fakültesinden,
b) Diş Hekimliği Fakültesinden,
c) Eczacılık Fakültesinden,
ç) Sağlık Bilimleri Fakültesinden,
d) Eğitim Fakültesinden,
e) Mühendislik Fakültesinden,
f) Meslek Yüksekokulundan,
g) Eğitim Bilimleri Enstitüsünden,
ğ) Fen Bilimleri Enstitüsünden,
h) Sağlık Bilimleri Enstitüsünden,
oluşur.
Madde 0014 :
13/10/1983 tarihli ve 2918 sayılı Karayolları Trafik Kanununun 71 inci maddesinin birinci fıkrasının (e) bendi aşağıdaki şekilde değiştirilmiştir.
e) Afet ve acil durum hâllerinde afet ve acil durum hizmetlerinde görevli bulunan araçlar,
Madde 0015 :
14/2/1985 tarihli ve 3152 sayılı İçişleri Bakanlığının Teşkilat ve Görevleri Hakkında Kanunun 28 inci maddesinin dördüncü fıkrası aşağıdaki şekilde değiştirilmiş ve maddeye aşağıdaki fıkralar eklenmiştir.
Tüm acil çağrıları karşılamak, sevk ve koordinasyonu sağlamak üzere büyükşehir belediyesi bulunan illerde yatırım izleme ve koordinasyon başkanlığı bünyesinde, diğer illerde ise valilikler bünyesinde 112 Acil Çağrı merkezleri kurulur. Acil çağrı hizmeti veren kurumların çağrı hizmetini yürütmekle görevli personeli buralarda görevlendirilir. Yeterli personel bulunmaması hâlinde valilik kadro, yer ve unvanlarına bakmaksızın uzman, sözleşmeli personel ve memurları bu merkezlerde görevlendirebilir. Bu merkezlerin iş ve işlemleri Sağlık Bakanlığının uygun görüşü alınarak İçişleri Bakanlığı tarafından çıkarılacak yönetmelikle düzenlenir.
Çağrı merkezinde görevlendirilen personelin aylık, ödenek, her türlü zam ve tazminatları, ek ödemeleri ile diğer mali ve sosyal hak ve yardımları kendi kurumları tarafından karşılanır. Diğer kurumlar tarafından görevlendirilen personelin, kendi kurumunda sahip olduğu mali ve sosyal hakları herhangi bir kısıtlamaya tabi olmaksızın korunur.
112 Acil Çağrı Merkezini asılsız ihbarda bulunmak suretiyle meşgul ettikleri tespit edilen kişilere 30/3/2005 tarihli ve 5326 sayılı Kabahatler Kanununa göre il valileri tarafından 250 Türk Lirası idari para cezası verilir. Tekerrür hâlinde bu ceza iki katı olarak uygulanır.
Madde 0016 :
18/3/1986 tarihli ve 3269 sayılı Uzman Erbaş Kanununun 11 inci maddesine (c) bendinden sonra gelmek üzere aşağıdaki bent eklenmiştir.
ç) En az yüzde 70 oranında engelli ya da süreğen hastalığı olan çocuğunun (çocuğun evli olması durumunda eşinin de en az yüzde 70 oranında engelli olması kaydıyla) hastalanması hâlinde, hastalık raporuna dayalı olarak ana veya babadan sadece biri tarafından kullanılması kaydıyla bir yıl içinde toptan veya bölümler hâlinde on güne kadar,
Madde 0017 :
21/5/1986 tarihli ve 3289 sayılı Spor Genel Müdürlüğünün Teşkilat ve Görevleri Hakkında Kanuna aşağıdaki geçici madde eklenmiştir.
Olimpik sporculara yardım
Geçici Madde 13 - Genel Müdürlük tarafından 2020 yılı sonuna kadar yapılacak yaz ve kış olimpiyat oyunlarına hazırlanmak amacıyla olimpik ve paralimpik spor dallarında en az yıldızlar seviyesinde olmak kaydıyla seçilecek 4000 sporcu yetiştirilir.
Yetiştirilecek sporcuların sportif amaçlı iaşe, ibate ve yol giderleri Genel Müdürlük tarafından karşılanır. Ayrıca bu sporculara asgari ücretin net tutarını geçmemek üzere; yaş grupları, branş farklılıkları, sporcuların karşılaması gereken kişisel giderler gibi hususlar da dikkate alınarak, gerektiğinde farklı tutarlarda belirleme yapılmak suretiyle her ay harçlık ödenir.
Spor branşlarının ve sporcuların tespiti, verilecek harçlığın tutarı, iaşe, ibate ve yol giderlerinin karşılanması ile harçlık ödenmesine ilişkin usul ve esaslar Maliye Bakanlığının görüşü alınarak, Genel Müdürlük tarafından çıkarılacak yönetmelikle belirlenir.
Bu maddeye göre yapılan harçlık ödemeleri damga vergisi hariç herhangi bir vergi ve kesintiye tabi tutulmaksızın ayda bir ödenir ve bu ödemeler hiçbir suretle haczedilemez.
Madde 0018 :
29/5/1986 tarihli ve 3294 sayılı Sosyal Yardımlaşma ve Dayanışmayı Teşvik Kanununun 7 nci maddesinin ikinci fıkrasından sonra gelmek üzere aşağıdaki fıkra eklenmiştir.
Büyükşehir belediyesi bulunan illerdeki il ve ilçe sosyal yardımlaşma ve dayanışma vakıflarında, ikinci fıkrada hayırsever vatandaşlar arasından seçileceği belirtilen iki üye; il sosyal yardımlaşma ve dayanışma vakıfları için doğrudan vali tarafından, ilçe sosyal yardımlaşma ve dayanışma vakıfları için ise kaymakamın teklifi üzerine vali tarafından belirlenir. Ayrıca, il veya ilçede bu Kanunda belirlenen amaçlara yönelik faaliyette bulunan sivil toplum kuruluşu bulunmaması hâlinde il sosyal yardımlaşma ve dayanışma vakıfları için doğrudan vali tarafından, ilçe sosyal yardımlaşma ve dayanışma vakıfları için ise kaymakamın teklifi üzerine vali tarafından üçüncü bir kişi daha belirlenir. İl veya ilçe sınırları içerisinde köy bulunmaması hâlinde, köy muhtarı yerine bir mahalle muhtarı daha mütevelli heyetinde görev yapar. İlde vali, bir vali yardımcısını başkan vekili olarak; büyükşehir belediye başkanı, genel sekreteri veya genel sekreter yardımcısını; il belediye başkanı da bir belediye başkan yardımcısını toplantılarda kendisini temsil etmek üzere görevlendirebilir.
Madde 0019 :
12/4/2000 tarihli ve 4562 sayılı Organize Sanayi Bölgeleri Kanununun 3 üncü maddesinin birinci fıkrasına aşağıdaki bentler eklenmiştir.
h) Finansal Kiralama Şirketi: 21/11/2012 tarihli ve 6361 sayılı Finansal Kiralama, Faktoring ve Finansman Şirketleri Kanunu kapsamında kurulan finansal kiralama şirketlerini,
i) Finansal Kiracı: 6361 sayılı Kanun kapsamında finansal kiralamayı kabul eden gerçek veya tüzel kişiyi,
Madde 0020 :
4562 sayılı Kanunun 4 üncü maddesinin onuncu fıkrasında yer alan il özel idaresi ibaresinden sonra gelmek üzere , il özel idaresi bulunmayan illerde Yatırım İzleme ve Koordinasyon Başkanlığı ibaresi eklenmiştir.
Madde 0021 :
4562 sayılı Kanunun 5 inci maddesinin birinci fıkrasına aşağıdaki cümle eklenmiştir.
OSB; kamulaştırma işlemlerini Valilik, İl Özel İdaresi, Belediye veya Yatırım İzleme ve Koordinasyon Başkanlığına yaptırabilir.
Madde 0022 :
4562 sayılı Kanunun 7 nci maddesinin üçüncü fıkrasında geçen Müteşebbis heyette yer alan üyeler ibaresinden sonra gelmek üzere vali hariç ibaresi ile dördüncü fıkrasında yer alan il özel idaresi ibaresinden sonra gelmek üzere , il özel idaresi bulunmayan illerde Yatırım İzleme ve Koordinasyon Başkanlığı ibaresi eklenmiştir.
Madde 0023 :
4562 sayılı Kanuna aşağıdaki ek madde eklenmiştir.
Finansal kiralama
Ek Madde 1 - OSB içinde yer alan taşınmazlar, finansal kiralama sözleşmesine konu edilebilir. Bu durumda:
a) OSB yönetiminden uygunluk görüşü alınması zorunludur.
b) Devlet tarafından arsa teşviki verilen arsalar için finansal kiralama sözleşmesi yapılamaz.
c) Satışı yapılan arsalar hiçbir şekilde tahsis amacı dışında kullanılamaz.
ç) Finansal kiracının, bölgenin kuruluş protokolünde katılımcılar için öngörülen niteliklere sahip olması zorunludur.
d) Finansal kiracı, katılımcının hak ve yükümlülüklerine sahip olur.
e) Finansal kiralama sözleşmesinin, mülkiyetin finansal kiracıya geçmesinden önce herhangi bir nedenle sona ermesi hâlinde, Finansal Kiralama Şirketi mülkiyetinde bulunan taşınmazı sadece bölgenin kuruluş protokolünde öngörülen niteliklere sahip gerçek veya tüzel kişilere en geç iki yıl içinde satmak veya aynı nitelikteki gerçek veya tüzel kişilere finansal kiralama da dâhil olmak üzere kiraya vermek zorundadır. Bu durumda eski finansal kiracının vermiş olduğu taahhütler, yeni alıcı veya kiracı tarafından aynen kabul edilmiş sayılır. Finansal kiralama şirketi taşınmazı iki yıl içinde satmaz veya kiraya vermez ise taşınmaz OSB tarafından finansal kiralama bedeli üzerinden satın alınabilir.
Bakanlık, bu maddenin uygulanmasında muvazaalı işlem tesisini ve spekülatif amaçlı işlemlerle mülkiyet hakkının devrini önlemeye yönelik tedbirleri almaya yetkilidir.
Bu maddedeki yasaklara aykırılığın mahkemece tespiti hâlinde, arsa kimin tasarrufunda olursa olsun satış tarihindeki bedeli ile geri alınarak bir başka katılımcıya tahsis ve satışı yapılır.
Madde 0024 :
4562 sayılı Kanunun geçici 6 ncı maddesinin birinci fıkrasından sonra gelmek üzere aşağıdaki fıkra eklenmiştir.
Müteşebbis heyeti oluşturan kurum ve kuruluşlarca inşa edilen ve hizmet amaçlı kullanılan bina ve müştemilatı bedelsiz olarak kullanılmaya devam edilir. OSB'nin talebi hâlinde ise müştereken kullanılır.
Madde 0025 :
4562 sayılı Kanuna aşağıdaki geçici madde eklenmiştir.
Geçici Madde 12 - 12/11/2012 tarihli ve 6360 sayılı On Dört İlde Büyükşehir Belediyesi ve Yirmi Yedi İlçe Kurulması ile Bazı Kanun ve Kanun Hükmünde Kararnamelerde Değişiklik Yapılmasına Dair Kanunun 1 inci maddesinin beşinci fıkrası uyarınca tüzel kişiliği kaldırılan il özel idarelerinin katılımcı kuruluş olarak OSB'lerde sahip olduğu tüm hak, yetki ve mükellefiyetler, yatırım izleme ve koordinasyon başkanlıklarına devredilir.
Madde 0026 :
28/3/2002 tarihli ve 4749 sayılı Kamu Finansmanı ve Borç Yönetiminin Düzenlenmesi Hakkında Kanunun geçici 8 inci maddesi aşağıdaki şekilde değiştirilmiştir.
Geçici Madde 8 - İstanbul ilinin maruz kaldığı deprem riski nedeniyle oluşması muhtemel hasarların önlenmesi ve depreme karşı tedbir ve hazırlık amacıyla oluşturulacak projelerin finansmanı için herhangi bir dış finansman kaynağından Türkiye Cumhuriyetinin borçlu sıfatıyla sağlamış olduğu ve Bakanlar Kurulu Kararı ile İstanbul İl Özel İdaresine karşılıksız tahsis edilmiş krediler, İstanbul İl Özel İdaresinin tüzel kişiliğinin kaldırılmasının ardından İstanbul Valiliğine tahsisli olarak yılı yatırım programında yer almaksızın kullandırılmaya devam edilir.
Birinci fıkrada belirtilen projelerin finansmanı için herhangi bir dış finansman kaynağından Türkiye Cumhuriyetinin borçlu sıfatıyla yılı yatırım programında yer almaksızın sağlayacağı yeni kredileri, İstanbul Valiliğine tahsis etmeye Hazine Müsteşarlığının bağlı bulunduğu Bakanın teklifi üzerine Bakanlar Kurulu yetkilidir.
Bu Kanunun 14 üncü maddesinin beşinci ve altıncı fıkralarının genel bütçe kapsamındaki kamu idareleri ile Yükseköğretim Kurulu, üniversiteler ve yüksek teknoloji enstitülerine ilişkin hükümleri bu madde kapsamındaki krediler için uygulanmaz.
Madde 0027 :
26/5/2005 tarihli ve 5355 sayılı Mahallî İdare Birlikleri Kanununun 10 uncu maddesinin birinci fıkrasının son cümlesi aşağıdaki şekilde değiştirilmiştir.
Üyelerinin tamamı il özel idarelerinden oluşan ulusal düzeydeki birlik için Birlik Başkanı, İçişleri Bakanlığı Müsteşarıdır.
Madde 0028 :
3/7/2005 tarihli ve 5393 sayılı Belediye Kanununun 12 nci maddesinin son fıkrasının birinci cümlesinden sonra gelmek üzere aşağıdaki cümle eklenmiştir.
Bu hüküm, belde iken sakinleri orman köylüsüne tanınan hak, sorumluluk ve imtiyazlardan yararlanan mahalleye dönüştürülen beldeler için de geçerlidir.
Madde 0029 :
13/6/2006 tarihli ve 5520 sayılı Kurumlar Vergisi Kanununun 10 uncu maddesinin birinci fıkrasının (ç) bendinde yer alan Diyanet İşleri Başkanlığı denetiminde yaygın din eğitimi verilen tesislerin ibaresinden sonra gelmek üzere ve Gençlik ve Spor Bakanlığına ait gençlik merkezleri ile gençlik ve izcilik kamplarının ibaresi eklenmiştir.
Madde 0030 :
22/5/2007 tarihli ve 5664 sayılı Konut Edindirme Yardımı Hak Sahiplerine Ödeme Yapılmasına Dair Kanunun 5 inci maddesinin onuncu fıkrası aşağıdaki şekilde değiştirilmiştir.
(10) Bu madde uyarınca yapılan ilanlar sonucunda talep edilmeyen alacaklar Resmî Gazete'de yayımlanan son listenin ilan tarihinden beş yıl sonra Hazineye irad kaydedilir.
Madde 0031 :
5664 sayılı Kanunun ek 3 üncü maddesinin beşinci fıkrası aşağıdaki şekilde değiştirilmiştir.
(5) Bu maddede belirtilen usul ve esaslar uyarınca hata ve eksiklikler giderilerek düzenlenen listelerin son ilan tarihinden itibaren beş yıl içinde talep edilmeyen alacaklar Hazineye irad kaydedilir.
Madde 0032 :
24/6/2008 tarihli ve 5774 sayılı Başarılı Sporculara Aylık Bağlanması ile Devlet Sporcusu Unvanı Verilmesi Hakkında Kanuna aşağıdaki geçici madde eklenmiştir.
Geçici Madde 5 - (1) 14/7/1965 tarihli ve 657 sayılı Devlet Memurları Kanununun 48 inci maddesinin (A) bendinin (2), (3) ve (6) numaralı alt bentlerindeki şartlar hariç, diğer şartları taşıyan ve 65 yaşını doldurmuş veya ölmüş olmaları sebebiyle spor müşaviri olarak atanamayanların kendileri ya da bu Kanunun 4 üncü maddesi uyarınca aylık bağlanan eş ve çocuklarına, bu Kanun hükümlerine göre bağlanan aylıklar % 100 oranında artırılarak ödenir.
Madde 0033 :
29/5/2009 tarihli ve 5902 sayılı Afet ve Acil Durum Yönetimi Başkanlığının Teşkilat ve Görevleri Hakkında Kanunun 6 ncı maddesinin birinci fıkrasının birinci cümlesi Başkanlık merkez ve taşra teşkilatından meydana gelir. Başkanlık merkez teşkilatı aşağıdaki hizmet birimlerinden oluşur: şeklinde değiştirilmiş, maddenin ikinci fıkrasına Başkanlığın ibaresinden sonra gelmek üzere merkez ibaresi, anılan Kanuna ekli (I) sayılı cetvelin başlığında yer alan BAŞKANLIĞI ibaresinden sonra gelmek üzere MERKEZ ibaresi eklenmiştir.
Madde 0034 :
5902 sayılı Kanunun 12 nci maddesine aşağıdaki fıkra eklenmiştir.
(2) Deprem gözlemi yapan üniversiteler, yerel yönetimler ve tüm kurum ve kuruluşlar deprem gözlem verilerini eşzamanlı olarak Başkanlığa aktarır. Meydana gelen depremin büyüklük ve şiddeti gibi temel veriler kamuoyuna resmî olarak sadece Başkanlık tarafından duyurulur.
Madde 0035 :
5902 sayılı Kanunun Üçüncü Bölüm başlığı Taşra Teşkilatı olarak ve 18 inci maddesi aşağıdaki şekilde değiştirilmiştir.
Madde 18 - (1) İllerde bütünleşik afet ve acil durum yönetiminin tüm unsurlarını içerecek şekilde, Başkanlığın taşra teşkilatı olarak valiye bağlı il afet ve acil durum müdürlükleri kurulmuştur. Müdürlüğün sevk ve idaresinden, ildeki afet ve acil durum faaliyetlerinin yönetiminden birincil derecede vali sorumludur. İl afet ve acil durum müdürleri, Başkanın teklifi ile Başbakan veya yetkilendirdiği Başbakan Yardımcısı tarafından atanır. Diğer personel ise il müdürlüklerinin norm kadroları dâhilinde vali tarafından atanır. Müdürlük personelinin il dışı geçici görevlendirmesi Başkanlık ve/veya vali tarafından yapılır.
(2) İl afet ve acil durum müdürlüklerinin görevleri şunlardır:
a) İlin afet ve acil durum tehlike ve risklerini belirlemek, afet ve acil durum hazırlıklarını yapmak
b) Afet ve acil durum risk azaltma, müdahale ve iyileştirme il planlarını, mahallî idareler ile kamu kurum ve kuruluşlarıyla iş birliği ve koordinasyon içinde yapmak, uygulamak ve uygulatmak
c) İl afet ve acil durum yönetim merkezini yönetmek, kesintisiz ve güvenli haberleşmeyi sağlamak
ç) Afet ve acil durumlarda meydana gelen kayıp ve hasarı tespit etmek veya ettirmek
d) Afet ve acil durumlara ilişkin eğitim faaliyetlerini yapmak veya yaptırmak
e) Sivil toplum kuruluşları ile gönüllü kişilerin afet ve acil durum yönetimi ile ilgili akreditasyonunu yapmak ve belgelendirmek
f) Afet ve acil durumlarda, gerekli arama ve kurtarma malzemeleri ile halkın barınma, beslenme ve sağlık ihtiyaçlarının karşılanmasında kullanılacak gıda, araç, gereç ve malzemeler için depolar kurmak ve yönetmek
g) İlgili mevzuatta yer alan seferberlik ve savaş hazırlıkları ile sivil savunma hizmetlerine ilişkin görevleri ilde yerine getirmek
ğ) Başkanlığın belirlediği esas ve usuller çerçevesinde risk azaltma, hazırlık, müdahale ve iyileştirme çalışmalarını diğer kurum ve kuruluşlarla birlikte yapmak
h) İl afet ve acil durum koordinasyon kurulu sekretaryasını yapmak
ı) Kimyasal, biyolojik, radyolojik ve nükleer maddeler ile benzeri diğer teknolojik maddelerin tespiti, teşhisi ve arındırılması ile ilgili hizmetleri yürütmek, ilgili kurum ve kuruluşlar arasında iş birliği ve koordinasyonu sağlamak
i) Başkanlıkça belirlenen yıllık çalışma programlarını uygulamak, yıllık faaliyet raporları hazırlayarak Başkanlığın onayına sunmak
j) Yıllık bütçe teklifini hazırlamak
k) Başkanlığın ve valinin vereceği diğer görevleri yapmak
(3) İl afet ve acil durum müdürlüklerinin harcamaları, Başkanlık bütçesine bu amaçla konulacak ödenekten yapılır.
(4) İl afet ve acil durum müdürlüklerince tesis edilen iş ve işlemler dolayısıyla açılmış ve açılacak davalar valilikler husumetiyle yürütülür.
Madde 0036 :
5902 sayılı Kanunun 19 uncu maddesi başlığı ile birlikte aşağıdaki şekilde değiştirilmiştir.
Afet ve Acil Durum Arama ve Kurtarma Birlik Müdürlükleri
Madde 19 - (1) Başkanlık tarafından belirlenecek illerde il afet ve acil durum müdürlüğü bünyesinde afet ve acil durum arama ve kurtarma birlik müdürlükleri kurulabilir. Bu müdürlükler, il afet ve acil durum müdürlüğü emrinde görev yaparlar. Bu şekilde kurulacak müdürlük sayısı yirmiyi geçemez.
Madde 0037 :
5902 sayılı Kanuna aşağıdaki ek madde eklenmiştir.
Ek Madde 1 - (1) Ekli (1) sayılı listede yer alan kadrolar ihdas edilerek 14/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararname eki (I) sayılı cetvelin Afet ve Acil Durum Yönetimi Başkanlığı bölümüne eklenmiştir.
(2) Bu maddenin yürürlüğe girdiği tarihte ilgili il özel idarelerinin kadro cetvellerinde ayrı bir bölüm hâlinde gösterilen il afet ve acil durum müdürlükleri ile sivil savunma arama ve kurtarma birlik müdürlüklerine ait kadrolar herhangi bir işleme gerek kalmaksızın iptal edilerek ilgili il özel idarelerinin kadro cetvellerinden çıkarılmıştır.
(3) İl afet ve acil durum müdürlükleri ile afet ve acil durum arama ve kurtarma birlik müdürlüklerinin norm kadro ilke ve standartları, Maliye Bakanlığının görüşü üzerine Başkanlıkça her bir il müdürlüğü için ayrı ayrı belirlenir. İl afet ve acil durum müdürlüğü ile afet ve acil durum arama ve kurtarma birlik müdürlüğü personelinin görev ve yetkileri, görevlendirme, çalışma usul ve esasları ile bu müdürlük personellerine ilişkin diğer hususlar Başkanlık tarafından çıkarılacak yönetmelikle belirlenir.
(4) Arama ve kurtarma teknisyeni kadrosuna Kamu Personel Seçme Sınavı (B) Grubu puan sırasına göre ilk defa açıktan atanacak personel, alım yapılacak her bir kadro için boş kadro sayısının beş katına kadar çağrılacak adaylar arasından yapılacak sözlü ve uygulamalı sınav sonucu başarı sırasına göre atanır. Arama ve kurtarma teknisyeni kadrosuna atanacakların başvuru tarihi itibarıyla otuz yaşından gün almamış olmaları ve sınav ilanında duyurulacak olan boy ve kilo koşulları ile Başkanlıkça belirlenecek diğer şartları taşımaları şarttır. Arama ve kurtarma teknisyenleri, söz konusu hizmetlerde elli yaşına kadar görev alırlar. Bu fıkranın uygulanmasına ilişkin usul ve esaslar, bunların aktif görev süreleri ile elli yaşın üzerinde aktif görevde bulunacaklara ilişkin şartlar ve diğer hususlar yönetmelikle düzenlenir.
(5) Büyükşehir belediyesi bulunan illerde büyükşehir belediyesinin gerçekleşen en son yıl bütçe giderinin en az binde biri oranında ve diğer illerde ise il özel idaresinin gerçekleşen en son yıl bütçe giderinin en az yüzde biri oranında bu idarelerce, Başkanlıkça uygun görülen afet ve acil durumlar ile sivil savunmaya ilişkin hizmetler kapsamındaki yatırım projeleri için harcama yapılır. Bu husustaki usul ve esaslar Başkanlıkça çıkarılacak yönetmelikle belirlenir.
Madde 0038 :
5902 sayılı Kanuna aşağıdaki geçici madde eklenmiştir.
Geçici Madde 7 - (1) 31/12/2013 tarihi itibarıyla il afet ve acil durum müdürlükleri ile sivil savunma arama ve kurtarma birlik müdürlüklerinin kullanım ve tasarrufunda bulunan her türlü taşınır, taşıt, araç, gereç ve malzeme ile varsa her türlü borç ve alacaklar, yapılan bağışlar, dosyalar, yazılı ve elektronik ortamdaki her türlü kayıtlar ve diğer dokümanlar Başkanlık bünyesine alınan il afet ve acil durum müdürlüklerine hiçbir işleme gerek kalmaksızın devredilmiş sayılır. Aynı tarih itibarıyla mülkiyeti ilgili il özel idarelerinde olan ve il afet ve acil durum müdürlükleri ile sivil savunma arama ve kurtarma birlik müdürlüklerinin kullanımında bulunan her türlü taşınmaz Maliye Bakanlığınca Başkanlığa tahsis edilmek üzere Hazineye devredilmiş sayılır. Geçici 1 inci maddenin birinci fıkrası uyarınca mülkiyeti Hazineye ait veya Devletin hüküm ve tasarrufu altındaki taşınmazlardan ilgili il özel idaresine tahsis edilmiş sayılan taşınmazlar, hiçbir işleme gerek kalmaksızın Başkanlığa tahsis edilmiş sayılır. Devir işlemleri kapsamında düzenlenecek kâğıtlar damga vergisinden, yapılacak işlemler harçlardan, taşınır ve taşınmaz intikalleri veraset ve intikal vergisinden müstesnadır.
(2) Bu maddenin yürürlüğe girdiği tarihte;
a) İl afet ve acil durum müdürü ile sivil savunma arama ve kurtarma birlik müdürü kadrolarında bulunanların görevi bu maddenin yürürlüğe girdiği tarihte sona erer ve bunlar ekli (2) sayılı listede ihdas edilen araştırmacı kadrolarına hâlen bulundukları kadro dereceleriyle herhangi bir işleme gerek kalmaksızın atanmış sayılır. Bu personel Başkanlıkça ihtiyaç duyulan işlerde görevlendirilir. Bu madde uyarınca ihdas edilen araştırmacı kadroları, herhangi bir sebeple boşalırsa hiçbir işleme gerek kalmaksızın iptal edilmiş sayılır.
b) İlgili il özel idarelerinin kadro cetvellerinde ayrı bir bölüm hâlinde il afet ve acil durum müdürlükleri ile sivil savunma arama ve kurtarma birlik müdürlüklerine ait memur kadrolarında bulunan personelden muhtelif mesleklere ait mühendis unvanlı kadrolarda bulunanlar mühendis unvanlı kadrolara, veteriner kadrosunda bulunanlar veteriner hekim unvanlı kadrolara, diğer personel ise aynı unvanlı kadrolara, bulundukları ilde Başkanlık taşra teşkilatı için ihdas edilen kadrolara hâlen bulundukları kadro dereceleriyle hiçbir işleme gerek kalmaksızın atanmış sayılır.
(3) Bu madde uyarınca atanmış sayılan personelin yeni kadrolarına atanmış sayıldıkları tarih itibarıyla eski kadrolarına ilişkin olarak en son ayda aldıkları aylık, ek gösterge, her türlü zam ve tazminatlar, ek ödeme ve benzeri adlarla yapılan her türlü ödemelerin (25/6/2001 tarihli ve 4688 sayılı Kanunun 32 nci maddesine göre yapılan ödeme ile ilgili mevzuatı uyarınca fiili çalışmaya bağlı fazla mesai ücreti hariç) toplam net tutarının (bu tutar sabit bir değer olarak esas alınır); yeni atandıkları kadrolara ilişkin olarak yapılan aylık, ek gösterge, her türlü zam ve tazminatlar, ek ücret, ek ödeme ve benzeri adlarla yapılan her türlü ödemelerin (ilgili mevzuatı uyarınca fiili çalışmaya bağlı fazla mesai ücreti hariç) toplam net tutarından fazla olması hâlinde aradaki fark tutarı, herhangi bir vergi ve kesintiye tabi tutulmaksızın fark kapanıncaya kadar ayrıca tazminat olarak ödenir. Atanmış sayıldıkları kadro unvanlarında isteğe bağlı olarak herhangi bir değişiklik olanlarla, kendi istekleriyle başka kurumlara atananlara fark tazminatı ödenmesine son verilir.
(4) Bu maddenin yayımı tarihinde il afet ve acil durum müdürlükleri ile sivil savunma arama ve kurtarma birlik müdürlüklerinde işçi statüsünde görev yapan personel sahip oldukları kadro ve pozisyonları ile birlikte ilgili il özel idarelerine devredilmiş sayılır.
(5) Başkanlığın taşra teşkilatlanmasına ilişkin olarak teşkilat, personel, her türlü taşınır devri ile taşınmazlar ve diğer hususlarda ortaya çıkabilecek tereddütleri gidermeye Başkanlığın bağlı olduğu Başbakan Yardımcısı yetkilidir.
(6) Bu maddenin yürürlüğe girdiği tarihten itibaren bir yıl süreyle 190 sayılı Kanun Hükmünde Kararnamenin 9 uncu maddesindeki sınırlamalara bağlı olmaksızın boş kadrolarda sınıf, unvan ve derece; dolu kadrolarda derece değişikliği yapmaya Bakanlar Kurulu yetkilidir.
(7) Bu maddeyi ihdas eden Kanunun uygulanmasına ilişkin düzenlemeler, bu maddenin yürürlüğe girdiği tarihten itibaren bir yıl içinde yürürlüğe konulur. Anılan düzenlemeler yürürlüğe girinceye kadar mevcut düzenlemelerin bu Kanuna aykırı olmayan hükümlerinin uygulanmasına devam olunur.
Madde 0039 :
12/11/2012 tarihli ve 6360 sayılı On Dört İlde Büyükşehir Belediyesi ve Yirmi Yedi İlçe Kurulması ile Bazı Kanun ve Kanun Hükmünde Kararnamelerde Değişiklik Yapılmasına Dair Kanunun geçici 1 inci maddesinin yirmibeşinci fıkrası aşağıdaki şekilde değiştirilmiştir.
(25) Bakanlıklar ve merkezi idare kuruluşları tarafından il özel idarelerine kaynak aktarılmış olan işlerden, özel idarelerin tüzel kişiliğinin kalkacağı tarihe kadar tamamlanamayacak olanlar, 14/2/1985 tarihli ve 3152 sayılı İçişleri Bakanlığının Teşkilat ve Görevleri Hakkında Kanunun 28/A maddesine göre kurulan yatırım izleme ve koordinasyon başkanlıklarına devredilir. Söz konusu işlere ilişkin kaynakların devir tarihine kadar kullanılmayan kısımları İçişleri Bakanlığı merkez muhasebe birimi hesabına ödenir ve genel bütçenin (B) işaretli cetveline gelir kaydedilir. Gelir kaydedilen bu tutarlar karşılığını bütçesinin ilgili tertiplerine ödenek kaydetmeye ve bu ödeneklerden harcanmayan tutarları ertesi yıl bütçesine devren ödenek kaydetmeye İçişleri Bakanlığı yetkilidir. Yüklenici firma ile il özel idareleri arasındaki sözleşme, kaynağın gönderildiği ilgili yatırım izleme ve koordinasyon başkanlıklarına devredilir. Mevzuattan kaynaklanan tüm hak, alacak, borç ve diğer ilişkilerde muhatap, devrin yapıldığı yatırım izleme ve koordinasyon başkanlıklarıdır.
Madde 0040 :
6/12/2012 tarihli ve 6362 sayılı Sermaye Piyasası Kanununun 48 inci maddesine aşağıdaki fıkra eklenmiştir.
(4) Yatırım ortaklıklarının imtiyazlı pay ihracına ilişkin usul ve esaslar Kurulca belirlenir. Yatırım ortaklıkları tarafından belirli grupların yönetim kurulunda temsil imtiyazı ile oyda imtiyaz tanıyan pay ihracında 6102 sayılı Kanunun 360 ıncı maddesi ile 479 uncu maddesinin ikinci fıkrası hükümleri uygulanmaz.
Madde 0041 :
27/6/1989 tarihli ve 375 sayılı Kanun Hükmünde Kararnamenin geçici 11 inci maddesi aşağıdaki şekilde değiştirilmiştir.
Geçici Madde 11 - Ek 12 nci maddenin birinci fıkrasıyla 14/1/2012 tarihi itibarıyla yürürlükten kaldırılan hükümler ile 209 sayılı Kanunun 5 inci maddesi ve 4458 sayılı Kanunun 221 inci maddesinin 666 sayılı Kanun Hükmünde Kararnameyle değiştirilmeden önceki hükümleri uyarınca yapılan ödemelerden yararlananlara (Sağlık Bakanlığı taşra teşkilatı, Türkiye Halk Sağlığı Kurumu Laboratuvarları ve Türkiye Kamu Hastaneleri Kurumu taşra teşkilatı personeli ile 4458 sayılı Kanunun 666 sayılı Kanun Hükmünde Kararnameyle değişik 221 inci maddesi ve 5502 sayılı Kanunun 28 inci maddesinin sekizinci fıkrası kapsamında bulunanlar hariç) anılan tarih itibarıyla söz konusu hükümler uyarınca hesaplanacak aylık net ödeme (ikramiyelerin bir aya isabet eden tutarı dâhil) tutarının (bu tutar sabit bir değer olarak esas alınır); ek 9 uncu madde uyarınca bulundukları kadro ve görev unvanları için ödenen aylık ek ödeme net tutarından fazla olması hâlinde aradaki fark, herhangi bir vergi ve kesintiye tabi tutulmaksızın ve bu fark giderilinceye kadar ayrıca tazminat olarak ödenir. Bulundukları kadro veya pozisyon unvanlarında isteğe bağlı olarak değişiklik olanlar ile kendi istekleriyle başka kurumlara atananlara fark tazminatı ödenmesine son verilir.
Mevzuatta mülga ek 3 üncü maddeye yapılmış atıflar ek 9 uncu maddeye yapılmış sayılır.
Müdür yardımcısı, eşiti veya daha üst idari görevlerde bulunup; kamu kurum ve kuruluşlarının yeniden teşkilatlanması veya kapatılması, özelleştirme uygulamaları kapsamında ilgili kuruluşların kısmen veya tamamen satışı nedeniyle kamu tüzel kişiliklerinin sona ermesi, devredilmesi, küçültülmesi, faaliyetlerinin durdurulması, kapatılması veya tasfiye edilmesi nedenleriyle 657 sayılı Kanuna tabi Araştırmacı unvanlı kadrolara atanan veya atanmış sayılanların, bu kadroda bulundukları sürece, anılan Kanunun 152 nci maddesi uyarınca ödenmekte olan zam ve tazminatları ile 375 sayılı Kanun Hükmünde Kararnamenin ek 9 uncu maddesinde öngörülen ek ödemelerinin belirlenmesinde, genel idare hizmetleri sınıfında yer alan aynı dereceli müdür yardımcısı kadro unvanı için öngörülmüş olan zam ve tazminatlar ile ek ödeme oranları esas alınır. Bu fıkra hükümleri, 657 sayılı Kanunun 91 inci maddesinin ikinci fıkrasında öngörülen fark tazminatı verilmek ve ek ödemeleri döner sermaye bütçesinden ödenmek suretiyle 663 sayılı Kanun Hükmünde Kararnamenin geçici 13 üncü maddesi kapsamında yer alan Araştırmacı kadrosunda bulunanlar hakkında da uygulanır ve bunlara 209 sayılı Kanuna göre ayrıca ek ödeme yapılmaz.
Madde 0042 :
375 sayılı Kanun Hükmünde Kararnameye ekli (II) sayılı cetvelin 9 uncu sırasında yer alan Sosyal Güvenlik Kurumu Başkanlığı, ibaresi Sosyal Güvenlik Kurumu ve Afet ve Acil Durum Yönetimi Başkanlıkları, şeklinde değiştirilmiştir.
Madde 0043 :
3/6/2011 tarihli ve 633 sayılı Aile ve Sosyal Politikalar Bakanlığının Teşkilat ve Görevleri Hakkında Kanun Hükmünde Kararnamenin 21 inci maddesinin birinci fıkrasında yer alan yirmi ibaresi otuz şeklinde değiştirilmiştir.
Madde 0044 :
3/6/2011 tarihli ve 638 sayılı Gençlik ve Spor Bakanlığının Teşkilat ve Görevleri Hakkında Kanun Hükmünde Kararnamenin 5 inci maddesinin ikinci fıkrasında yer alan iki ibaresi dört olarak değiştirilmiş ve 6 ncı maddesinin birinci fıkrasına aşağıdaki (ç) bendi eklenmiş ve diğer bentler buna göre teselsül ettirilmiştir.
ç) Rehberlik ve Denetim Başkanlığı.
Madde 0045 :
638 sayılı Kanun Hükmünde Kararnameye 8/A maddesinden sonra gelmek üzere aşağıdaki madde eklenmiştir.
Rehberlik ve Denetim Başkanlığı
Madde 8/B - (1) Rehberlik ve Denetim Başkanlığının görevleri şunlardır:
a) Bakanlık teşkilatı ile bağlı kuruluşların ve bunların denetimi altındaki kurum ve kuruluşların personeline rehberlik etmek
b) Bakanlık ve bağlı kuruluşların ve bunların denetimi altındaki her türlü kurum ve kuruluşların faaliyet, işlem ve personeli ile ilgili usulsüzlükleri önleyici, eğitici ve rehberlik yaklaşımını ön plana çıkaran bir anlayışla denetim, araştırma, inceleme ve soruşturmalar yapmak
c) Bakanlığın görev, hizmet ve amaçlarını daha iyi gerçekleştirmesi ile mevzuata, stratejik plan ve programlara uygun çalışmasını temin etmeye yönelik olarak uygulamada görülen aksaklıklar hakkında önerileri rapor hâlinde sunmak
ç) Bakanlık teşkilatı ile gerektiğinde bağlı kuruluşların performans denetimini yapmak
d) Bakan tarafından verilen benzeri görevleri yapmak
(2) Denetime tabi olan gerçek ve tüzel kişiler, denetim için gerekli olan bilgi, belge, defter ve kayıtları vermek, ayniyatı göstermek ve incelenmesine yardımcı olmak zorundadır. Denetçiler, görevleri sırasında kamu kurum ve kuruluşları ve kamuya yararlı dernekler ile gerçek ve tüzel kişilerden gerekli yardım, bilgi, evrak, kayıt ve belgeleri istemeye yetkili olup kanuni engel bulunmadıkça bu talebin yerine getirilmesi zorunludur.
(3) Denetçi yardımcılarının giriş ve yeterlik sınavlarının usul ve esasları, mesleğe alınmaları, yetiştirilmeleri, denetçiliğe yükselmeleri, görev, yetki ve sorumlulukları, bunlarda aranacak özel şartlar, Başkanlığın çalışma usul ve esasları ile diğer hususlar yönetmelikle belirlenir.
Madde 0046 :
638 sayılı Kanun Hükmünde Kararnameye aşağıdaki ek madde eklenmiştir.
Ek Madde 2 - Ekli (3) sayılı listede yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin Gençlik ve Spor Bakanlığı ile ilgili bölümüne eklenmiştir.
Madde 0047 :
638 sayılı Kanun Hükmünde Kararnamenin 17 nci maddesinde yer alan yirmi ibaresi otuz olarak değiştirilmiştir.
Madde 0048 :
638 sayılı Kanun Hükmünde Kararnameye aşağıdaki geçici madde eklenmiştir.
Geçici Madde 11 - (1) Kamu kurum ve kuruluşlarında mesleğe yarışma ve yeterlik sınavı ile girenlerden denetçi, müfettiş ve kontrolör unvanlarını ihraz etmiş olanlar, bu maddenin yürürlüğe girdiği tarihten itibaren bir yıl içinde ekli (3) sayılı listede yer alan denetçi kadrolarına, 20/12/2013 tarihli ve 6512 sayılı 2014 yılı Merkezi Yönetim Bütçe Kanunundaki sınırlamalara tabi olmaksızın atanabilir. Bu şekilde yapılan atamalar hakkında, 190 sayılı Genel Kadro ve Usulü Hakkında Kanun Hükmünde Kararnamenin ek 7 nci maddesi hükümleri uygulanmaz.
Madde 0049 :
112 Acil Çağrı merkezlerinin ihtiyacını karşılamak üzere ekli (4) ve (5) sayılı listelerde yer alan kadrolar ile Aile ve Sosyal Politikalar Bakanlığının kadro ihtiyacını karşılamak üzere ekli (6) sayılı listede yer alan kadrolar ihdas edilerek 190 sayılı Kanun Hükmünde Kararnamenin eki (I) sayılı cetvelin İçişleri Bakanlığı ve Aile ve Sosyal Politikalar Bakanlığı bölümüne eklenmiştir. Ekli (4) ve (5) sayılı listelerde yer alan kadrolara yapılacak atama işlemleri, her bir yıl için bu madde ile ihdas edilen toplam kadro sayısının üçte birini geçmemek üzere, bu maddenin yayımlandığı tarihten itibaren üç yıl süreyle Merkezi Yönetim Bütçe Kanunundaki sınırlamalara tabi değildir.
Ekli (7) ve (8) sayılı listelerde yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin Yüksek Öğrenim Kredi ve Yurtlar Kurumu Genel Müdürlüğü ile Spor Genel Müdürlüğüyle ilgili bölümlerine eklenmiştir.
Geçici Madde 0001 :
Bigadiç Maden İşletmeleri Müessesesi, Şarkkromları Ferrokrom İşletmesi Müessesesi, Kırka Boraks İşletmesi Müessesesi, Seydişehir Alüminyum İşletmesi ve 100. Yıl Gümüş İşletmesi müdürlüklerinde 7/6/1997 tarihinde yapılan sınavda başarı gösterip 399 sayılı Kanun Hükmünde Kararnamenin (II) sayılı cetvelinde yer alan koruma ve güvenlik görevlisi unvanlı sözleşmeli personel pozisyonlarına atanma hakkı kazandığı hâlde sınavlarının iptal edilmesi nedeniyle görevlerine başlayamayanlardan, tabi oldukları sosyal güvenlik mevzuatı çerçevesinde emeklilik aylığı, yaşlılık aylığı, malullük aylığı veya sürekli tam iş göremezlik geliri bağlananlar ile kamu kurum ve kuruluşlarında çalışmakta olanlar hariç olmak üzere, 399 sayılı Kanun Hükmünde Kararnamenin 7 nci maddesinde aranan genel şartları kaybetmemiş olanlar bu maddenin yürürlüğe girdiği tarihten itibaren altı ay içinde Eti Maden İşletmeleri Genel Müdürlüğüne müracaat etmeleri hâlinde, anılan Genel Müdürlük veya bağlı birimlerinde memur unvanlı sözleşmeli personel pozisyonlarına atanırlar. Bu fıkra çerçevesinde atama işlemi yapılmasıyla birlikte memur unvanlı pozisyon ihdas edilmiş sayılır. Bu şekilde ihdas edilen pozisyonlar, herhangi bir sebeple boşalması hâlinde başka bir işleme gerek kalmaksızın iptal edilmiş sayılır. Bu madde çerçevesinde ataması yapılanlar bir ay içinde Devlet Personel Başkanlığına bildirilir ve bunlara geçmişe dönük herhangi bir hak sağlanmaz.
Madde 0050 :
Bu Kanunun;
a) 18, 22 ve 26 ncı maddeleri 31/3/2014 tarihinden geçerli olmak üzere yayımı tarihinde,
b) 30 ve 31 inci maddeleri 26/7/2013 tarihinden geçerli olmak üzere yayımı tarihinde,
c) 40 ıncı maddesi 1/1/2014 tarihinden geçerli olmak üzere yayımı tarihinde,
ç) diğer maddeleri ise yayımı tarihinde,
yürürlüğe girer.
Madde 0051 :
Bu Kanun hükümlerini Bakanlar Kurulu yürütür.
(1) Sayılı Liste
(1) SAYILI LİSTE
KURUMU : AFET VE ACİL DURUM YÖNETİMİ BAŞKANLIĞI
TEŞKİLATI : TAŞRA
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
İl Afet ve Acil Durum Müdürü
1
81
81
GİH
Afet ve Acil Durum Arama ve Kurtarma Birlik Müdürü
1
11
11
GİH
Şube Müdürü
1
293
293
GİH
Şube Müdürü
2
14
14
GİH
Şube Müdürü
3
19
19
GİH
Şube Müdürü
4
13
13
TH
Mühendis
1
118
118
TH
Mühendis
2
17
17
TH
Mühendis
3
29
29
TH
Mühendis
4
7
7
TH
Mühendis
5
194
194
TH
Mühendis
6
109
109
TH
Mühendis
7
60
60
TH
Mühendis
8
288
288
TH
Mühendis
9
1
1
AH
Avukat
5
1
1
AH
Avukat
6
4
4
AH
Avukat
7
2
2
AH
Avukat
8
8
8
AH
Avukat
9
2
2
SH
Tabip
1
4
4
SH
Tabip
2
4
4
SH
Tabip
3
4
4
SH
Tabip
4
3
3
SH
Tabip
5
25
25
SH
Tabip
6
12
12
SH
Tabip
7
3
3
SH
Tabip
8
39
39
SH
Psikolog
1
1
1
SH
Psikolog
8
1
1
SH
Sosyal Çalışmacı
1
1
1
SH
Sosyal Çalışmacı
3
1
1
SH
Sosyal Çalışmacı
5
16
16
SH
Sosyal Çalışmacı
6
19
19
SH
Sosyal Çalışmacı
7
14
14
SH
Sosyal Çalışmacı
8
40
40
SH
Sosyal Çalışmacı
9
4
4
TH
Mimar
1
7
7
TH
Mimar
2
1
1
TH
Mimar
4
1
1
TH
Mimar
5
21
21
TH
Mimar
6
14
14
TH
Mimar
7
6
6
TH
Mimar
8
33
33
TH
Şehir Plancısı
1
7
7
TH
Şehir Plancısı
4
1
1
TH
Şehir Plancısı
5
28
28
TH
Şehir Plancısı
6
12
12
TH
Şehir Plancısı
7
7
7
TH
Şehir Plancısı
8
40
40
GİH
Eğitim Uzmanı
1
30
30
GİH
Eğitim Uzmanı
2
7
7
GİH
Eğitim Uzmanı
3
13
13
GİH
Eğitim Uzmanı
4
33
33
GİH
Şef
3
198
198
GİH
Şef
4
33
33
GİH
Şef
5
68
68
GİH
Şef
6
15
15
GİH
Şef
7
38
38
GİH
Veri Hazırlama ve Kontrol İşletmeni
3
97
97
GİH
Veri Hazırlama ve Kontrol İşletmeni
4
10
10
GİH
Veri Hazırlama ve Kontrol İşletmeni
5
27
27
GİH
Veri Hazırlama ve Kontrol İşletmeni
6
11
11
GİH
Veri Hazırlama ve Kontrol İşletmeni
7
50
50
GİH
Veri Hazırlama ve Kontrol İşletmeni
8
19
19
GİH
Veri Hazırlama ve Kontrol İşletmeni
9
34
34
GİH
Veri Hazırlama ve Kontrol İşletmeni
10
35
35
TH
Tekniker
1
72
72
TH
Tekniker
2
5
5
TH
Tekniker
3
14
14
TH
Tekniker
4
2
2
TH
Tekniker
5
9
9
TH
Tekniker
6
10
10
TH
Tekniker
7
29
29
TH
Tekniker
8
17
17
TH
Tekniker
9
26
26
TH
Tekniker
10
13
13
TH
Çözümleyici
1
1
1
TH
Çözümleyici
4
1
1
TH
Çözümleyici
5
1
1
TH
Çözümleyici
6
10
10
TH
Çözümleyici
7
13
13
TH
Çözümleyici
8
11
11
TH
Çözümleyici
9
21
21
TH
Programcı
9
1
1
GİH
Mütercim
6
4
4
GİH
Mütercim
7
1
1
GİH
Mütercim
8
2
2
GİH
Mütercim
9
3
3
GİH
Kameraman
6
1
1
GİH
Kameraman
7
3
3
GİH
Kameraman
8
1
1
GİH
Kameraman
9
4
4
GİH
Kameraman
10
5
5
GİH
Fotoğrafçı
10
1
1
GİH
Şoför
5
48
48
GİH
Şoför
6
7
7
GİH
Şoför
7
36
36
GİH
Şoför
8
20
20
GİH
Şoför
9
46
46
GİH
Şoför
10
128
128
GİH
Şoför
11
2
2
GİH
Şoför
12
2
2
GİH
Şoför
13
4
4
GİH
Santral Memuru
5
10
10
GİH
Santral Memuru
6
7
7
GİH
Santral Memuru
7
45
45
GİH
Santral Memuru
8
18
18
GİH
Santral Memuru
9
37
37
GİH
Santral Memuru
10
52
52
GİH
Muhasebeci
1
3
3
GİH
Muhasebeci
2
1
1
GİH
Muhasebeci
3
2
2
GİH
Muhasebeci
4
2
2
GİH
Muhasebeci
5
5
5
GİH
Muhasebeci
6
6
6
GİH
Muhasebeci
7
21
21
GİH
Muhasebeci
8
11
11
GİH
Muhasebeci
9
17
17
GİH
Muhasebeci
10
13
13
GİH
Anbar Memuru
5
8
8
GİH
Anbar Memuru
7
13
13
GİH
Anbar Memuru
8
20
20
GİH
Anbar Memuru
9
20
20
GİH
Anbar Memuru
10
17
17
GİH
Anbar Memuru
11
5
5
GİH
Satınalma Memuru
5
10
10
GİH
Satınalma Memuru
6
5
5
GİH
Satınalma Memuru
7
20
20
GİH
Satınalma Memuru
8
14
14
GİH
Satınalma Memuru
9
14
14
GİH
Satınalma Memuru
10
19
19
YH
Hizmetli
5
33
33
YH
Hizmetli
6
10
10
YH
Hizmetli
7
9
9
YH
Hizmetli
8
3
3
YH
Hizmetli
9
8
8
YH
Hizmetli
10
15
15
YH
Hizmetli
11
12
12
YH
Hizmetli
12
5
5
GİH
Enformasyon Memuru
3
5
5
GİH
Enformasyon Memuru
4
1
1
GİH
Enformasyon Memuru
5
10
10
GİH
Enformasyon Memuru
6
66
66
GİH
Enformasyon Memuru
7
46
46
GİH
Enformasyon Memuru
8
46
46
GİH
Enformasyon Memuru
9
212
212
GİH
Enformasyon Memuru
10
2
2
TH
Teknisyen
3
87
87
TH
Teknisyen
4
4
4
TH
Teknisyen
5
7
7
TH
Teknisyen
6
2
2
TH
Teknisyen
7
5
5
TH
Teknisyen
9
18
18
TH
Teknisyen
10
11
11
SH
Sağlık Memuru
3
9
9
SH
Sağlık Memuru
4
4
4
SH
Sağlık Memuru
5
10
10
SH
Sağlık Memuru
6
6
6
SH
Sağlık Memuru
7
26
26
SH
Sağlık Memuru
8
4
4
SH
Sağlık Memuru
9
21
21
SH
Sağlık Memuru
10
45
45
TH
Arama ve Kurtarma Teknisyeni
3
759
759
TH
Arama ve Kurtarma Teknisyeni
4
138
138
TH
Arama ve Kurtarma Teknisyeni
5
214
214
TH
Arama ve Kurtarma Teknisyeni
6
56
56
TH
Arama ve Kurtarma Teknisyeni
7
123
123
TH
Arama ve Kurtarma Teknisyeni
8
67
67
TH
Arama ve Kurtarma Teknisyeni
9
413
413
TH
Arama ve Kurtarma Teknisyeni
10
352
352
TH
Arama ve Kurtarma Teknisyeni
11
3
3
TH
Arama ve Kurtarma Teknisyeni
12
19
19
GİH
Sivil Savunma Uzmanı
1
41
41
GİH
Sivil Savunma Uzmanı
2
2
2
GİH
Sivil Savunma Uzmanı
3
3
3
GİH
Sivil Savunma Uzmanı
4
5
5
SH
Veteriner Hekim
1
1
1
SH
Veteriner Hekim
5
2
2
SH
Veteriner Hekim
6
4
4
SH
Veteriner Hekim
8
4
4
SH
Hemşire
7
3
3
SH
Hemşire
9
1
1
SH
Hemşire
10
2
2
YH
Teknisyen Yardımcısı
5
13
13
YH
Teknisyen Yardımcısı
6
2
2
YH
Teknisyen Yardımcısı
7
3
3
YH
Teknisyen Yardımcısı
8
3
3
YH
Teknisyen Yardımcısı
9
3
3
YH
Teknisyen Yardımcısı
10
4
4
YH
Teknisyen Yardımcısı
11
7
7
GİH
Sivil Savunma Memuru
5
18
18
GİH
Koruma ve Güvenlik Şefi
3
2
2
GİH
Koruma ve Güvenlik Görevlisi
5
36
36
GİH
Koruma ve Güvenlik Görevlisi
7
3
3
GİH
Koruma ve Güvenlik Görevlisi
8
2
2
GİH
Koruma ve Güvenlik Görevlisi
10
12
12
GİH
Uzman
1
1
1
GİH
Memur
5
4
4
TH
Jeomorfolog
1
3
3
YH
Kaloriferci
5
1
1
YH
Bekçi
5
1
1
TOPLAM
6419
6419
(2) Sayılı Liste
(2) SAYILI LİSTE
KURUMU : AFET VE ACİL DURUM YÖNETİMİ BAŞKANLIĞI
TEŞKİLATI : TAŞRA
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Araştırmacı
1
92
92
TOPLAM
92
92
(3) Sayılı Liste
(3) SAYILI LİSTE
KURUMU : GENÇLİK VE SPOR BAKANLIĞI
TEŞKİLATI : MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Müsteşar Yardımcısı
1
2
2
GİH
Bakanlık Müşaviri
1
10
10
GİH
Rehberlik ve Denetim Başkanı
1
1
1
GİH
Başdenetçi
1
10
10
GİH
Denetçi
5
10
10
GİH
Denetçi Yardımcısı
9
5
5
GİH
Araştırmacı
1
15
15
TOPLAM
53
53
(4) Sayılı Liste
(4) SAYILI LİSTE
KURUMU: İÇİŞLERİ BAKANLIĞI
TEŞKİLATI: MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Şube Müdürü
1
2
2
GİH
Şef
5
2
2
GİH
Veri Hazırlama ve Kontrol İşletmeni
5
8
8
TH
İstatistikçi
5
2
2
TH
Mühendis
3
10
10
TH
Mühendis
5
12
12
TH
Mühendis
8
12
12
TH
Tekniker
3
1
1
TH
Tekniker
8
5
5
TH
Teknisyen
4
5
5
TH
Teknisyen
8
10
10
TOPLAM
69
69
(5) Sayılı Liste
(5) SAYILI LİSTE
KURUMU: İÇİŞLERİ BAKANLIĞI
TEŞKİLATI: TAŞRA
İHDAS EDİLEN KADROLARIN
SINIFI
UNVANI
DERECESİ
SERBEST KADRO ADEDİ
TOPLAM
GİH
112 Acil Çağrı Merkezi Müdürü
1
81
81
GİH
Veri Hazırlama ve Kontrol İşletmeni
3
8
8
GİH
Veri Hazırlama ve Kontrol İşletmeni
4
27
27
GİH
Veri Hazırlama ve Kontrol İşletmeni
5
27
27
GİH
Veri Hazırlama ve Kontrol İşletmeni
6
159
159
GİH
Veri Hazırlama ve Kontrol İşletmeni
7
318
318
GİH
Veri Hazırlama ve Kontrol İşletmeni
8
318
318
GİH
Veri Hazırlama ve Kontrol İşletmeni
9
318
318
TH
Mühendis
3
20
20
TH
Mühendis
5
26
26
TH
Mühendis
8
50
50
TH
Tekniker
3
20
20
TH
Tekniker
4
26
26
TH
Tekniker
8
50
50
TH
Teknisyen
3
50
50
TH
Teknisyen
4
150
150
TH
Teknisyen
8
250
250
TOPLAM
1898
1898
(6) Sayılı Liste
(6) SAYILI LİSTE
KURUMU : AİLE VE SOSYAL POLİTİKALAR BAKANLIĞI
TEŞKİLATI : MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Bakanlık Müşaviri
1
10
10
GİH
İşaret Dili Tercümanı
9
1
1
TOPLAM
11
11
(7) Sayılı Liste
(7) SAYILI LİSTE
KURUMU : YÜKSEK ÖĞRENİM KREDİ VE YURTLAR KURUMU GENEL MÜDÜRLÜĞÜ
TEŞKİLATI : MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Müşavir
1
10
10
TOPLAM
10
10
KURUMU : YÜKSEK ÖĞRENİM KREDİ VE YURTLAR KURUMU GENEL MÜDÜRLÜĞÜ
TEŞKİLATI : TAŞRA
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Yurt Müdürü
1
50
50
GİH
Yurt Müdür Yardımcısı
3
100
100
TOPLAM
150
150
(8) Sayılı Liste
(8) SAYILI LİSTE
KURUMU : SPOR GENEL MÜDÜRLÜĞÜ
TEŞKİLATI : MERKEZ
İHDAS EDİLEN KADROLARIN
SINIFI
UNVANI
DERECESİ
SERBEST
KADRO ADEDİ
TOPLAM
GİH
Müşavir
1
10
10
TOPLAM
10
10
Yükleyen: yasinuzunoglu
