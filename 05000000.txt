500 sayılı Kıbrıs'a Gönderilecek Türk Askeri Birliği Mensuplarının Aylık ve Ücretleriyle Çeşitli İstihkakları ve Birliğin Başka Giderleri Hakkında Kanun
Yayımlandığı Resmî Gazete Tarihi: 22.07.1964
Yayımlandığı Resmî Gazete Sayısı: 11760
Kabul Tarihi	14.07.1964
Madde 0001:
(18.06.1975 tarih ve 15269 sayılı Resmi Gazete de yayımlanan 1908 sayılı Kanunun 1 inci maddesiyle değişen şekli.) (1. Fıkranın: 12.12.1984 tarih ve 18603 sayılı Resmi Gazete de yayımlanan 243 sayılı KHK. nın 42 nci maddesiyle değişen şekli.) Kuzey Kıbrıs Türk Cumhuriyeti nde bulunan Türk Askeri Birlikleri personeli ile genel ve katma bütçeli daire ve idareler, kamu iktisadi kurumları ve döner sermayeli kuruluşlar personelinin aylık, ücret, yan ödeme, ödenek, tazminat, sosyal yardımları, tayin bedelleri ve diğer özlük hakları Kıbrıs ta ödenir. Bu personele, bir ayda aldıkları aylık (ek gösterge dahil), taban aylığı, kıdem aylığı, ödenek ve her türlü zam ve tazminat toplamının net tutarının %100 ünü geçmemek üzere Bakanlar Kurulunca tespit edilecek tutar, damga vergisi hariç herhangi bir vergiye tabi olmaksızın her ay tazminat olarak ayrıca ödenir ve bu tazminata hak kazanmada ve ödenmesinde aylıklara ilişkin hükümler uygulanır. (3)
(12.12.1984 tarih ve 18603 sayılı Resmi Gazete de yayımlanan 243 sayılı KHK. nın 42 nci maddesiyle değişen şekli.) Bu Kanuna göre görevlendirilenlere ayrıca yurt içinde herhangi bir ödeme yapılmaz. Bunların kadro ve görev yönünden bağlı bulundukları kuruluşlarla ilgileri kesilmez. Bu Kanun hükümleri, 657 sayılı Devlet Memurları Kanunu ile 926 sayılı Türk Silahlı Kuvvetleri Personel Kanunu hükümlerine göre Kuzey Kıbrıs Türk Cumhuriyeti ne sürekli görevle atananlar ile geçici görevle görevlendirilenler hakkında uygulanmaz.
(12.11.1996 tarih ve 22815 sayılı Resmi Gazete de yayımlanan 4205 sayılı Kanunun 1 inci maddesiyle değişen şekli.) Kuzey Kıbrıs Türk Cumhuriyetine gönderilen erbaş ve erlerden; çavuşlar için 2.344 (4, onbaşılar için 2.080 (4), erler için 1.820 (4) gösterge rakamı esas alınır ve bu gösterge rakamlarının, Devlet memurlarının aylıklarına uygulanan aylık katsayı ile çarpımı sonucunda bulunacak miktar her ay ödenir. (Cümle 26.06.2019 tarih ve 30813 sayılı Resmi Gazetede yayımlanan 7179 Sayılı Kanunun 62. Maddesi ile Eklenmiştir) Askeralma Kanununun 5 inci maddesinin üçüncü fıkrası kapsamında askerlik hizmetine devam edenlere ise bu görevleri süresince 23/2/1961 tarihli ve 257 sayılı Er ve Erbaş Harçlıkları Kanununun 2 nci maddesi kapsamında harçlık ödenir.
(10.09.1977 tarih ve 16053 sayılı Resmi Gazete de yayımlanan 2106 sayılı Kanunun 2 nci maddesiyle değişen şekli.) Birliklerin yiyecek, giyecek, yakacak, donatım ve tedavi gibi sair her türlü giderlerinin tutarı, satınalma işlerinin şekli ve ödeme biçimleri Milli Savunma ve Maliye Bakanlıklarınca birlikte tespit edilerek Bakanlar Kurulunun onayına sunulur.
Bu maddenin kapsamına giren çeşitli konuların uygulanması ile ilgili hususlar, Milli Savunma, Maliye ve Gümrük ve Tekel Bakanlıklarınca, kanunun yürürlüğe girdiği tarihten itibaren en geç üç ay içinde birlikte çıkarılacak bir yönetmelikte saptanır.
(10.09.1977 tarih ve 16053 sayılı Resmi Gazete de yayımlanan 2106 sayılı Kanunun 3 üncü maddesiyle eklenmiştir.) Birliklerde çalıştırılmak üzere mahallen temin edilecek işçilere verilecek ücretler ile bunların sosyal yardımları ve sosyal güvenlikleri ferdi hizmet akdi veya toplu sözleşme ile tespit edilir.
(1) (Bu kısımda yer alan % 25 ibaresi; 29.02.1988 tarih ve 19740 sayılı Resmi Gazete de yayımlanan 311 sayılı KHK. nın 5 inci maddesiyle metinde görüldüğü şekilde değiştirilmiştir.)
(2) (Bu kısımda yer alan % 50 ibaresi; 30.12.1988 tarih ve 20035 mükerrer sayılı Resmi Gazete de yayımlanan 351 sayılı KHK. nın 2 nci maddesiyle metinde görüldüğü şekilde değiştirilmiştir.)
(3) (Bu kısımda yer alan Ancak, bu personelin aylıklarının (ek gösterge dahil) brüt tutarının % 100 (1) (2) fazlası ödemeye esas alınır. şeklindeki cümle; 03.01.2002 tarih ve 24629 sayılı Resmi Gazete de yayımlanan 4730 sayılı Kanunun 1 inci maddesiyle 15.01.2002 tarihinden geçerli olarak metinde görüldüğü şekilde değiştirilmiştir.)
(4) (800, 700 ve 600 ibareleri 09.01.2016 Tarih ve 29588 Sayılı Resmi Gazetede Yayımlanan 6656 Sayılı Kanun İle 2.344, 2.080 ve 1.820 olarak değişmiştir.)
Madde 0002:
Birinci madde gereğince yapılacak giderleri karşılamak üzere Birlik Komutanı emrine Bakanlar Kurulunca tesbit edilecek miktarda kredi açtırılır veya avans verilir.
Madde 0003:
18 Temmuz 1960 tarihli ve 29 sayılı (Kıbrıs a gönderilecek Türk Askeri Birliği mensuplarının aylık ve ücretleriyle çeşitli istihkakları ve Birliğin sair masrafları hakkındaki Kanun) yürürlükten kaldırılmıştır.
Geçici Madde 0001:
(500 sayılı Kanunun kendi numarasız geçici maddesi olup teselsül için numaralandırılmıştır.) 29 sayılı kanun gereğince Kıbrıs taki Türk Askeri Birliğine mensup personelin aylıkları hakkında alınmış 12.08.1960 gün ve 5/227 sayılı Bakanlar Kurulu kararnamesine ekli (1) sayılı cetvele göre 1961 ve 1962 mali yılları içinde gerçekleştirilerek, transfer edilmek suretiyle birlik mensuplarına fiilen yapılan ödemelerle bu ödemeler üzerinden aynı dönem içinde 1960 mali yılında cari vergi mevzuatına göre yapılmış bulunan vergi ve tasarruf bonosu kesintileri, aynen kabul olunur.
Geçici Madde 0002:
(18.06.1975 tarih ve 15269 sayılı Resmi Gazete de yayımlanan 1908 sayılı Kanunun 2 nci maddesiyle eklenen Geçici 1 inci madde hükmü olup teselsül için numaralandırılmıştır.) Bu Kanunun 1 inci maddesine göre yapılacak ödemelerde 20.07.1974 tarihi esas alınır. Ancak, evvelce yapılan ödemeler mahsup edilir.
Geçici Madde 0003:
(18.06.1975 tarih ve 15269 sayılı Resmi Gazete de yayımlanan 1908 sayılı Kanunun 2 nci maddesiyle eklenen Geçici 2 nci madde hükmü olup teselsül için numaralandırılmıştır.) 22.07.1964 tarihinde yürürlüğe giren 14.07.1964 tarih ve 500 sayılı Kanunun 1 inci maddesi esaslarına göre astsubay başçavuşlara yapılmış ödemeler geri alınmaz.
Geçici Madde 0004:
(18.06.1975 tarih ve 15269 sayılı Resmi Gazete de yayımlanan 1908 sayılı Kanunun 2 nci maddesiyle eklenen Geçici 3 üncü madde hükmü olup teselsül için numaralandırılmıştır.) 1974, 1975 mali yılında katsayı 1 dir.
Madde 0004:
Bu kanun yayımı tarihinde yürürlüğe girer.
Madde 0005:
Bu kanun hükümlerini Bakanlar Kurulu yürütür.
Yükleyen: yasinuzunoglu
