7102 sayılı Seçimlerin Temel Hükümleri ve Seçmen Kütükleri Hakkında Kanun ile Bazı Kanunlarda Değişiklik Yapılmasına Dair Kanun
Yayımlandığı Resmî Gazete Tarihi: 16.03.2018
Yayımlandığı Resmî Gazete Sayısı: 30362
Kabul Tarihi	13.03.2018
Madde 0001 :
26/4/1961 tarihli ve 298 sayılı Seçimlerin Temel Hükümleri ve Seçmen Kütükleri Hakkında Kanunun 5 inci maddesinin birinci fıkrasına aşağıdaki cümle eklenmiş ve ikinci fıkrası yürürlükten kaldırılmıştır.
Aynı binada oturan seçmenler, hane bütünlüklerinin korunması ve aynı seçim bölgesinde kalmaları şartıyla, farklı sandık bölgelerine kaydedilebilir.
Madde 0002 :
298 sayılı Kanunun 14 üncü maddesinin birinci fıkrasına (14) numaralı bentten sonra gelmek üzere aşağıdaki bentler eklenmiş ve mevcut (15) numaralı bent (18) numaralı bent olarak teselsül ettirilmiştir.
15. Seçim türüne göre sandık bölgesi seçmen sayısını belirlemek.
16. Seçim güvenliği açısından gerekli görülmesi durumunda, vali veya il seçim kurulu başkanının oy verme gününden en geç bir ay önce talepte bulunması halinde, o yerdeki sandıkların en yakın seçim bölgelerine taşınmasına, sandık bölgelerinin birleştirilmesine, muhtarlık seçimleri hariç olmak üzere seçim bölgelerinin birleştirilmesi ile seçmen listelerinin karma şekilde düzenlenmesine ve bu hususların ilanına karar vermek.
17. Hastalığı veya engeli sebebiyle yatağa bağımlı olan seçmenlerin, muhtarlık seçimleri hariç, oy kullanmalarını sağlamak için seyyar sandık kurulu kurulmasına, oy kullanılmasına, sayım ve döküm ile birleştirme işlemlerine ilişkin usul ve esasları belirlemek.
Madde 0003 :
298 sayılı Kanunun 22 nci maddesi başlığıyla birlikte aşağıdaki şekilde değiştirilmiştir.
Sandık kurulu başkanının belirlenmesi
Madde 22- İlçede görev yapan tüm kamu görevlilerinin listesi, mülki idare amiri tarafından yerleşim yeri adresleri esas alınmak suretiyle ilgili ilçe seçim kurulu başkanlıklarına gönderilir. ilçe seçim kurulu başkanı, bu kamu görevlileri arasından ihtiyaç duyulan sandık kurulu başkam sayısının iki katı kamu görevlisini ad çekme suretiyle tespit eder ve bu kişiler arasından mani hali bulunmayanları sandık kurulu başkanı olarak belirler.
Sandık kurulu başkanmm göreve gelmemesi halinde, kamu görevlileri arasından belirlenen üye, bu üyenin de bulunmaması durumunda en yaşlı üye kurula başkanlık eder.
Madde 0004 :
298 sayılı Kanunun 23 üncü maddesinin altıncı fıkrası aşağıdaki şekilde değiştirilmiştir.
İlçe seçim kurulu başkanı, sandık kurulunun kalan bir asıl ve bir yedek üyesini belirlemek için önce, 22 nci maddenin birinci fıkrası uyarınca bildirilen listeden sandık kurulu başkanı olarak belirlenmeyenler arasından, ihtiyaç duyulan sandık kurulu üye sayısının iki katı kamu görevlisini ad çekme suretiyle tespit eder ve bu kişilerden mani hali bulunmayanları sandık kurulu asıl ve yedek üyesi olarak belirler.
Madde 0005 :
298 sayılı Kanunun 68 inci maddesinin birinci fıkrasında yer alan boyu 25, eni 1 santimetre ebatlarında ibaresi madde metninden çıkarılmış, ikinci ve üçüncü fıkraları aşağıdaki şekilde değiştirilmiş ve dördüncü fıkrasında yer alan sandıkları ve kabinlerinin ibaresi sandıklarının şeklinde değiştirilmiştir.
Birlikte yapılan Cumhurbaşkanı ve milletvekili seçimlerinde, oy pusulaları aynı zarfa konulur.
Seçimlerde kullanılacak oy verme kabinleri, oy vermenin gizliliğini sağlayacak şekilde yaptırılır. Kabinlerin ölçü ve standartları Yüksek Seçim Kurulunca belirlenir.
Madde 0006 :
298 sayılı Kanunun 78 inci maddesinin birinci fıkrasında yer alan Milletvekili, ibaresi Cumhurbaşkanı, milletvekili, şeklinde değiştirilmiş, aynı fıkraya hükümlere göre ibaresinden sonra gelmek üzere filigranlı kağıttan ibaresi eklenmiş ve ikinci fıkrası aşağıdaki şekilde değiştirilmiştir.
Oy zarfları, ön yüzünün sol üst köşesinde Türkiye Cumhuriyeti Yüksek Seçim Kurulu amblemi yer alacak şekilde Yüksek Seçim Kurulunca filigranlı kağıttan hazırlatılır.
Madde 0007 :
298 sayılı Kanunun 81 inci maddesi başlığıyla birlikte aşağıdaki şekilde değiştirilmiştir.
Sandık çevresi
Madde 81- Sandık çevresi, oy sandığının konulduğu ve sandık kurulunun görev yaptığı oda, bölüm veya bu amaçla oluşturulan yerdir.
Madde 0008 :
298 sayılı Kanunun 82 nci maddesinin başlığına ve yasaklar ibaresi eklenmiş, ikinci fıkrasına çağrı ibaresinden sonra gelmek üzere veya ihbar ibaresi eklenmiş, beşinci ve yedinci fıkraları aşağıdaki şekilde değiştirilmiş, yedinci fıkradan sonra gelmek üzere aşağıdaki fıkralar eklenmiş ve mevcut son fıkra aşağıdaki şekilde değiştirilmiştir.
Sandık çevresinde cebir, şiddet veya tehdit kullanarak sandık başı düzenini bozmaya kalkışanlar, sandık kurulu başkam veya üyelerinden biri tarafından yapılan çağrı ya da seçmenlerin ihbarı üzerine gelen kolluk güçlerince derhal sandık çevresinden uzaklaştırılır ve gerekli yasal işlem yapılır. Seçmenlerce ihbar, o yer kolluk güçlerine şahsen yapılır.
Bu madde uyarınca sandık çevresine gelen kolluk güçleri, başkanın talebine veya kurulun kararına uymak zorunda olup, çağrı veya ihbar sebebi ortadan kalkınca sandık çevresinden ayrılır.
Seçimin güvenliğini sağlamakla görevli kolluk güçleri hariç, özel güvenlik görevlileri ve belediye zabıtaları gibi görevliler de dahil olmak üzere resmi üniforma ve silah taşıyan kişiler, sandığın konulduğu bina, yapı ve bunların müştemilatına giremezler.
Sandığın konulduğu bina, yapı ve bunların müştemilatında hiç kimse, başkalarının görebileceği şekilde bir siyasi parti veya adaya ait rozet, amblem veya benzeri işaretler ya da propaganda amaçlı yayınlar taşıyamaz; yazılı, sözlü veya görüntülü propaganda yapamaz. Bu fıkra hükümlerine uymayan kişiler kolluk güçleri tarafından uzaklaştırılır.
İlçe seçim kurulu başkanı, sandık çevresinde, sandık başı iş ve işlemlerinin düzen içinde yürütülmesini ve sandığın konulduğu bina, yapı ve bunların müştemilatında güvenliği ve bu Kanunda öngörülen yasaklara uyulmasını sağlayacak tedbirleri alır; seçmenin ve bu yerlerde bulunma hakkına sahip diğer kişilerin buralara serbestçe girmesini engelleyen veya güçleştiren her türlü hareketi önler. Bu kapsamda, ilçe seçim kurulu başkanınca verilen talimatlara sandık kurulları, mülki ve idari makamlar uymak zorundadır.
Madde 0009 :
298 sayılı Kanunun 98 inci maddesinin dördüncü fıkrasının son cümlesi aşağıdaki şekilde değiştirilmiştir.
Ancak, üzerinde sandık kurulu mührü bulunmamasına rağmen Türkiye Cumhuriyeti Yüksek Seçim Kurulu filigranı, amblemi ve ilçe seçim kurulu mührü bulunan zarflar ile üzerinde leke veya çizik bulunsa dahi bunun özel işaret koymak amacıyla yapıldığı kesin olarak anlaşılamayan zarflar geçerli sayılır.
Madde 0010 :
298 sayılı Kanunun 100 üncü maddesinin dördüncü ve beşinci fıkralarına aşağıdaki cümleler eklenmiş; altıncı fıkrasından sonra gelmek üzere aşağıdaki fıkra eklenmiş; mevcut yedinci fıkra aşağıdaki şekilde değiştirilmiş; mevcut sekizinci fıkrada yer alan belediye ve muhtarlık seçimlerinde, ibaresi seçimlerde, şeklinde değiştirilmiş; mevcut onuncu fıkradan sonra gelmek üzere aşağıdaki fıkra eklenmiş; mevcut on ikinci fıkrada yer alan sayıları, her siyasi parti veya bağımsız adayın ibaresi sayıları, her siyasi parti, bağımsız aday ve ittifakın ortak oylan şeklinde, karşılaştırılarak, her siyasi parti veya bağımsız adayın ibaresi karşılaştınlarak, her siyasi parti, bağımsız aday ve ittifakın ortak şeklinde ve ise, her siyasi parti veya bağımsız adayın ibaresi ise, her siyasi parti, bağımsız aday ve ittifakın ortak şeklinde değiştirilmiş; mevcut on üçüncü fıkrada yer alan Siyasi partilerin ve bağımsız adayların ibaresi Siyasi partilerin, bağımsız adayların ve ittifakların ortak şeklinde ve her siyasi parti ve bağımsız adayın ibaresi her siyasi parti, bağımsız aday ve ittifakın ortak şeklinde değiştirilmiş; mevcut on yedinci fıkrada yer alan siyasi partiye veya bağımsız adaya ibaresi siyasi parti, bağımsız aday veya ittifakın ortak oyu için şeklinde değiştirilmiş ve mevcut on dokuzuncu ve yirminci fıkralarda yer alan siyasi partilerin ve bağımsız adayların ibareleri siyasi partilerin, bağımsız adayların ve ittifakların ortak şeklinde değiştirilmiştir. Bunlardan sonra, ittifak yapan siyasi partilerin bulunması halinde, ittifakların birleşik oy pusulasındaki sıralarına göre ortak oyları için yeteri kadar sütun ayrılır ve bu sütunların üzerine ittifakların unvanları yazılır.
Ancak aynı zarf içinde birden fazla oy kullanılan seçimlerde, zarfın içinden çıkan oy pusulaları okunmadan önce, seçim türüne göre ters çevrilerek tasnif edilip masanın üzerine konulur ve dokuzuncu fıkra uyarınca işlem yapılır.
Birlikte yapılan Cumhurbaşkanı ve milletvekili seçimlerinde, önce Cumhurbaşkanı seçimine ait oy pusulalarının sayım ve dökümü yapılır.
Mahalli idare organları seçimlerinde;
a) Büyükşehirlerde, sırasıyla büyükşehir belediye başkanlığı, belediye başkanlığı, belediye meclisi üyeliği ve muhtarlık,
b) Diğer illerde, sırasıyla belediye başkanlığı, belediye meclisi üyeliği, il genel meclisi üyeliği ve muhtarlık,
seçimlerine ait oy pusulalarının sayım ve dökümü yapılır.
İttifak alanı içerisinde, EVET mührünün;
a) Bir siyasi partiye ayrılan alana,
b) Hem bir siyasi partiye ayrılan alana hem de ittifak unvanı bölümüne,
c) İttifak unvanı bölümüne taşacak şekilde, bir siyasi partiye ayrılan alana,
basılması halinde, bu oy pusulaları geçerli kabul edilir ve sayım döküm cetvelinde o siyasi partinin cetveldeki sütununa işaretlenir. Bu haller dışında, yalnız ittifak alanı içerisine EVET mührünün basıldığı her durumda, bu oy pusulaları da geçerli kabul edilir ve sayım döküm cetvelinde ittifakın ortak oyları sütununa rakamlar birden başlamak üzere, sırasına göre çizilmek suretiyle, ayrı ayrı işaretlenir.
Madde 0011 :
298 sayılı Kanunun 101 inci maddesinin ikinci fıkrasına aşağıdaki bent eklenmiştir.
7. Yetkili seçim kurulları tarafından gönderilen ve Türkiye Cumhuriyeti Yüksek Seçim Kurulu filigranı bulunan oy pusulalarının arkasının sandık kurullarının ihmaliyle mühürlenmemiş olması.
Madde 0012 :
298 sayılı Kanunun 105 inci maddesinin ikinci fıkrasının (22) numaralı bendinde yer alan oyların ibaresi oylar ile ittifakların her birinin aldığı toplam geçerli ortak oyların şeklinde ve üçüncü fıkrasında yer alan sandık çevresi içinde ibaresi sandığın konulduğu bina veya yapıda şeklinde değiştirilmiştir.
Madde 0013 :
298 sayılı Kanunun 108 inci maddesinin dördüncü fıkrasına (14) numaralı bentten sonra gelmek üzere aşağıdaki bentler eklenmiş, diğer bentler buna göre teselsül ettirilmiş ve altıncı fıkrasında yer alan adayların ibaresi adaylar ile ittifakların ortak şeklinde değiştirilmiştir.
15. İttifakların her birinin aldığı ortak oy sayısı,
16. İttifak içerisindeki her bir siyasi partinin tek başına aldığı oy sayısına, ittifakın ortak oylarından gelen payın ilave edilmesiyle elde edilen oy sayısı,
Madde 0014 :
22/4/1983 tarihli ve 2820 sayılı Siyasi Partiler Kanununun 90 inci maddesinin ikinci fıkrası aşağıdaki şekilde değiştirilmiştir.
Siyasi partiler, tüzük ve programları dışında faaliyette bulunamazlar.
Madde 0015 :
10/6/1983 tarihli ve 2839 sayılı Milletvekili Seçimi Kanununa 12 nci maddesinden sonra gelmek üzere aşağıdaki 12/A maddesi eklenmiştir.
Seçim İttifakı
Madde 12/A- Seçimlere katılma yeterliliği taşıyan siyasi partiler, ittifak yaparak seçime katılabilir. İttifak yapan siyasi partiler, kendi aday listelerini verir.
İttifak yaparak seçime katılma kararı alan siyasi partiler, seçimin başlangıç tarihinden itibaren en geç yedi gün içinde, genel başkanların imzalarını ihtiva eden ittifak protokolünü Yüksek Seçim Kuruluna teslim eder. Aday listelerinin teslim edilmesi için belirlenen tarihten iki gün öncesine kadar, aynı usulle ittifak protokolünde değişiklik yapılabilir.
İttifak protokolünde; siyasi partilerce belirlenmesi halinde, ittifak unvanı ve kanunlara aykırı olmayan diğer hususlar yer alır.
Siyasi partiler, aday listelerinin teslim edilmesi için belirlenen tarihten üç gün öncesine kadar, Yüksek Seçim Kuruluna bildirimde bulunmak suretiyle ittifaktan vazgeçebilir. Bu durum, Yüksek Seçim Kurulunca aynı ittifak içerisindeki diğer siyasi partilere derhal bildirilir. Vazgeçme halinde, ittifak diğer partiler arasında devam eder. İttifaktan vazgeçmenin bildirilmesini takip eden gün saat 17.00 ye kadar, ittifak içerisindeki diğer siyasi partiler ittifak protokolünü değiştirebilir veya ittifaktan vazgeçebilir.
Bu maddenin uygulanmasına ilişkin usul ve esaslar ile seçim ittifakına ilişkin diğer hususlar Yüksek Seçim Kurulunca belirlenir.
Madde 0016 :
2839 sayılı Kanunun 16 ncı maddesine ikinci fıkradan sonra gelmek üzere aşağıdaki fıkra eklenmiştir.
Seçimlere katılma yeterliliği taşıyan siyasi partinin seçime katılmaması halinde, bu partinin üyesi, kendisinin ve üyesi olduğu siyasi partinin yazılı muvafakati alınarak, başka bir siyasi parti tarafından aday gösterilebilir.
Madde 0017 :
2839 sayılı Kanunun 26 ncı maddesinin birinci fıkrasının (b) bendine aşağıdaki paragraf eklenmiştir.
İttifak yapan siyasi partiler, kuraya ittifak olarak dahil edilir ve oy pusulasında yan yana yer alır. Bu partilerin ittifak içerisindeki sıraları da kurayla belirlenir. İttifak yapan siyasi partilerin sütunlarının üzerinde; kısa kenarı iki santimetre, uzun kenarı bu partilerin sütunlarının genişliği ile sütunlarının aralığı toplamı kadar olan, dikdörtgen şeklinde ittifak unvanının yer alacağı ortak bir bölüm bulunur. İttifakın unvanı yoksa, ittifak unvanı bölümüne yalnız İTTİFAK ibaresi yazılır. Unvanı olmayan ittifakın birden fazla olması halinde, bunlar başvuru sırasına göre numaralandırılır. İttifak unvanı bölümü ile aralarındaki boşluk dahil ittifak yapan siyasi partilerin sütunlarının tamamı ittifak alanıdır.
Madde 0018 :
2839 sayılı Kanunun 29 uncu maddesinin birinci fıkrasına aşağıdaki cümleler eklenmiştir.
Ancak aynı ittifak içerisindeki siyasi partilerin her birinin geçerli oyu; ittifakı oluşturan siyasi partilerin o seçim çevresinde tek başına aldıkları oy sayısına, ittifakın ortak oylarından gelen payın ilave edilmesiyle elde edilir. İttifak yapan her bir partiye ortak oylardan gelen pay; ittifak yapan siyasi partilerin tek başına aldıkları oyun bu partilerin toplam oyuna bölünmesi ile elde edilen katsayının ittifakın ortak oyu ile çarpımı sonucu elde edilir.
Madde 0019 :
2839 sayılı Kanunun 32 nci maddesinin birinci fıkrasının (f) bendi aşağıdaki şekilde değiştirilmiştir.
f) Seçime katılmış olan siyasi partiler ve bağımsız adaylar ile ittifakların her birinin aldığı oy sayısını,
Madde 0020 :
2839 sayılı Kanunun 33 üncü maddesinin birinci fıkrasına ilk cümlesinden sonra gelmek üzere aşağıdaki cümle eklenmiş, üçüncü fıkrasında yer alan her siyasi partinin ibaresinden sonra gelmek üzere ve ittifakın ibaresi, bölerek, siyasi partilerin ibaresi ile aşan siyasi partilerin ibaresinden sonra gelmek üzere ve ittifakların ibareleri eklenmiştir. Seçim ittifakı yapılması halinde, yüzde onluk barajın hesaplanmasında ittifak yapan siyasi partilerin aldıkları geçerli oyların toplamı esas alınır ve bu siyasi partiler için ayrıca baraj hesaplaması yapılmaz.
Madde 0021 :
2839 sayılı Kanunun 34 üncü maddesinin başlığında yer alan partilerin ibaresi partiler, ittifaklar şeklinde değiştirilmiş; birinci fıkrasında yer alan ile yukarıdaki maddede yazılı oranı aşan siyasi partilerin, ibaresi ve 33 üncü maddede yazılı oranı aşan siyasi partiler ile bu oranı aşan ittifakların, şeklinde değiştirilmiş; üçüncü fıkrasının ilk cümlesinde yer alan partilerin ibaresi partilerin, ittifakların şeklinde değiştirilmiş, ikinci cümlesine partilerin ibaresinden sonra gelmek üzere ve ittifakların ibaresi eklenmiş, son cümlesinde yer alan partilere ibaresi siyasi partilere, ittifaklara şeklinde değiştirilmiş, beşinci fıkrasına partilerden ibaresinden sonra gelmek üzere veya ittifaklardan ibaresi eklenmiş ve maddeye aşağıdaki fıkra eklenmiştir.
İttifakın elde edeceği milletvekili sayısının hesaplanmasında, ittifak yapan siyasi partilerin toplam oyu esas alınır. İttifakın elde ettiği toplam milletvekili sayısı, ittifak yapan siyasi partiler arasında her birinin aldığı geçerli oy sayısı esas alınarak bu maddedeki usule göre paylaştırılır.
Madde 0022 :
8/1/1984 tarihli ve 2972 sayılı Mahalli İdareler ile Mahalle Muhtarlıkları ve İhtiyar Heyetleri Seçimi Hakkında Kanunun 19 uncu maddesinin birinci fıkrasında yer alan pusulası ibaresi pusulaları şeklinde değiştirilmiş, ikinci fıkrasından sonra gelmek üzere aşağıdaki fıkra eklenmiş, mevcut üçüncü fıkrasında yer alan pusulasını ibaresi pusulalarını şeklinde değiştirilmiş, mevcut dördüncü ve beşinci fıkraları yürürlükten kaldırılmıştır.
Belediye başkanlığı, belediye meclisi üyeliği, il genel meclisi üyeliği ve muhtarlık seçimlerinde oy pusulaları aynı zarfa konulur. Ancak 298 sayılı Kanunun 14 üncü maddesi uyarınca seçim bölgelerinin birleştirilmesine karar verilmesi halinde, muhtarlık seçiminde oy pusulası ayrı zarfa konulur ve bu zarf ayrı sandığa atılır.
Madde 0023 :
(1) 298 sayılı Kanunun;
a) 33 üncü maddesinin birinci fıkrasında yer alan bilgiler ibaresi yerleşim yeri adresi bilgileri şeklinde değiştirilmiştir.
b) 35 inci maddesinin birinci fıkrasında yer alan bilgiler ibaresi yerleşim yeri adresi bilgileri şeklinde değiştirilmiştir.
c) 71 inci maddesinin birinci fıkrasının (1) numaralı bendinde yer alan alanı içinde ibaresi çevresinde ve (2) numaralı bendinde yer alan Sandık alanında, ibaresi İlçe seçim kurulunca belirlenen bina, yapı ve benzeri yerlerde, şeklinde değiştirilmiştir.
ç) 72 nci maddesinin birinci fıkrasının son cümlesinde yer alan alanında ibaresi çevresi dışında şeklinde değiştirilmiştir.
d) 73 üncü maddesinin birinci fıkrasının son cümlesinde yer alan sandık alanında ibaresi seçim bölgesinde şeklinde değiştirilmiştir.
e) 85 inci maddesinin başlığında ve birinci fıkrasında yer alan alanı ibareleri çevresi, birinci fıkrasında yer alan sandık alanına ibaresi sandığın konulduğu bina, yapı ve bunların müştemilatına şeklinde değiştirilmiştir.
f) 153 üncü maddesinin üçüncü ve dördüncü fıkralarında yer alan sandık alanına ibareleri sandığın konulduğu bina, yapı veya bunların müştemilatına şeklinde değiştirilmiştir.
(2) 2839 sayılı Kanunun;
a) 11 inci maddesinin birinci fıkrasının (c) bendinde yer alan Yükümlü olduğu askerlik hizmetini yapmamış ibaresi Askerlikle ilişiği şeklinde değiştirilmiştir.
b) 31 inci maddesinin birinci fıkrasına oy sayısını ibaresinden sonra gelmek üzere ve ittifakların ortak oy sayısı ile ortak oylarından gelen payı ibaresi eklenmiştir.
(3) 2972 sayılı Kanunun;
a) 9 uncu maddesinin birinci fıkrasında yer alan yirmibeş ibaresi on sekiz şeklinde değiştirilmiştir.
b) 31 inci maddesinin ikinci fıkrasında yer alan 25 ibaresi on sekiz şeklinde değiştirilmiştir.
Madde 0024 :
26/4/1961 tarihli ve 298 sayılı Seçimlerin Temel Hükümleri ve Seçmen Kütükleri Hakkında Kanunun 83 üncü maddesi, 18/1/1984 tarihli ve 2972 sayılı Mahalli İdareler ile Mahalle Muhtarlıkları ve İhtiyar Heyetleri Seçimi Hakkında Kanunun 8 inci maddesinin ikinci fıkrası ve 32 nci maddesinin ikinci fıkrası ile üçüncü fıkrasının son cümlesi yürürlükten kaldırılmıştır.
Madde 0025 :
Bu Kanun yayımı tarihinde yürürlüğe girer.
Madde 0026 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
