6815 sayılı Sınır, Kıyı ve Kara Sularımızın Muhafaza ve Emniyeti ve Kaçakçılığın Men ve Takibi İşlerinin Dahiliye Vekaletine Devri Hakkında Kanun
Yayımlandığı Resmî Gazete Tarihi: 16.07.1956
Yayımlandığı Resmî Gazete Sayısı: 9363
Kabul Tarihi	16.07.1956
Madde 0001:
Sınır, kıyı ve kara sularımızın muhafaza ve emniyetiyle gümrük bölgesinde kaçakçılığın men i ve takibi ve tahkiki vezaifi Dahiliye Vekaletine devredilmiştir. Bu vezaif Vakaletçe Jandarma Umum Kumandanlığı vasıtasiyle ifa olunur.
Ancak, kara hudutlarımızdaki gümrük kapılariyle pasavan kapılarında ve gümrük teşkilatı bulunan hava ve deniz limanlarında ve serbest bölge ve çeşitli antrepo ve iç gümrük sahalarında ve Marmara Denizi ile Çanakkale ve Karadeniz boğazlarında ve bu yerlerdeki gümrük bölgesinde gümrük muhafaza vazifeleriyle kaçakçılığın men i, takip ve tahkiki Gümrük ve İnhisarlar Vekaletine ait olup ayrıca gümrük ve kaçakçılık kanunlarındaki Gümrük ve İnhisarlar Vekaleti ve teşkilatının salahiyetleri mahfuzdur.
Madde 0002:
Hudut koruma vazifesiyle mükellef olan seyyar jandarma birliklerinin sefer görevleri ve birlik numaraları Milli Müdafaa Vekaletince, teşkilat ve konuşları Milli Müdafaa ve Dahiliye Vekaletlerince müştereken tesbit ve tayin olunur.
Bu kuvvetler doğruca Jandarma Umum Kumandanlığına bağlı olup barışta munhasıran hudut koruma ve kaçakçılığı önleme vazifesinde istihdam edilirler.
Madde 0003:
1615 sayılı kanunun ikinci ve 3944 sayılı kanunun 6 ncı maddelerinde ve 5215 sayılı kanunda Gümrük ve İnhisarlar Vekaletine verilmiş olan vazife ve salahiyetler Dahiliye Vekaletine ve Gümrük Muhafaza Umum Kumandanlığına verilmiş olan vazife ve salahiyetler de Jandarma Umum Kumandanlığına devrolunmuştur.
Ancak, bu kanunla muhafaza görevi Gümrük ve İnhisarlar Vekaletine bırakılmış olan yer ve teşkiller hakkında 1615, 2825, 3944 ve 4632 sayılı kanunlardaki Gümrük Muhafaza Umum Kumandanlığına ait vazife ve salahiyetler Gümrük ve İnhisarlar Vekaletine aittir. 3944 sayılı kanunun 11 nci maddesinde yazılı inzibat komisyonlarının vazife ve salahiyetleri Gümrük ve İnhisarlar Vekaleti İnzibat Komisyonunca yürütülür.
Madde 0004:
Kaçakçılığın men i ve takibi maksadı ile Dahiliye Vekaletince istihbarat teşkilatı kurulur ve her yıl bütçesine lüzumlu tahsisat konur.
Madde 0005:
Bu kanunun birinci maddesinde yazılı vazifelerin ne suretle görüleceği ve subayların ne suretle yetiştirilip istihdam edilecekleri Cumhurbaşkanınca çıkarılan yönetmelik (1) ile tesbit olunur.
(1) en geç altı ay zarfında çıkarılacak bir nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 37. Maddesi ile Cumhurbaşkanınca çıkarılan yönetmelik şeklinde değişmiştir.
Madde 0006:
Bu kanunla Jandarma Umum Kumandanlığına devrolunan sivil memur ve müstahdemler hakkında disiplin ve yargılama hususunda jandarmanın tabi olduğu kanun ve Cumhurbaşkanınca çıkarılan yönetmelik (1) hükümleri tatbik olunur.
(1) nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 37. Maddesi ile Cumhurbaşkanınca çıkarılan yönetmelik şeklinde değişmiştir.
Madde 0007:
Gümrük Muhafaza Umum Kumandanlığı karargahı ve bu kumandanlığa bağlı kara ve deniz birlik ve teşkillerinden Jandarma Umum Kumandanlığına devrolunanlar birinci jandarma tümen kumandanlığı adı ile Jandarma Umum Kumandanlığı emrine girer.
Madde 0008:
Gümrük muhafaza ve muamela sınıfı memurları teşkilatı hakkındaki 3944 sayılı kanunun bazı maddelerinin tadiline dair olan 4632 sayılı kanuna bağlı (1) sayılı cetvelde gösterilen kadrolarla Devlet Memurları Aylıklarının Tevhit ve Teadülüne dair olan 3656 sayılı kanuna ek 4644 sayılı kanuna bağlı (1) sayılı cetvelin (Gümrük Muhafaza Umum Kumandanlığı) kısmındaki kadrolardan ilişik (1) sayılı cetvelde gösterilenler ve Gümrük Muhafaza Umum Kumandanlığı askeri kadrolarında bulunan subay, askeri memur, astsubay, erat ve diğer bilümum memur ve müstahdemler Dahiliye Vekaletine bağlı Jandarma Umum Kumandanlığına devrolunmuş ve ilişik (2) sayılı cetvelde gösterilenler de Gümrük ve İnhisarlar Vekaletine ait kadrolara eklenmiştir.
Geçici Madde 0001:
Gümrük Muhafaza Umum Kumandanlığı teşkilatının devri aşağıdaki esaslara göre yapılır:
1956 yılı Bütçe Kanununa bağlı (D) işaretli cetvelin Gümrük Muhafaza Umum Kumandanlığı kısmındaki kadrolardan ilişik (3) sayılı cetvelde gösterilenler aynı cetvelin Jandarma Umum Kumandanlığı kısmına nakledilmiştir.
Gümrük Muhafaza Umum Kumandanlığına bağlı birlik ve teşkillerde bulunan her çeşit esliha, mühimmat ve melbusat ve vesaik ve teçhizat ve malzeme ve demirbaş aşyadan ve Devlete ait veya kiralı bina ve tesislerden gümrük muhafaza sınıfı amir ve memurlarının ve Gümrük ve İnhisarlar Vekaletinde kalan muamele memurlarının ihtiyacına ait olanlardan maadası Jandarma Umum Kumandanlığına devrolunur.
Gümrük Muhafaza Umum Kumandanlığına bağlı birlik ve teşkillerde bulunan deniz vasıtaları ile motorlu kara vasıtalarından ve telsiz cihazlarından ve deniz ve kara tamir atelyelerinden Jandarma Umum Kumandanlığına devrolunacaklar ile Gümrük ve İnhisarlar Vekaletinde kalacaklar ilişik (4) sayılı cetvelde gösterilmiştir.
Akdolunmuş mukavelat ve taahhüdatın askeri ihtiyaçlara taallük edenleri Jandarma Umum Kumandanlığınca ve bunun dışında kalanlar Gümrük ve İnhisarlar Vekaletince tatbik olunur.
Geçici Madde 0002:
1956 yılı Bütçe Kanununa bağlı (A/1) ve (A/2) işaretli cetvellerin Gümrük ve İnhisarlar Vekaleti kısmının fasıl ve maddelerindeki tahsisattan bu kanunun tatbikatı dolayısiyle lüzum görülecek miktarları, aynı cetvellerin Jandarma Umum Kumandanlığı kısmında mevcut veya yeniden açılacak fasıl ve maddelere Gümrük ve İnhisarlar Vekaletinin teklifi ile nakletmeğe Maliye Vekili salahiyetlidir.
Geçici Madde 0003:
Gümrük Muhafaza Umum Kumandanlığı karargah ve teşkillerinin jandarmaya intikal şekli Dahiliye va Gümrük ve İnhisarlar Vekaletlerince müştereken tesbit olunur.
Geçici Madde 0004:
Bu kanunun yürürlüğe girdiği tarihte Gümrük Muhafaza teşkilatında fiilen hizmette bulunan eratın bu vazifede kaldıkları müddetçe 1841 sayılı kanunun 17 nci maddesinin (c) fıkrasındaki hakları mahfuzdur.
Geçici Madde 0005:
Cenup ve şark hudutlarındaki muhafaza hizmetlerinin kanununun neşrini mütaakıp ve diğer hudut ve kıyılardaki hizmetlerin en geç 1956 mali yılı sonuna kadar devralınması lazımdır.
Ancak, hudut birlikleri ile gümrük muhafaza sivil teşkilatının bulundukları mıntakalarda jandarma kıtaları fiilen vazife alıncaya kadar birinci maddede zikredilen hizmetlerin ifasına bu birlikler tarafından devam olunur.
Madde 0009:
Gümrük muhafaza memurlarının askeri teşkilata göre tensikı hakkındaki 1841 sayılı kanun (17 nci maddesinin c fıkrası hariç) ve bu kanuna müzeyyel 1917 sayılı kanun ve gümrük muhafaza kıtalarında takım kumandanlarına birer miri binek hayvanı verilmesi hakkındaki 2449 sayılı kanun ve Gümrük Muhafaza Umum Kumandanlığı emrindeki deniz teşkilatının askerileştirilmesi hakkındaki 3015 sayılı kanun (Bu kanunun 22 nci maddesinin erat maaşlarına mütaallik son bendi hariç) ile gümrük muhafaza ve muamele sınıfı memurları teşkilatı hakkındaki 3944 sayılı kanunun bazı maddelerinin değiştirilmesine dair 4632 sayılı kanunun 3 üncü maddesi ve bu kanuna muhalif bilümum hükümler kaldırılmıştır.
Madde 0010:
Bu kanun neşri tarihinde mer iyete girer.
Madde 0011:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
