6237 sayılı Limanlar İnşaatı Hakkında Kanun
Yayımlandığı Resmî Gazete Tarihi: 04.02.1954
Yayımlandığı Resmî Gazete Sayısı: 8625
Kabul Tarihi	27.01.1954
Madde 0001:
Yurt kıyılarındaki şehir ve kasabalarımızın ihtiyaçlarını karşılamak üzere, iskele, rıhtım, mendirek, barınak ve limanlar inşaatı ile tesisat, teçhizat ve onarımlarının, buralarda ve kıyılarımızın icabeden mahallerinde tarama ameliyatının ve bunlara ait etüd ve projelerin yaptırılması ve bu işlere lüzumlu makine ve vasıta satın alınması, bakım ve onarımları ve buna müteferri depo ve atelyelerin kurulması ve işletilmesi ve diğer hür türlü giderler için yıllık ödeme miktarı (30) milyon lirayı geçmemek üzere (300) milyon liraya kadar gelecek yıllara geçici taahhütlere girişmeye Bayındırlık Vekili ve faizleri ile birlikte bu meblağın % 50 sini geçmemek üzere bono çıkarmaya Maliye Vekili salâhiyetlidir. Bu suretle girişilecek taahhütler karşılığı her yıl bütçe kanunlarına bağlı cetvellerin Bayındırlık Vekâleti kısımlarında bu maksatla açılacak bölümlere konur.
Madde 0002:
Birinci maddede sayılan işler ve bunların inşa sıraları Cumhurbaşkanınca (1) kararlaştırılır.
(1) İcra Vekilleri Heyetince İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 31. Maddesi ile Cumhurbaşkanınca şeklinde değişmiştir.
Madde 0003:
Bu kanun mevzuunu teşkil eden iş ve hizmetleri, avans teminatına ait hükümler mahfuz kalmak suretiyle 1050 sayılı Muhasebei Umumiye Kanunun 83 üncü maddesinin (h) fıkrası ile 2490 sayılı kanunla ek ve tadillerine tabi olmamak ve 1050 sayılı Muhasebei Umumiye Kanununun 135 inci maddesindeki nispet %50 ye çıkarılmak şartiyle toplu ve kısımlar halinde tanınmış, yerli veya yabancı uzman firmalar arasından muvafık görülerek seçilecek birine veya bir kaçına pazarlıkla yaptırmaya Bayındırlık Vekili salâhiyetlidir.
Madde 0004:
Yaptırılan tesisler inşaları tamamladıkça ilgisine göre ve Cumhurbaşkanınca (1) kararlaştırılacak esaslar dairesinde işletme teşekkkülerine, özel idare veya belediyelere devrolunur.
(1) İcra Vekilleri Heyetince İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 31. Maddesi ile Cumhurbaşkanınca şeklinde değişmiştir.
Madde 0005:
Mevcut ve hususi kanunları ile inşa edilmekte olanlarla bu kanun gereğince ele alınacak tesislerin bakım ve iyi halde bulundurulmaları bunları işleten teşekküllere aittir.
Denizcilik Bankası Türk Anonim Ortaklığı ile İktisadi Devlet Teşekküllerine ait olanların esaslı tamirleri kendilerine aittir. Belediye ve mahalli idarelere ait olanların esaslı tamirleri Bayındırlık Vekâtince yapılır. Tamirleri Bayındırlık Vekâletince yaptırılacak tesisleri işleten teşekküller devredilmiş ve devredilecek tesislerin devrinden sonra yapılacak esaslı tamir karşılığı olarak her yılın gayrisafi iradından % 10 nispetinde bir meblağı Hazineye yatırmaya mecburdurlar. (*)
(*) (Anayasa Mahkemesinin 1/2/2024 Tarihli ve E: 2023/100, K: 2024/32 Sayılı Kararı ile bu fıkranın üçüncü cümlesi iptal edilmiştir. Kararın Resmî Gazete de yayımlanmasından başlayarak altı ay sonra (3/10/2024) yürürlüğe gireceği hüküm altına alınmıştır.)
Madde 0006:
Yapılacak tesisleri devralacak belediyle, özel idare, köy hükmi şahsiyeti ve İktisadi Devlet Teşekkülleri ile Denizcilik Bankası ve İşletmelerine ait arazi ve arsalarla taş, kum ve çakıl ocaklarını tesislerin inşası sırasında muvakatten Bayındırlık Vekâleti bedelsiz olarak işgal eder.
İşletmesi kendilerine devredilecek daire ve müesseselere aiz arazi ve diğer gayrimenkullerin istimlaki halinde istimlâk bedeli ödenmez. Devirden önce ödenmiş ise devir sırasında geri alınır. Muvakkat işgallerde özel idare, belediye ve köy hükmi şahsiyetine resim, harç ve ücret namı ile bir şey verilmez. Bu kanuna göre yapılacak işgal ve istimlâk işlerinde merciince takdir edilen bedele vâkı itiraz işi durdurmaz. Ancak itiraz takdir edilen bedele yapılmış olup, hak sahibi bedeli almaz veya birden fazla kişilere ait olur veya hak sahibi bulunamazsa takdir edilen bedelin tutarı % 20 fazlasiyle millî bir bankaya yatırılır.
Madde 0007:
Bu kanunla yapılacak işler için lüzumlu makine ve aletlerle her türlü inşaat malzemesi şantiye sahası içinde veya dışında olup şantiye, Denizcilik Bankası, İktisadi Devlet Teşekkülleri, özel idare ve belediyelere ait bulunan tesislerden faydalanılarak sahile çıkarıldığı veya yüklendiği takdirde bunlardan liman, iskele, rıhtım, resim ve ücretleriyle belediye, özel idare ve köy hükmi şahsiyetine ait vergi, resim, harç ve ücretler alınmaz.
Madde 0008:
Hakiki ve hükmi şahıslara ait olup inşaata başlama sırasında henüz çıkarılmamış bulunan gemi enkaz ve eşyası hakkında 618 sayılı Limanlar Kanununun 7 nci maddesini tadil eden 2829 sayılı kanun mucubince muamele yapılır. Ancak adı geçen kanunla liman idareleri ve Ulaştırma Vekâletine verilmiş olan salâhiyetler Ulaştırma ve Maliye Vekâletleriyle mutabık kalınarak Bayındırlık Vekâleti tarafından kullanılır.
Madde 0009:
5414 sayılı kanun mer iyetten kaldırılmıştır. Mezkûr kanuna göre girişilmiş taahhütler bu kanun hükümleri dairesinde tamamlanır.
Ek Madde 0001:
(27.05.1959 tarih ve 7305 sayılı Kanunla eklenmiştir.) Limanlar İnşaatı hakkındaki 6237 sayılı Kanunun 1 inci maddesiyle verilen 300 milyon liralık sâri taahhüt salâhiyeti (500) milyon liraya, yıllık ödeme miktarı (50) milyon liraya çıkarılmış ve bono ihracı salahiyeti de faizleriyle birlikte (150) milyon lira olarak ipka edilmiştir.
Ek Madde 0002:
(27.05.1959 tarih ve 7305 sayılı Kanunla eklenmiştir.) İktisadi ve teknik zaruretlerle deniz itikâllerine karşı korunması gereken kıyıların müdafaası ve kum hareketlerinin tevfiki ve buna mümasil ihtiyaçlar için gerekli imalatın yapılması, gemi yapım limanı etüd ve projesi, bakım ve tamirlerine muktazi imalât ve tesisleriyle bu hizmetlerle ilgili tamir ve bakım işleri de 6237 sayılı kanunun birinci maddesi şümulü içine alınmıştır.
Ek Madde 0003:
(27.05.1959 tarih ve 7305 sayılı Kanunla eklenmiştir.) Bu kanun hükümleri dairesinde aşağıda yazılı işleri emaneten yapılmasına Nafıa Vekili salâhiyetlidir:
İnşaat tevsiat ve tarama için batıkların çıkarılması, hedim, enkaz kaldırılması, nakil ve temizlenmesi işleri,
500 bin liraya kadar inşaat, tamirat ve bakım işleri,
Tarama ve imlâ işleri,
Vekâlete ait inşa makina ve vasıtalarının bakım ve tamiratı ile montaj ve demontaj ve nakliye işleri.
Madde 0010:
Bu kanun neşri tarihinden itibaren mer idir.
Madde 0011:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
