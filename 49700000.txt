4970 sayılı Bazı Kanunlarda ve 190 Sayılı Genel Kadro ve Usulü Hakkında Kanun Hükmünde Kararnamede Değişiklik Yapılmasına Dair Kanun
Yayımlandığı Resmî Gazete Tarihi: 06.08.2003
Yayımlandığı Resmî Gazete Sayısı: 25191
Kabul Tarihi	31.07.2003
Genel Gerekçe İçin Tıklayın
Madde 0001:
14.02.1985 tarihli ve 3152 sayılı İçişleri Bakanlığı Teşkilat ve Görevleri Hakkında Kanunun 8 inci maddesine aşağıdaki bent eklenmiştir.
f) Dernekler Dairesi Başkanlığı.
Madde 0002:
3152 sayılı Kanunun 13 üncü maddesinden sonra gelmek üzere aşağıdaki 13/A maddesi eklenmiştir.
Dernekler Dairesi Başkanlığı
Madde 13/A. - Dernekler Dairesi Başkanlığının görevleri şunlardır:
Dernekler ile 3335 sayılı Uluslararası Nitelikteki Teşekküllerin Kurulması Hakkında Kanun hükümlerine göre kurulan birliklerin kuruluş, iş ve işlemleri izlemek, kayıtlarını tutmak, dosyalamak ve arşivlemek.
Derneklerin izne tabi faaliyetlerine ilişkin iş ve işlemleri yürütmek.
Dernek ve birliklerin tüzel kişiliklerinin sona ermesi, tasfiyesi ve faaliyetten alıkonulması ile ilgili iş ve işlemleri yürütmek.
Dernek ve birliklere kütük numarası verilmesi, kütükten silinmesi ile ilgili işlemleri yürütmek ve izlemek.
Türk vatandaşları tarafından yurt dışında kurulan derneklerin kayıtlarını tutmak, kuruluş ve faaliyetlerini yurt içinde ve yurt dışında ilgili makamlar aracılığıyla izlemek, değerlendirmek ve bu derneklerle ilgili gerekli işlemlerin yapılmasını sağlamak.
Dernek ve birliklerin yönetici veya üyelerinin yasalara aykırı faaliyetleri hakkında, ilgili kuruluşlarla işbirliği içinde çalışarak gerekli işlemleri yapmak.
Derneklerin yurt dışından sağlayacağı aynî ve nakdî yardımlara ilişkin işlemleri yürütmek.
Derneklerin 2860 sayılı Yardım Toplama Kanununa göre yürütecekleri yardım toplama faaliyet sonuçlarını izlemek.
4721 sayılı Türk Medenî Kanununun 115 inci maddesinde belirtilen işlemleri yürütmek.
Dernek ve birlikler hakkındaki ihbar, şikayet ve denetim taleplerini incelemek ve değerlendirmek.
Gerekli görülen hallerde, dernek ve birliklerin yönetim yerleri, müesseseleri ve her çeşit eklentileri ile defterleri, hesap iş ve işlemlerinin dernekler denetçileri tarafından denetlenmesini sağlamak.
Görev alanına giren konularda mevzuatla verilen diğer görevleri yapmak.
Madde 0003:
3152 sayılı Kanuna aşağıdaki ek maddeler eklenmiştir.
EK MADDE 2.- İçişleri Bakanlığında dernekler denetçileri ve dernekler denetçi yardımcıları istihdam edilir.
Dernekler denetçi yardımcılığına atanabilmek için, 657 sayılı Devlet Memurları Kanununun 48 inci maddesinde sayılan Devlet memurluğuna atanacaklarda aranılan genel şartlara ek olarak;
En az dört yıllık lisans eğitimi veren hukuk, siyasal bilgiler, iktisat, işletme, iktisadî ve idarî bilimler fakültelerinden veya bunlara denkliği yetkili makamlarca kabul edilen yurt içi ve yurt dışındaki öğrenim kurumlarından birisini bitirmiş olmak,
Yapılacak yarışma sınavında başarılı olmak,
Sınavın yapıldığı tarihte otuz yaşını doldurmamış olmak,
Şarttır.
Dernekler denetçi yardımcılığına atananlar en az üç yıl fiilen çalışmak ve her yıl olumlu sicil almak kaydıyla açılacak meslekî yeterlik sınavına girme hakkını kazanırlar.
Bu sınavda başarılı olanlar dernekler denetçisi unvanını alırlar. Yeterlik sınavında iki defa başarısız olanlar ile olumsuz sicil alanlar veya sınava girmeye hak kazandığı halde geçerli mazereti olmaksızın sınav hakkını kullanmayanlar Dernekler denetçi yardımcılığı unvanını kaybederler ve durumlarına uygun diğer kadrolara atanırlar.
Dernekler denetçiliği ve dernekler denetçi yardımcılığı yarışma ve yeterlik sınavları ile yetiştirilme ve çalışma esas ve usulleri yönetmelikle düzenlenir.
EK MADDE 3.- İçişleri Bakanlığı Dernekler Dairesi Başkanlığının ihtiyacını karşılamak üzere ekli (1) sayılı listelerde yeralan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnameye ekli cetvellerin İçişleri Bakanlığı bölümüne eklenmiştir.
Madde 0004:
3152 sayılı Kanuna ekli (1) sayılı cetvelin Ana Hizmet Birimleri bölümüne 6. Dernekler Dairesi Başkanlığı ibaresi eklenmiştir.
Madde 0005:
3152 sayılı Kanuna aşağıdaki geçici madde eklenmiştir.
GEÇİCİ MADDE 9.- Bu Kanunun yürürlüğe girdiği tarihte Emniyet Genel Müdürlüğü dernek denetçisi unvanı ile görev yapanlar hiçbir işleme gerek kalmaksızın İçişleri Bakanlığı dernekler denetçisi kadrolarına naklen atanmış sayılırlar.
Madde 0006:
04.06.1937 tarihli ve 3201 sayılı Emniyet Teşkilatı Kanununun ek 19 ve ek 20 nci maddeleri yürürlükten kaldırılmış olup, birinci sınıf emniyet müdürlerine 3201 sayılı Kanunun ek 20 nci maddesi uyarınca bu Kanunun yayımı tarihine kadar uygulanan ek göstergeler geçerli sayılır.
Madde 0007:
14.07.1965 tarihli ve 657 sayılı Devlet Memurları Kanununa ekli (IV) sayılı makam tazminatı cetvelinin (8-a) bendinin sonuna İçişleri Bakanlığı Dernekler Denetçileri ibaresi eklenmiş ve aynı Kanunun;
36 ncı maddesinin Ortak Hükümler bölümünün (A-11) numaralı bendinde yer alan Emniyet Genel Müdürlüğü Dernek Denetçi Yardımcıları ibaresi İçişleri Bakanlığı Dernekler Denetçi Yardımcıları ve Dernek Denetçiliğine ibaresi İçişleri Bakanlığı Dernekler Denetçiliğine,
Ekli (I) sayılı ek gösterge cetvelinin;
I-Genel İdare Hizmetleri Sınıfı bölümünün g bendinde yer alan Emniyet Genel Müdürlüğü Dernek Denetçileri ibaresi İçişleri Bakanlığı Dernekler Denetçileri,
VII-Emniyet Hizmetleri Sınıfı bölümünün c bendinde yer alan İl Emniyet Müdürleri ibaresi, Diğer Birinci Sınıf Emniyet Müdürleri,
152 nci maddesinin II-Tazminatlar bölümünün A- Özel Hizmet Tazminatı bendinin (g) alt bendinde yer alan Emniyet Genel Müdürlüğü Dernek Denetçisi ve Dernek Denetçi Yardımcıları ibaresi İçişleri Bakanlığı Dernekler Denetçisi ve Dernekler Denetçi Yardımcıları,
Olarak değiştirilmiştir.
Madde 0008:
10.02.1954 tarihli ve 6245 sayılı Harcırah Kanununun 33 üncü maddesinin (b) fıkrasında yer alan Emniyet Genel Müdürlüğü Dernek Denetçisi ve Dernek Denetçi Yardımcıları ibaresi İçişleri Bakanlığı Dernekler Denetçisi ve Dernekler Denetçi Yardımcıları olarak değiştirilmiştir.
Madde 0009:
Bu Kanun yayımı tarihinde yürürlüğe girer.
Madde 0010:
Bu Kanun hükümlerini Bakanlar Kurulu yürütür.
(1) SAYILI LİSTE
KURUMU: İÇİŞLERİ BAKANLIĞI
TEŞKİLATI: MERKEZ
İHDAS EDİLEN KADROLARIN
SINIFI	UNVANI	DERECESİ	SERBEST
KADRO
ADEDİ	TUTULAN
KADRO
ADEDİ	TOPLAM
MİAH	Dernekler Dairesi Başkanı	1	1		1
Şube Müdürü	1	2	2
GİH	3	2	2
İçişleri Bakanlığı Dernekler Denetçisi	1	12	12
5	20	20
İçişleri Bakanlığı Dernekler Denetçi Yardımcısı	8	20	20
Şef	3	5	5
4	5	5
Veri Hazırlama Kontr. İşl.	5	5	5
6	5	5
7	5	5
8	5	5
9	5	5
TOPLAM		92		92
KURUMU: İÇİŞLERİ BAKANLIĞI
TEŞKİLATI: TAŞRA
İHDAS EDİLEN KADROLARIN
SINIFI	UNVANI	DERECESİ	SERBEST
KADRO
ADEDİ	TUTULAN
KADRO
ADEDİ	TOPLAM
GİH	İl Dernekler Müdürü	1	81		81
Şef	5	81	81
Veri Hazırlama Kontr. İşl.	5	200	200
6	250	250
7	300	300
8	370	370
TOPLAM		1282		1282
Yükleyen: yasinuzunoglu
