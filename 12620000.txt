1262 sayılı İspençiyari ve Tıbbi Müstahzarlar Kanunu
Yayımlandığı Resmî Gazete Tarihi: 26.05.1928
Yayımlandığı Resmî Gazete Sayısı: 898
Kabul Tarihi	14.05.1928
Madde 0001:
Kodekste muharrer şekil ve formül haricinde ve fenni kaidelere muvafık muayyen ve sabit bir şekilde yapılacak amilinin ismiyle veya hususi bir nam altında ticarete çıkarılan tababette müstamel her nevi basit ve mürekkep devai tertiplere ispençiyari ve tıbbi müstahzarlar ismi verilir.
Tabip reçetesiyle verilmesi meşrut olanlar ancak reçete mukabilinde ve diğerleri reçetesiz olarak münhasıran eczanelerle ecza ticarethanelerinde kanunu mahsusuna tevfikan satılır.
Madde 0002:
(04.01.1943 tarih ve 4348 sayılı Kanunun 1 inci maddesiyle değişen şekli.)
Devai sabunlarla ilaç zümresine girmeyen ve kimyevi maddeleri ihtiva etmiyen tıbbi gıdalar ve zehirli maddeleri havi olmıyan bütün tuvalet levazımı tıbbi müstahzarlardan sayılmazlar.
Aşağıda yazılı müstahzarlar bu kanunun üçüncü maddesi mucibince alınması meşrut müsaadeye tabi değildirler:
Sair müessir maddelerle karıştırılmayan veyahut hususi bir isim altında yapılmıyan her nevi serum ve aşılar ve bu mahiyette korunma ve tedavi maddeleri;
Hayati teamüllere mahsus hülasalar, amboseptörler ve bunlara benzer maddeler;
Doğrudan doğruya halka satılmağa elverişli olmamak ve hususi bir isim altında veya yapanın ismiyle anılmıyarak yalnız muhtevi olduğu ilacın kimyevi ismini taşımak üzere yapılan kodekste şekilleri yazılı basit komprimeler, ampuller, tentürler ve her türlü hülasalar ve emsali galenik müstahzarlar;
Hususi bir isim altında ruhsatnamesi verilmiş olan müstahzarların yalnız kimyevi ismini taşıyan muadilleri.
B bendinin I sayılı fıkrasında yazılı maddelerin hepsinin veya bir kısmının dışarıdan memlekete girmesini tahdit veya men e ve memlekete dışarıdan getirilecek olanların vasıf ve şartlarını tayine ve bunları murakabeye Sıhhat ve İçtimai Muavenet Vekaleti salahiyettardır.Memnu olduğu halde memlekete giren veya Umumi Hıfzıssıhha Kanununun 95 inci maddesi hilafına izinsiz olarak yapıldığı anlaşılan bu gibi maddeler Sıhhat ve İçtimai Muavenet Vekaletince el konularak yokedilir. Bunları hariçten müsaadesiz ithal edenler hakkında ayrıca umumi hükümler dairesinde takibat yapılır.
Aynı bendin III sayılı fıkrasında yazılı maddelerin Eczacılar ve Eczaneler Kanununun 26 ncı maddesi mucibince Sıhhat ve İçtimai Muavenet Vekaleti tarafından müsaade verilmiş bir müstahzarat laboratuvarında yapılması şarttır. Bu nevi müstahzarların eczanelerle ecza dapolarından başka yerlere satılması yasaktır.
Madde 0003:
Dahilde imal olunan ispençiyari ve tıbbi müstahzarların ticarete çıkarılmasından ve hariçte yapılanların memlekete ithalinden evvel Sıhhiye ve Muaveneti İçtimaiye Vekaletinden müsaade alınması meşruttur.
Madde 0004:
Kodeksde dahil olmadığı halde birinci maddede zikrolunan ispençiyari ve tıbbi müstahzarlar evsafını haiz olmayıp bir vahdeti kimyeviye arzeden ve sanayii kimyeviye fabrikaları tarafından hastalıkların tedavisinde istimal edilmek üzere yeniden ticarete çıkarılan kimyevi ve tıbbi maddelerin dahi hini ithallerinde Sıhhiye ve Muaveneti İçtimaiye Vekaletinden müsaadei resmiye alınır.
Madde 0005:
(08.02.1954 tarih ve 6243 sayılı Kanunun 1 inci maddesiyle değişen şekli.) Türkiye de ispençiyari ve tıbbi mevat ve müstahzarat imaline ve bu maksatla laboratuvar veya fabrika küşadına Türk tabip, eczacı ve kimyager ve ihtisaslarına taallük eden maddeler için de veteriner ve diş tabibi bir mesul müdürün mesuliyeti altında hakiki ve hükmi şahıslar salahiyettardır. (Cümle 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 5. Maddesi ile Eklenmiştir) Salahiyete sahip hükmi şahıslarda aranacak vasıf ve şartlar Sağlık Bakanlığınca belirlenir.
(Fıkra 05.12.2018 tarih ve 30616 sayılı Resmi Gazetede yayımlanan 7151 Sayılı Kanunun 8.Maddesi ile Değişmiştir.) İspençiyari ve tıbbi mevat ve müstahzaratın her türlü fenni ve İyi İmalat Uygulamaları şartlarını haiz, kâfi tesisatı muhtevi bir laboratuvar veya fabrikada ruhsatına veya iznine uygun olarak (1) imali mecburidir.
İspençiyari ve tıbbi mevat va müstahzarat laboratuvar ve fabrikaları Sağlık Bakanlığının (1) teftiş ve murakabesine tabidir.
(1) 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 5. Maddesi ile ruhsatına veya iznine uygun olarak ibaresi eklenmiş ve Sağlık ve Sosyal Yardım Vekaletinin ibaresi Sağlık Bakanlığının şeklinde değişmiştir.
Madde 0006:
(04.01.1943 tarih ve 4348 sayılı Kanunun 1 inci maddesiyle değişen şekli.) 5 inci maddede zikredilen şartlar dahilinde yapılacak müstahzarların müsaadesini almak için evvelemirde bir istida ile Sağlık Bakanlığına (1) müracaat olunur. Bu istida ile beraber müstahzarlardan beş numune ve (1) cinsi ve miktarı sarih olarak tayin edilmiş olmak şartiyle müstahzarı terkip eden maddeleri bildirir tasdikli bir formül ve müstahzarın ambalajına mahsus kab ve saire ve tarifname numune (1) ve suretleri gönderilir ve müstahzarın toptan ve perakende satış fiyatları da bildirilir (1).
(1) 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 6. Maddesi ile Sıhhat ve İçtimai Muavenet Vekaletine ibaresi Sağlık Bakanlığına şeklinde değişmiş ve Üstü Çizili ibareler madde metninden çıkarılmıştır.
Madde 0007:
(04.01.1943 tarih ve 4348 sayılı Kanunun 1 inci maddesiyle değişen şekli.) 6 ncı maddede yazılı istida tetkik (1)(2) edilerek aşağıda yazılı şartların mevcudiyeti halinde izin verilmesine mütaallik muamele yapılır:
Müsaade talep eden kimsenin bu kanunla tayin edilmiş olan salahiyeti haiz olması;
Tevdi edilen formülün müstahzar halinde ticarete arzedilmesinde fayda bulunması;
Kullanılmasında sıhhi mahzur bulunmaması;
Sanata muvafık yapılması ve uzun müddet muhafazası halinde bozulmağa müsait olmaması;
Formülüne (2) uygun ve bildirilen tedavi vasıflarını haiz olması;
Fiyatının muvafık ve isminin uygun bulunması.
Müstahzarın tabip reçetesiyle veya reçeteye lüzum olmadan serbestçe satılması hususu vekaletçe tayin ve ruhsatnamede zikredilir. Bu kanun mucibince yapılmasına izin verilen müstahzarların isimleri Resmi Gazete ile ilan edilir.  (3. Cümle 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 7. Maddesi ile Yürürlükten Kaldırılmıştır.)
Sağlık Bakanlığı (1) piyasa icaplarına göre müstahzar fiyatlarının tadilini istiyebilir. (1) 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 9. Maddesi ile birinci fıkrasının birinci cümlesinde yer alan nümuneler Sıhhat ve İçtimai Muavenet Vekaletince ibaresi numuneler Sağlık Bakanlığınca veya Sağlık Bakanlığınca yetkilendirilen laboratuvarlarda şeklinde değiştirilmiştir.
(2) 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 7. Maddesi ile ve numuneler Sağlık Bakanlığınca veya Sağlık Bakanlığınca yetkilendirilen laboratuvarlarda tetkik ve tahlil ibaresi tetkik şeklinde, Tahlil ve tetkik neticesinde formülüne ibaresi Formülüne şeklinde ve Sıhhat ve İçtimai Muavenet Vekaleti ibaresi Sağlık Bakanlığı şeklinde değişmiştir.
Madde 0008:
(04.01.1943 tarih ve 4348 sayılı Kanunun 1 inci maddesiyle değişen şekli.) Ecnebi memleketlerden getirilen müstahzarlar için müsaade talebi ancak Türkiye dahilinde sanat icrasına mezun eczane ve ecza ticarethaneleri sahipleri veya işbu müstahzarları imal eden fabrika va laboratuvarların Türkiye de oturan vekilleri tarafından vakı olduğu takdirde kabul olunur.Bu gibi müstahzarlar için dahili müstahzarlar gibi müsaade istihsali zımnında istida ile Sıhhat ve İçtimai Muavenet Vekaletine müracaat edilir.
Verilen istida ile beraber müstahzarın imal mahalli, Türkiye konsolosluklarınca tasdikli formülleri, tarifnameleri ve mahreci olan memlekette serbest veya reçete ile satılmasına dair müsaade mevcutsa bu müsaadenin tasdikli bir sureti ve beş nümune (1) vekalete tevdi edilir.  (2. Cümle 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 8. Maddesi ile Yürürlükten Kaldırılmıştır.) İşbu istida 7 nci maddede yazıldığı şekilde muamele görerek müsaade edileceklerin gümrüklerce ithali temin edilir ve Resmi Gazete ile isimleri ilan olunur.
Müstahzar fabrikaları ve laboratuvarlarının vekilleri eczacı veya hususi kanuna göre müsaadesi alınmış bir ecza ticarethanesine sahip olmadıkları takdirde iş gördükleri yerlerde vekaletini haiz oldukları fabrika ve laboratuvar müstahzarlarından nümune olarak gösterilecek veya dağıtılacak miktardan fazla bulunduramazlar.Fazla miktarda bulundurmak istedikleri takdirde ecza ticarethaneleri hakkındaki 984 sayılı kanun hükümleri dairesinde eczacı bir mesul müdür istihdamına mecburdurlar. (1) Üstü Çizili ibare 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 8. Maddesi ile madde metninden çıkarılmıştır.
Madde 0009:
(04.01.1943 tarih ve 4348 sayılı Kanunun 1 inci maddesiyle değişen şekli.) Memlekette yapılacak veya dışardan getirilecek müstahzarlara ait istidaların Sağlık Bakanlığına (1) geldiği tarihten itibaren mevzuatına uygun olarak (1) muamelesi bitirilerek istida sahibine ruhsatname düzenlenir (1).
(2. Fıkra 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 9. Maddesi ile Yürürlükten Kaldırılmıştır.)
(1) 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 9. Maddesi ile Sıhhat ve İçtimai Muavenet Vekaletine ibaresi Sağlık Bakanlığına şeklinde, nihayet iki ay zarfında ibaresi mevzuatına uygun olarak şeklinde, cevap verilir ibaresi ruhsatname düzenlenir şeklinde değişmiştir.
Madde 0010:
Müsaadesi istihsal olunarak ticarete çıkarılan yerli müstahzarların safiyetinden ve formülüne muvafık olarak imal edilip edilmemesinden amili ve memaliki ecnebiyeden ithal edilenler için ithal müsaadesi talepnamesi vermiş olan vekilleri mesul olup lüzum görüldükçe rastgele alınacak numunelerin, numune ve tahlil masrafları ruhsat sahibi tarafından karşılanmak üzere tahlili suretiyle Sağlık Bakanlığı (1) daimi bir murakabe icra eder.
(1) 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 10. Maddesi ile ve bedeli tesviye olunmak üzere laalettayin alınacak numunelerin tahlili suretiyle Sıhhiye ve Muaveneti İçtimaiye Vekaleti ibaresi rastgele alınacak numunelerin, numune ve tahlil masrafları ruhsat sahibi tarafından karşılanmak üzere tahlili suretiyle Sağlık Bakanlığı şeklinde değişmiştir.
Madde 0011:
Müstahzarların terkibinde ve harici şekilleri ile tarifnamelerinde ve isminde yapılacak her nevi tadilatın Sıhhiye ve Muaveneti İçtimaiye Vekaletince kabul ve tasvip edilmesi lazımdır.
Madde 0012:
(04.01.1943 tarih ve 4348 sayılı Kanunun 1 inci maddesiyle değişen şekli.) Müstahzarların dış ambalaj kısımları üzerinde ve ambalaj içindeki tarifnamelerde açık ve Türkçe olarak ruhsat sahibinin ve yapıldığı laboratuvarın adı ve adresi, ruhsat numarası ve ilacın nasıl kullanılacağı ve fiyatı (1) yazılı olacak ve terkibinde müessir ve zehirli maddeler varsa cins ve miktarları ve vekaletçe lüzum gösterilen hallerde yapıldığı tarih göze çarpacak surette kayıt ve işaret edilecektir.Yalnız tabip reçetesiyle satılmasına müsaade edildiği takdirde bu husus dahi açık olarak yazılacaktır.
(1) Üstü Çizili ibare 01.03.2024 Tarih ve 32476 Sayılı Resmi Gazetede Yayımlanan 7496 Sayılı Kanunun 11. Maddesi ile madde metninden çıkarılmıştır.
Madde 0013:
(04.01.1943 tarih ve 4348 sayılı Kanunun 1 inci maddesiyle değişen şekli.) Müstahzarları öğme yolunda ve bunlara malik olmadıkları şifa hassaları atıf veya mevcut şifai tesirleri büyütmek suretiyle sabit veya müteharrik sinema filimleri, ışıklı veya ışıksız ilan, radyo veya herhangi bir vasıta ile reklam yapılması memnudur. Şu kadar ki, tarifname ve gazetelerde ....hastalıklarında kullanılması faydalıdır şeklindeki ilanlara müsaade olunabilir. Ancak reçetesiz satılmasına müsaade edilmiyen müstahzarların tıbbi mecmualardan başka yerlerde reklamları yapılamaz.Reklam nümunelerinin önceden Sıhhat ve İçtimai Muavenet Vekaletince tasvip edilmeleri lazımdır.
Bir müstahzarın ilmi vasıfları hakkında hazırlanmış olan filimler Sıhhat ve İçtimai Muavenet Vekaletinin müsaadesiyle ve tayin edeceği yerlerde gösterilebilir.
Madde 0014:
Kodeksde dahil olmadığı halde müstahzar mahiyetinde olmıyan ve istimalinde fayda görüldüğü alemi tababette kabul edilmiş olan edviye ile ilmi ve fenni tetkikatta kullanılan kimyevi ve hayati terkiplerden memlekete ithallerinde menfaat tasavvur edilenlerin amil ve sahipleri tarafından müracaat vuku bulmaksızın ithallerine müsaade etmeğe Sıhhiye ve Muaveneti İçtimaiye Vekaleti salahiyettardır.
Madde 0015:
(Madde 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 12. Maddesi ile Yürürlükten Kaldırılmıştır.)
Madde 0016:
(25.05.1938 tarih ve 3402 sayılı Kanunun 2 nci maddesiyle yürürlükten kaldırılmıştır.)
Madde 0017:
(25.05.1938 tarih ve 3402 sayılı Kanunun 2 nci maddesiyle yürürlükten kaldırılmıştır.)
Madde 0018:
(Madde 18.01.2014 tarih ve 28886 sayılı Resmi Gazetede yayımlanan 6514 Sayılı Kanun ile Değişmiştir.)
10 uncu maddede yazılı tahlil neticesinde, müstahzarların terkibinde bulunan maddelerin saf olmadığı veya ruhsat almak için verilmiş olan formüle uymadığı veya müstahzarın tedavi vasıflarını azaltacak veya kaybedecek surette imal edilmiş olduğu anlaşılırsa, fiil suç oluşturmadığı takdirde, ruhsat sahibi ile müstahzarların bu şekilde imal edildiğini bilerek satan, satışa arz eden veya sattıranlara on bin Türk Lirasından beş yüz bin Türk Lirasına kadar idari para cezası verilir.
Müstahzarların bu Kanuna aykırı şekilde tanıtım ve satışını yapanlar ile bunları onaylı endikasyonu dışında pazarlayan ve bu şekilde reçete oluşumunu teşvik edenlere, ürünün son bir yıllık satış tutarı toplamının beş katına kadar idari para cezası verilir. Ancak bu ceza yüz bin Türk Lirasından aşağı olamaz.
Tanıtım veya satışların internet üzerinden yapılması hâlinde, Bakanlık tarafından derhâl erişimin engellenmesine karar verilir ve bu karar uygulanmak üzere Bilgi Teknolojileri ve İletişim Kurumuna bildirilir.
Yetkili merciden izin almaksızın veya verilen izne aykırı olarak sağlık beyanı ile ürün tanıtım ve satışını yapanlar hakkında yirmi bin Türk Lirasından üç yüz bin Türk Lirasına kadar idari para cezası verilir.
Fiillerin tekrarı hâlinde verilecek idari para cezası, daha önce verilen cezanın iki katı olarak uygulanır.
Madde 0019:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
(Fıkra 18.01.2014 tarih ve 28886 sayılı Resmi Gazetede yayımlanan 6514 Sayılı Kanun ile Değişmiştir.)Ruhsatsız olarak müstahzar imal edenler veya bu şekilde imal edilen müstahzarları bilerek satan, satışa arz eden veya sattıranlar, bir yıldan beş yıla kadar hapis cezası ile cezalandırılır. Bu müstahzarların kendilerine atfedilen tedavi vasıflarını haiz olmadığı veya bu vasıfları azaltacak veya kaybedecek şekilde veya saf olmayan maddelerden imal edildiği anlaşıldığı takdirde ceza üçte bir oranında artırılır. Müstahzar olmamakla beraber hastalıkları teşhis veya(1) tedavi ettiği beyanı ile herhangi bir ürünün satışını, pazarlamasını veya reklamını yapanlar bir yıldan beş yıla kadar hapis cezası ile cezalandırılır. Ayrıca bunların tanıtım veya satışlarının internet veya başkaca herhangi bir elektronik ortam üzerinden yapılması hâlinde 18 inci maddenin üçüncü fıkrası uygulanır.
Memleket dışında yapılmış müstahzarları ruhsatsız olarak ticaret amacıyla ithal etmek veya bunların özelliklerini bilerek satmak veya satışa arz etmek veya sattırmak kaçakçılıktır. Bu fıkrada yazılı suçları işleyenler hakkında Kaçakçılıkla Mücadele Kanunu hükümleri tatbik olunur.
(1) 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 10. Maddesi ile birinci fıkrasının üçüncü cümlesinde yer alan ve ibaresi veya şeklinde değiştirilmiştir.
Madde 0020:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
18 ve 19 uncu maddelerde mezkûr ahval hariç olmak üzere bu Kanun ahkamına muhalif hareket edenlere ikiyüzelli Türk Lirası idarî para cezası verilir.
Bu Kanunda yazılı olan idarî para cezalarına ve diğer idarî yaptırımlara mahallî mülkî amir tarafından karar verilir.
Madde 0021:
Bu kanunun suveri tatbikıyesi bir yönetmelik (1) ile tayin olunur.
(1) nizamname İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 3. Maddesi ile yönetmelik şeklinde değişmiştir.
Ek Madde 0001:
(06.02.1930 tarih ve 1557 sayılı Kanunun 1 inci maddesiyle gelen numarasız madde hükmü olup, teselsül için numaralandırılmıştır.) Yerli müstahzarların amilleri veya mes ul müdürleri ve ecnebi memleketlerden giren müstahzarları yapan fabrika veya laboratuvarın Türkiye de mütemekkin vekilleri vefat ettikleri takdirde verilmiş olan ruhsatnamelerin hükmü kalmaz. Yerli müstahzar amil veya mes ul müdürlerinin mirasçıları müstahzar yapmağa salahiyetli iseler doğrudan doğruya kendi namlarına ve salahiyet sahibi olmadıkları takdirde bunları yapabilecek salahiyetli bir mes ul müdür göstererek yeniden ruhsatname alırlar. Ecnebi fabrika ve laboratuvarların gösterecekleri yeni vekilleri de ayni mecburiyete tabidirler.  (4. Cümle 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 13. Maddesi ile Yürürlükten Kaldırılmıştır.)
Ek Madde 0002:
(Madde 13.11.2010 tarih ve 27610 sayılı Resmi Gazetede yayımlanan Kanun ile Yürürlükten Kaldırılmıştır.)
Geçici Madde 0001:
(Madde 18.01.2014 Tarih ve 28886 Sayılı Resmi Gazetede Yayımlanan 6514 Sayılı Kanun ile Eklenmiştir. )
Bu maddenin yürürlüğe girdiği tarihten önce beşerî ilaçların fiyatlandırılmasına dair 6/2/2004 tarihli ve 2004/6781 sayılı ve 12/6/2007 tarihli ve 2007/12325 sayılı Bakanlar Kurulu kararları ve değişiklikleri gereğince, referans fiyat uygulamasına bağlı fiyat değişikliklerinin öngörülen süre içinde bildirilmemesinden kaynaklanan haksız kazanç nedeniyle Sağlık Bakanlığınca tespiti yapılarak ruhsat sahiplerinden tahsil edilmiş tutarların Sosyal Güvenlik Kurumuna aktarılmış tutardan sonra kalan kısmı, kanuni faize ve bakiye alacaklara ilişkin haklar saklı kalmak üzere genel bütçeye gelir kaydedilir. Ruhsat sahipleri tarafından fiyat değişikliklerinin bildirilmesi gereken tarihi müteakip Sağlık Bakanlığının beşerî ilaçların fiyatlandırılmasına dair 6/2/2004 tarihli ve 2004/6781 sayılı ve 12/6/2007 tarihli ve 2007/12325 sayılı Bakanlar Kurulu kararları ve değişiklikleri çerçevesinde yapılan ilk fiyat belirlemesinin yürürlüğe girdiği tarih ile Sağlık Bakanlığınca tahsilatın yapıldığı tarih arasında kalan toplam sürenin tahsilat tarihinden geriye doğru hesaplanacak yarısı kadar bir süre esas alınarak ve ilgili tarihlerde geçerli olan kanuni faiz oranı uygulanarak, ruhsat sahipleri tarafından yatırılan toplam tutar üzerinden Sağlık Bakanlığı ile Maliye Bakanlığınca müştereken hesaplanacak kanuni faiz tutarı da ruhsat sahiplerinden Sağlık Bakanlığınca tahsil olunur.
Ek Madde 0003:
(Madde 13.06.2010 tarih ve 27610 sayılı Resmi Gazetede yayımlanan Kanun ile Yürürlükten Kaldırılmıştır.)
Ek Madde 0004:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Müstahzarları taklit ederek bunların tedavi vasıflarını azaltacak veya kaybedecek ya da kullananların sıhhatine az veya çok zarar verecek surette imal edenler veya bu suretle imal edildiğini bilerek satan, satışa arzeden veya sattıranlar, Türk Ceza Kanunu veya diğer ilgili kanun hükümlerine göre cezalandırılır.
Ek Madde 0005:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
Ek Madde 0006:
(04.01.1943 tarih ve 4348 sayılı Kanunun 2 nci maddesiyle gelen ek 3 üncü madde hükmü olup madde numarası teselsül ettirilmiştir.) Bu kanunun 18 ve 19 uncu maddeleriyle ek birinci maddesinde yazılı hallerde müstahzarlar zaptolunarak mahkeme karariyle yokedilir.
Ek Madde 0007:
(04.01.1943 tarih ve 4348 sayılı Kanunun 2 nci maddesiyle gelen ek 4 üncü madde hükmü olup madde numarası teselsül ettirilmiştir.) Tetkik veya tecrübe edilmek veya şahsi tedavide kullanılmak ve Sıhhat ve İçtimai Muavenet Vekaletince kabul edilecek miktarı aşmamak üzere ruhsatnameyi haiz olmıyan müstahzarlarla bunlardan ticarete çıkarılmamak şartiyle resmi müesseseler veya amme menfaatlerine hadim hayır cemiyetleri namına gelecek olanların dışardan memlekete ithaline Sıhhat Vekaletince müsaade edilebilir.
Ek Madde 0008:
(Madde 24.07.2025 tarih ve 32965 sayılı Resmi Gazetede yayımlanan 7557 Sayılı Kanunun 8. Maddesi ile Eklenmiştir)
Ruhsat veya izin sahipleri; beşeri tıbbi ürünlerin ve özel tıbbi amaçlı gıdaların tedarik zinciri içindeki tüm hareketlerini Bakanlıkça belirlenen usul ve esaslara uygun olarak takip sistemine bildirir. Bu fıkraya aykırı hareket edenlere, aykırılığa konu tüm ürünlerin aykırılığın tespit tarihindeki depoya satış fiyatları toplamının iki katı tutarında idari para cezası verilir. Aynı fiilin bir yıl içindeki tekerrüründe idari para cezası bir kat artırılarak uygulanır.
Ek Madde 0022:
Bu kanun neşri tarihinden muteberdir. Ancak Sıhhiye ve Muaveneti İçtimaiye Vekaletince elyevm imal veya ithal müsaadesi verilmiş olan müstahzarlar için üç ay zarfında yeniden ruhsatname istihsali zımnında müracaat edilmek şartiyle altı ay hitamına kadar kemakan imal ve ithaline devam caiz olacağı gibi kanunun 16, 17, 18, 19 uncu maddeleri ahkamının tatbikına da tarihi neşrinden itibaren altı ay sonra başlanır. Ve mezkür tarihte dahili memlekette mevcut müstahzarlar miktarı tesbit ve her birinin mümasillerine nazaran Sıhhiye ve Muaveneti İçtimaiye Vekaletince tanzim edilecek liste üzerinden rüsumu ahzedilerek bu kısım müstahzarların daha altı ay müddetle Türkiye dahilinde satılmalarına müsaade olunur.
Ek Madde 0023:
Bu kanunun ahkamını icraya Adliye, Maliye ve Sıhhiye ve Muaveneti İçtimaiye Vekilleri memurdur.
Yükleyen: yasinuzunoglu
