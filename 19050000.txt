1905 sayılı Menkul ve Gayrimenkul Emval İle Bunların İntifa Haklarının ve Daimi Vergilerin Mektumlarını Haber Verenlere Verilecek İkramiye Hakkında Kanun
Yayımlandığı Resmî Gazete Tarihi: 31.12.1931
Yayımlandığı Resmî Gazete Sayısı: 1990
Kabul Tarihi	26.12.1931
Madde 0001:
Umumi veya hususi kanunlar ve muahedeler ahkamına göre Devlete ait veya Hazine emrine mevdu olması lazımgeldiği halde Hükümetin kayda müstenit ıttılaı haricinde kalmış olan bilümum menkul ve gayrimenkul emval veya bu nevi emvalin intifa hakları ile senede merbut veya ipotekli ve ipoteksiz alacakları ve her nevi mevduat ve emanet ile esham ve tahvilatı ve sigorta matluplarını ihbar edenlere ihbar edilen emvalin veya intifa hakkının Hazineye aidiyeti tahakkuk ettikten sonra bu emvalin kıymetleri veya iki senelik intifa baliğleri üzerinden aşağıdaki nispetlere göre ikramiye verilir:
Menkullerde	Gayrimenkullerde
5000 liraya kadar	Yüzde 30	Yüzde 20
25000 liraya kadar, 5000 liradan yukarı olan kısım için	Yüzde 25	Yüzde 15
50000 liraya kadar, 25000 liradan yukarı olan kısım için	Yüzde 15	Yüzde 12
100000 liraya kadar, 50000 liradan yukarı olan kısım için	Yüzde 10	Yüzde 10
100000 liradan yukarı olan kısım için	Yüzde 7,5	Yüzde 7,5
Mühim ihbarlarda Cumhurbaşkanı (1) karariyle bu nispetler icaba göre teyit edilebilir.
(1) İcra Vekilleri Heyeti İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 10. Maddesi ile Cumhurbaşkanı şeklinde değişmiştir.
Madde 0002:
İhbar, Devlet memurları tarafından vakı olduğu takdirde ihbar edenlere birinci maddenin şeraiti dahilinde ve bu maddedeki nispetlerin yarısı miktarında ikramiye verilir.
Ancak birinci maddedeki emvalin ve intifa haklarının tahrir ve tahakkuku ile vazifedar olan memurlarla bu memurları sevk ve idare eden amirlere ihbar mukabili olarak ikramiye verilir.
Madde 0003:
Bu kanunun neşri tarihinden evvel vakı olupta taalük eylediği menkul ve gayrimenkul emval ile intifa haklarının Hazineye aidiyetinin tahakkuk muamelesi henüz hitam bulmamış olan ihbarların muhbirlerine dahi bu kanunun hükümlerine göre ikramiye verilir.
Madde 0004:
Verilecek ikramiyelerin hesabında menkullerin ve intifa haklarının o tarihteki miktar ve rayiç kıymetleri, gayrimenkullerin arazi ve bina vergileri kanunlarına göre tayin olunacak kıymetleri, esastır.
Madde 0005:
Asariatika ve defineler hakkındaki hususi hükümler mer idir.
Madde 0006:
Bina, arazi ve arsalardan tahrir harici kalanlar ile kazanç, hayvanlar, veraset ve intikal, muamele, dahili istihlak ve damga gibi daimi vergilerden yanlış beyanname vermek veya çift defter tutmak veya sair suretlerle ketmedilmiş olanları haber verenlere tahakkuk edecek vergi ve misil cezaları mecmuu üzerinden aşağıdaki nispetler dahilinde ikramiye verilir:
500 liraya kadar	Yüzde 15
5000 liraya kadar, 500 liradan yukarı olan kısım için	Yüzde 30
15000 liraya kadar, 5000 liradan yukarı olan kısım için	Yüzde 20
15000 liradan yukarı olan kısım için	Yüzde 10
Bu nispetlere göre hesap olunacak ikramiyenin üçte biri verginin kati surette tahakkukunda ve üçte ikisi verginin tahsili akabinde verilir.
Muhbirleri mevcut olupta tahakkuk muamelesi henüz intaç edilmemiş olan bu kabil mektumların muhbirlerine dahi işbu maddenin hükümlerine göre ikramiye verilir.
Bilümum malmemurları ile tahrir ve tahmin heyetleri mensuplarına ve tahakkuk muamelesinde vazifedar olanlara ikramiye verilmez.
Madde 0007:
Bu kanunun birinci ve altıncı maddelerinde yazılı mektumları zahire çıkarmakta emsali meyanında fevkalade hizmeti görülen varidat tahakkuk ve tetkik memurları bulundukları mahallin en büyük malmemurunun talebi ve Maliye Vekaletinin takdir ve tensibi ile misil zamları fazlalarından iki maaş baliğine kadar nakten taltif olunabilirler.
Madde 0008:
Bu kanun neşri tarihinden muteberdir.
Madde 0009:
Bu kanunun icrasına Maliye Vekili memurdur.
Yükleyen: yasinuzunoglu
