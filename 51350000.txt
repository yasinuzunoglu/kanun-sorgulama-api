5135 sayılı Uzman Jandarma Kanununda Değişiklik Yapılmasına Dair Kanun
Yayımlandığı Resmî Gazete Tarihi: 20.04.2004
Yayımlandığı Resmî Gazete Sayısı: 25439
Kabul Tarihi	14.04.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-794/5816
30.12.2003
TÜRKİYE BÜYÜK MİLLET MECLİSİ BAŞKANLIĞINA
Millî Savunma Bakanlığınca hazırlanan ve Başkanlığınıza arzı Bakanlar Kurulunca 22.12.2003 tarihinde kararlaştırılan Uzman Jandarma Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Jandarma Genel Komutanlığı bandosu, geçmiş dönemde uluslararası düzeyde çeşitli bando festivallerine katılmış, bu etkinliklerde Türk Silahlı Kuvvetlerini en iyi şekilde temsil etmiş ve önemli başarılar elde ederek büyük beğeni kazanmıştır.
Söz konusu festivallerde, diğer ülke bandoları bünyesinde bayan uzman personel görevlendirildiği müşahede edilmiş ve sınırlı sayıda bayan uzman jandarma istihdam etmek suretiyle, benzer uygulamanın jandarma bandosunun etkinliği açısından da yararlı olacağı değerlendirilmiştir.
Tasarı ile; sadece jandarma bando komutanlıklarında istihdam edilmek üzere, 18 yaşını bitirmiş ve 24 yaşını geçmeyen en az lise veya dengi okul mezunu bayanların da, uzman jandarma kaynakları arasında yer alması öngörülmektedir.
HÜKÜMETİN TEKLİF ETTİĞİ METİN
UZMAN JANDARMA KANUNUNDA DEĞİŞİKLİK YAPILMASINA DAİR KANUN TASARISI
Madde 0001:
28.5.1988 tarihli ve 3466 sayılı Uzman Jandarma Kanununun 4 üncü maddesi aşağıdaki şekilde değiştirilmiştir.
Madde 4.- Uzman jandarma kaynaklarını, 18 yaşını bitirmiş ve 24 yaşını geçmeyen en az lise veya dengi okul mezunu erkeklerden;
Muvazzaf askerlik hizmetini yapmış olanlardan terhisi müteakip iki yıl içerisinde müracaat edenler,
Muvazzaf askerlik hizmetini yapmamış olanlar,
teşkil eder.
Sadece jandarma bando komutanlıklarında istihdam edilmek üzere, 18 yaşını bitirmiş ve 24 yaşını geçmeyen en az lise veya dengi okul mezunu bayanlar da, uzman jandarma kaynakları arasında yer alır.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
Madde ile; sadece jandarma bando komutanlıklarında istihdam edilmek üzere, 18 yaşını bitirmiş ve 24 yaşını geçmeyen en az lise veya dengi okul mezunu bayanların da, uzman jandarma kaynakları arasında yer alması öngörülmektedir.
Madde 0002:
Yürürlük maddesidir.
Madde 0003:
Yürütme maddesidir.
İÇİŞLERİ KOMİSYONUNUN KABUL ETTİĞİ METİN
UZMAN JANDARMA KANUNUNDA DEĞİŞİKLİK YAPILMASINA DAİR KANUN TASARISI
Madde 0001:
Tasarının 1 inci maddesi, Komisyonumuzca aynen kabul edilmiştir.
Madde 0002:
Tasarının 2 nci maddesi, Komisyonumuzca aynen kabul edilmiştir.
Madde 0003:
Tasarının 3 üncü maddesi, Komisyonumuzca aynen kabul edilmiştir.
İçişleri Komisyonu Raporu
T.C.
İçişleri Komisyonu
Esas No	1/737
Karar No	59
12.02.2004
TÜRKİYE BÜYÜK MİLLET MECLİSİ BAŞKANLIĞINA
Millî Savunma Bakanlığınca hazırlanarak Bakanlar Kurulunca, 30.12.2003 tarihinde Başkanlığınıza sunulan, Uzman Jandarma Kanununda Değişiklik Yapılmasına Dair Kanun Tasarısı, Başkanlığınızca 12.1.2004 tarihinde esas komisyon olarak Komisyonumuza; tali komisyon olarak da Millî Savunma Komisyonuna havale edilmiştir. Komisyonumuz, 12.2.2004 tarihli 25 inci toplantısında, Adalet, İçişleri ve Millî Savunma bakanlıkları temsilcilerinin de katılımıyla Tasarıyı inceleyip görüşmüştür.
Tasarı ile jandarma genel komutanlığı bandosunda, çağdışı benzer ülke kurum bandolarında olduğu gibi, bayan uzman jandarma personelinin de görevlendirilmesi amaçlanmaktadır. Bu şekilde bando takımının daha etkin hizmet vereceği düşünülmektedir.
Tasarının tümü üzerinde yapılan görüşmeler sırasında aşağıdaki görüşler ileri sürülmüştür.
Bayanların jandarma teşkilâtının bütün hizmetlerinde yer alması Jandarma Genel Komutanlığının ideal olarak düşündüğü bir projedir. Bu bağlamda jandarma subayı olarak çalışabilen bayanların, astsubay olarakta çalışmalarına yönelik denemeler yapılmakta, başarı sağlanması durumunda daha alt düzey görevlerde de bayan personel istihdamının sağlanması düşünülmektedir.
Jandarma Genel Komutanlığı Bandosu, ülkemizde ve uluslararası platformlarda başarılı bir şekilde görevini ifa etmektedir.
Özellikle uluslararası görevlerde ülkelerin benzer kurum bandolarının bayan personel çalıştırdıkları görülmüştür. Jandarma bando takımının uluslararası görevlerde ülkemizi daha iyi temsil edip etkin hizmet vereceği düşüncesiyle tasarı hazırlanmıştır.
Tasarının tümü üzerinde yapılan bu görüşmelerden sonra, tasarının tümü ile gerekçesi benimsenerek maddelerin görüşülmesine geçilmesi kararlaştırılmıştır.
Tasarının yukarıda sözü edilen düzenlemeyi içeren 1 inci maddesi ile yürürlük ve yürütmeye ilişkin 2 nci ve 3 üncü maddeleri Komisyonumuzca aynen kabul edilmiştir.
Raporumuz, Genel Kurula sunulmak üzere arz olunur.
Madde 0001:
28.05.1988 tarihli ve 3466 sayılı Uzman Jandarma Kanununun 4 üncü maddesi aşağıdaki şekilde değiştirilmiştir.
Madde 4.- Uzman jandarma kaynaklarını, 18 yaşını bitirmiş ve 24 yaşını geçmeyen en az lise veya dengi okul mezunu erkeklerden;
Muvazzaf askerlik hizmetini yapmış olanlardan terhisi müteakip iki yıl içerisinde müracaat edenler,
Muvazzaf askerlik hizmetini yapmamış olanlar,
Teşkil eder.
Sadece jandarma bando komutanlıklarında istihdam edilmek üzere, 18 yaşını bitirmiş ve 24 yaşını geçmeyen en az lise veya dengi okul mezunu bayanlar da uzman jandarma kaynakları arasında yer alır.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
