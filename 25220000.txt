2522 sayılı Kamu Kuruluşlarının Yurt Dışındaki İhalelere Katılması Hakkında Kanun
Yayımlandığı Resmî Gazete Tarihi: 15.09.1981
Yayımlandığı Resmî Gazete Sayısı: 17459
Kabul Tarihi	11.09.1981
Madde 0001 :
Genel, katma ve özel bütçeli kuruluşlar ve müesseseler, bunlara bağlı döner sermayeli kuruluşlar, Kamu İktisadi Teşebbüsleri ve kanunla veya Cumhurbaşkanlığı kararnamesiyle (1) kurulan diğer kamu kuruluşları ile sermayesinin yarısından fazlası tek başına ya da birlikte Devlete, Kamu İktisadi Teşebbüslerine ait olan kuruluşların faaliyet alanlarına giren konularda yurt dışında yapılacak ihalelere katılabilmelerine, taahhütlere girişebilmelerine, bu amaçla gerekli inceleme, araştırma, proje, inşaat ve işletme gibi hizmetlerle girişilen taahhüdün gereği olan diğer işlem ve hizmetleri bizzat veya aralarında birleşerek yahut bu kanun kapsamı dışında kalan yerli ve yabancı kuruluşlarla ortaklık şeklinde yapabilmelerine izin vermeye, bu faaliyetleri kontrol ve nezaret etmeye ve bu konulardaki usul ve esasları tespit etmeye Cumhurbaşkanı (1) yetkilidir.
(1) 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 65. Maddesi ile Bakanlar Kurulu İbaresi Cumhurbaşkanı şeklinde değişmiş ve ve kanunla ibaresinden sonra gelmek üzere veya Cumhurbaşkanlığı kararnamesiyle ibaresi eklenmiştir.
Madde 0002 :
Bu Kanun yayımı tarihinde yürürlüğe girer.
Madde 0003 :
Bu Kanunu Bakanlar Kurulu yürütür.
Yükleyen: yasinuzunoglu
