2538 sayılı 353 Sayılı Askeri Mahkemeler Kuruluşu ve Yargılama Usulü Kanunu ile 1402 Sayılı Sıkıyönetim Kanununda Değişiklik Yapılması Hakkında Kanun
Yayımlandığı Resmî Gazete Tarihi: 18.10.1981
Yayımlandığı Resmî Gazete Sayısı: 17488
Kabul Tarihi	16.10.1981
Madde 0001:
353 Sayılı Askeri Mahkemeler Kuruluşu ve Yargılama Usulü Kanununun 2 nci maddesine 1 inci fıkrasından sonra aşağıdaki şekilde bir fıkra eklenmiştir.
200 ve daha fazla sanık hakkında açılan davalarda askeri mahkeme dört hakim ve bir subay üyeden kurulur. Duruşma sonuçlanıncaya kadar birleştirme veya başka nedenlerle sanık sayısının 200 veya daha fazla miktara ulaştığı davalarda da bu hüküm uygulanır. Ancak, duruşma sonuçlanıncaya kadar görülmekte olan davadaki sanık sayısının bu miktardan aşağı düşmesi halinde, askeri mahkeme kuruluşunda değişiklik yapılamaz.
Madde 0002:
353 Sayılı Askeri Mahkemeler Kuruluşu ve Yargılama Usulü Kanununa aşağıdaki ek geçici 3 üncü madde eklenmiştir.
EK GEÇİCİ MADDE 3.- Bu Kanunun değiştirilen 2 nci maddesinin mahkeme kuruluşuna ilişkin hükümleri duruşması halen devam etmekte olan davalar hakkında da uygulanır.
Madde 0003:
1402 Sayılı Sıkıyönetim Kanununun Ek 5 inci maddesinin 3 üncü fıkrasına aşağıdaki cümle eklenmiştir.
Ancak, mahkeme heyetindeki askeri hakim sayısı (1) den az olamaz.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
