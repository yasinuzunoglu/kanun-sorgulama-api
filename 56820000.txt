5682 sayılı Pasaport Kanunu
Yayımlandığı Resmî Gazete Tarihi: 15.07.1950
Yayımlandığı Resmî Gazete Sayısı: 7564
Kabul Tarihi	15.07.1950
Madde 0001: Giriş - çıkış kapıları
(19.06.1984 tarih ve 240 sayılı KHK. ile değişen şekli.) (Aynen Kabul: 07.11.1984 tarih ve 3073/1.) Türk vatandaşları ve yabancılar Cumhurbaşkanınca (1) tayin olunan yolcu giriş - çıkış kapılarından Türkiye ye girip çıkabilirler.
Gümrük kapılarının açılışında İçişleri Bakanlığının görüşü alınır.
(1) İçişleri Bakanlığının teklifi üzerine Bakanlar Kurulunca İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 23. Maddesi ile Cumhurbaşkanınca şeklinde değişmiştir.
Madde 0002: Pasaport veya pasaport yerine geçerli vesika zorunluğu
(19.06.1984 tarih ve 240 sayılı KHK. ile değişen şekli.) (Aynen Kabul: 07.11.1984 tarih ve 3073/2.) Türk vatandaşları ile yabancılar Türkiye ye girebilmek ve Türkiye den çıkabilmek için yolcu giriş - çıkış kapılarındaki polis makamlarına usulüne uygun ve muteber pasaport veya pasaport yerine geçerli bir vesika ibraz etmeye mecburdurlar.
Gümrük ve diğer işlemlerin yapılabilmesi için polis makamlarınca giriş veya çıkış işlemlerinin bitirilmesi şarttır.
Kanunlar ve milletlerarası anlaşmalarla tespit edilenlerden başka, Türk vatandaşları ile yabancılar için, ne gibi belgelerin pasaport yerine geçerli kabul edilebileceği hususunda İçişleri ve Dışişleri bakanlıkları müştereken karar almaya yetkilidirler.
Madde 0003: Pasaport veya vesikasız gelen Türk vatandaşları
Pasaportsuz veya vesikasız, usulüne uygun veya muteber olmıyan pasaport veya vesikalarla Türkiye sınırlarına gelerek Türk vatandaşlığını iddia edenler:
Türkiye Cumhuriyeti nüfus hüviyet cüzdanlarını veya hüviyet varakalarını ibraz ettikleri ve bunların kendilerine ait bulunduğu tahakkuk eylediği takdirde;
Nüfus hüviyet varakasından başka vesika veya delil gösterenler ise, bu vesika veya delillerin kıymeti polisçe takdir edilerek Türk vatandaşı olduklarına kanaat getirilmesi halinde Türkiye ye kabul olunurlar.
Yukardaki (B) fıkrasında bahis mevzuu kimseler vatandaşlıkları en seri vasıta ile usulü veçhile sabit oluncaya kadar icabederse en yakın idare merkezine gönderilerek mahalli mülkiye amirinin göstereceği yerde oturtulabilirler.
Türk vatandaşlığı sabit olmıyanlar geri çevrilirler.
Madde 0004: Pasaportsuz veya vesikasız gelen yabancılar
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0005: Giriş vizesi mecburiyeti
(1)  (Fıkra 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
(2)  (Fıkra 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
(3) Türk vatandaşları Türkiye ye gelmek için vize almak mecburiyetine tabi değildirler.
Madde 0006: Vize muafiyeti
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0007: Çıkış vizesi
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0008: Türkiye ye girmeleri memnu kimseler
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0009: Mukabelei bilmisil
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0010: İstisnai pasaport ve vize kolaylıkları
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0011: Harbde ve fevkalade hallerde istisnai tedbirler
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0012: Pasaportların ve vesikaların nevileri, harçları ve bunları vermeye yetkili makamlar
Türkiye Cumhuriyeti namına verilecek pasaport ve bunların yerini tutmaya mahsus vesikalar şunlardır:
Pasaportlar:
Diplomatik pasaportlar;
Hususi damgalı pasaportlar;
Hizmet damgalı pasaportlar;
Umuma mahsus pasaportlar (Münferit veya müşterek olur);
Yabancılara mahsus pasaportlar.
(19.06.1984 tarih ve 240 sayılı KHK. ile değişen şekli.) (Aynen Kabul: 07.11.1984 tarih ve 3073/3.) Pasaport yerine geçerli vesikalar:
Pasavanlar, idari mektuplar ve hudut geçiş belgeleri,
Gemiadamı cüzdanları, demiryolu ve hava ulaşım araçları memur ve mürettebatına verilen vesikalar,
Seyahat belgesi ve benzeri belgeler.
Madde 0013: Diplomatik pasaportlar
Diplomatik pasaportlar, Dışişleri Bakanlığı ile yabancı memleketlerde Türkiye Cumhuriyeti Büyük Elçilik ve elçilikleri tarafından verilir.
Diplomatik pasaportlar, muvakkat görev veya seyahat için gidenlere görevlerinin veya seyahatlerinin mahiyetine göre, bir seyahate mahsus olmak üzere veya azami iki sene için, daimi görevle gidenlere de Dışişleri Bakanlığınca tespit edilecek sürede geçerli olmak üzere verilir.(3)
Diplomatik pasaportlar; Türkiye Büyük Millet Meclisi Üyelerine, Cumhurbaşkanı yardımcıları ve bakanlara (11), Anayasa Mahkemesi Başkan ve üyeleri ile (4) Yargıtay, Danıştay, Askeri Yargıtay, Askeri Yüksek İdare Mahkemesi, Uyuşmazlık Mahkemesi, Sayıştay, Genel Kurmay birinci ve ikinci başkanlarına, Cumhuriyet Başsavcısına, orgenerallere, oramirallere, eski cumhurbaşkanlarına, yasama meclisleri eski başkanlarına, eski başbakanlar , eski cumhurbaşkanı yardımcıları (11) ve eski bakanlara, Türkiye Büyük Millet Meclisi eski üyelerine, (10) Cumhurbaşkanlığı Genel Sekreterine, (11) Türkiye Büyük Millet Meclisi Başkanlığı Genel Sekreterine,(6) Bakan yardımcıları (11) ile Diyanet İşleri Başkanına, Valilere, Büyükşehir Belediye başkanlarına, (7) Büyükelçi unvanını almış olanlar ile(2) , Dışişleri Bakanlığı meslek mensuplarına Yurtdışı Türkler ve Akraba Topluluklar Başkanına(1) , Türk İşbirliği ve Koordinasyon Ajansı Başkanına ve bu Başkanlığın yurtdışındaki Program Koordinasyon Ofisi sorumlusuna(5) , Cumhurbaşkanlığı üst düzey görevlilerine (11), Türkiye Cumhuriyeti dış temsilcilikleri nezdinde memur edilen müşavirlere, ataşelere ve muavinlerine, din hizmetleri koordinatörlerine, (9) Hükümet adına milletlerarası resmi müzakereler yapılması, mukavelenameler akdi için veya milletlerarası toplantılarla kongre ve konferanslara katılmak üzere gönderilenlere ve yabancı devletler veya millletlerarası teşekküller nezdinde daimi veya geçici görev yapmak üzere gönderilenlere, siyasi kuryelere verilir.
(25.02.1981 tarih ve 2418 sayılı Kanunun 1 inci maddesiyle değişen şekli.) Diplomatik pasaport alabilecek durumda bulunan veya alan kimselerin sıfat veya vazifeleri devam ettiği müddetçe, eşlerine dahi diplomatik pasaport verilmesi veya bunların eşlerinin pasaportlarının refakat hanesine kayıt edilmesi mümkündür.
(Fıkra 01.08.2010 tarih ve 27659 sayılı Resmi Gazetede yayımlanan 6009 Sayılı Kanun ile Değişmiştir.) Diplomatik pasaport alan kimselerin sıfat ve vazifeleri devam ettiği müddetçe, ergin olmayan veya ergin olsalar dahi yanlarında yaşayıp evli bulunmayan ve iş sahibi olmayan öğrenimi devam eden çocuklarına 25 yaşının ikmaline kadar, yine ergin olsalar dahi yanlarında yaşayıp evli bulunmayan ve iş sahibi olmayan aynı zamanda bedensel, zihinsel veya ruhsal engellerinden (8) en az biri nedeniyle sürekli bakıma muhtaç durumda olduğu resmi sağlık kurumlarının düzenlediği sağlık kurulu raporu ile belgelenen çocuklarına da hak sahibi kişinin pasaportu ile aynı süre geçerli diplomatik pasaport verilir.
Diplomatik pasaportların, sahiplerinin veya varsa refakat hanesinde kayıtlı bulunanların birer kıta fotoğrafisini ihtiva eylemeleri lazımdır.
Diplomatik pasaportlar hiçbir harç veya resme tabi değildir.
(1) (06.04.2010 Tarih ve 27544 Sayılı Resmi Gazetede Yayınlanan 5978 Sayılı Kanun ile Dışişleri Bakanlığı meslek mensuplarına, ibaresinden sonra gelmek üzere Yurtdışı Türkler ve Akraba Topluluklar Başkanına, ibaresi eklenmiştir.)
(2) (2) (azami dört sene için muteber olmak üzere verilip icabında aynı müddetler için üç defa temdit olunur. İbaresi 01.08.2010 Tarih ve 27658 Sayılı Resmi Gazetede Yayınlanan 6009 Sayılı Kanun ile Metinde Görüldüğü Biçimde Değişmiştir.)
(3) (Büyükelçilik unvanı taşıyan Başbakan başmüşavirleri ile Başbakan dışişleri danışmanlarına İbaresi 01.08.2010 Tarih ve 27658 Sayılı Resmi Gazetede Yayınlanan 6009 Sayılı Kanun ile Metinde Görüldüğü Biçimde Değişmiştir.)
(4) (03.04.2011 Tarih ve 27894 Sayılı Resmi Gazetede Yayınlanan 6216 Sayılı Kanun ile Anayasa Mahkemesi, ibaresi Anayasa Mahkemesi Başkan ve üyeleri ile olarak değiştirilmiştir.)
(5) (02.11.2011 Tarih ve 28103 Sayılı Resmi Gazetede Yayınlanan 656 Sayılı KHK ile Türk İşbirliği ve Koordinasyon Ajansı Başkanına ve bu Başkanlığın yurtdışındaki Program Koordinasyon Ofisi sorumlusuna, ibaresi eklenmiştir.)
(6) (18.12.2011 Tarih ve 28146 Sayılı Resmi Gazetede Yayınlanan 6253 Sayılı Kanun ile üçüncü fıkrasında yer alan Cumhurbaşkanlığı Genel Sekreterine, ibaresinden sonra gelmek üzere Türkiye Büyük Millet Meclisi Başkanlığı Genel Sekreterine, ibaresi eklenmiştir.)
(7) 06.12.2012 Tarih ve 28489 Sayılı Resmi Gazetede Yayınlanan 6360 Sayılı Kanun ile üçüncü fıkrasında yer alan Diyanet İşleri Başkanına, ibaresinden sonra gelmek üzere Valilere, Büyükşehir Belediye başkanlarına, ibaresi eklenmiştir.
(8) özürlerinden İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engellerinden olarak değişmiştir.
(9) Altı Çizili İbare 11.09.2014 tarih ve 29116 Sayılı Resmi Gazetede Yayımlanan 6552 Sayılı Kanun İle eklenmiştir.
(10) dışişleri eski bakanlarına, İbaresi 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 1. Maddesi ile eski bakanlara, Türkiye Büyük Millet Meclisi eski üyelerine, şeklinde değişmiştir.
(11) Türkiye Büyük Millet Meclisi Üyesi olmayan bakanlara İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 23. Maddesi ile Cumhurbaşkanı yardımcıları ve bakanlara şeklinde değişmiş ve Altı Çizili İbare eklenmiş ve Üstü Çizili İbare madde metninden çıkarılmış ve Başbakanlık ve bakanlık müsteşarları İbaresi Bakan yardımcıları şeklinde ve Genel Sekreterliği üst düzey görevlilerinden resmi bir görevle gönderilenlere İbaresi üst düzey görevlilerine şeklinde değişmiştir.
Madde 0014: Hususi pasaportlar
Hususi damgalı pasaportlar:
(28.05.1988 tarih ve 3463 sayılı Kanunun 2 nci maddesiyle değişen şekli.) (1. Fıkranın: 22.08.1989 tarih ve 378 sayılı KHK. nin 1 inci maddesiyle değişen şekli.) Türkiye Büyük Millet Meclisi eski üyeleri, eski bakanlar ile (4) birinci, ikinci ve üçüncü derece kadrolarda bulunan veya bu kadrolar karşılık gösterilmek veya T.C. Emekli Sandığı ile ilgilendirilip emekli kesenekleri bu derecelerden kesilmek suretiyle sözleşmeli olarak çalıştırılan Devlet memurları ve diğer kamu görevlileri , vakıf yükseköğretim kurumlarında görev yapanlardan en az 15 yıl mesleki kıdemi olan öğretim üyeleri (7) ile birinci derece kadro ile emekliliğe hak kazanmış olan belediye başkanlarına (3); diplomatik pasaport verilmesini gerektiren vazifelerden başka herhangi bir resmi vazife ile veya kendi hesaplarına yabancı ülkelere gittikleri zaman verilir. (01.11.2005 tarih ve 25983 sayılı Resmi Gazete de yayımlanan 5411 sayılı Kanunun 168/G maddesiyle eklenen cümle.) Bankacılık Düzenleme ve Denetleme Kurulu ve Tasarruf Mevduatı Sigorta Fonu Kurulu üyeleri ile vakıf yükseköğretim kurumlarında görev yapan öğretim üyeleri (7) için, T.C. Emekli Sandığı ile ilgilendirilme ve emekli keseneklerinin bu derecelerden kesilmesi şartı aranmaz.
Bunlardan emeklilik veya çekilme sebepleri ile vazifelerinden ayrılmış olanlara da bu nevi pasaport verilir.
(03.03.1993 tarih ve 3868 sayılı Kanunun 1 inci maddesiyle değişen şekli.) (1) İl ve ilçe belediye başkanlarına, görevleri süresince hususi damgalı pasaport verilir.
(Paragraf 24.10.2019 Tarih ve 30928 sayılı Resmi Gazetede yayımlanan 7188 Sayılı Sayılı Kanunun 1. Maddesi ile Eklenmiştir) Baro levhasına yazılı olan ve en az on beş yıl kıdemi bulunan avukatlara, haklarında 26/9/2004 tarihli ve 5237 sayılı Türk Ceza Kanununun İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ile 12/4/1991 tarihli ve 3713 sayılı Terörle Mücadele Kanunu kapsamına giren suçlardan dolayı soruşturma veya kovuşturma bulunmaması kaydıyla hususi damgalı pasaport verilebilir. Buna ilişkin usul ve esaslar, Dışişleri Bakanlığı ile Adalet Bakanlığının olumlu görüşü alınarak İçişleri Bakanlığınca yürürlüğe konulan yönetmelikle belirlenir.
Hususi damgalı pasaport alabilecek durumda bulunanların eşlerine de aynı nevi pasaport verilir. Hususi damgalı pasaport almaya hakkı bulunduğu sırada vefat edenlerin dul eşlerine başkası ile evlenmemiş ise ayrı neviden pasaport verilmesi mümkündür.
(Paragraf 01.08.2010 tarih ve 27659 sayılı Resmi Gazetede yayımlanan 6009 Sayılı Kanunla Değişmiştir.) Hususi damgalı pasaport alabilecek durumda bulunanların ergin olmayan veya ergin olsalar dahi yanlarında yaşayıp evli bulunmayan ve iş sahibi olmayan öğrenimi devam eden çocuklarına 25 yaşının ikmaline kadar, yine ergin olsalar dahi yanlarında yaşayıp evli bulunmayan ve iş sahibi olmayan, aynı zamanda bedensel, zihinsel veya ruhsal engellerinden (2) en az biri nedeniyle sürekli bakıma muhtaç durumda olduğu resmi sağlık kurumlarının düzenlediği sağlık kurulu raporu ile belgelenen çocuklarına da hususi damgalı pasaport verilir.
(Paragraf 09.08.2016 tarih ve 29796 sayılı Resmi Gazetede yayımlanan 6728 Sayılı Kanun ile Eklenmiştir) Yıllık ortalama ihracat değerlerine göre yapılan sınıflandırmada; son üç yılda yıllık ortalama ihracat tutarı Cumhurbaşkanının (5) belirleyeceği değerin üzerinde olan firma yetkililerine, Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı bir yıl veya daha fazla süreyle hapis cezasına ya da affa uğramış olsa bile; Devletin güvenliğine karşı suçlar, anayasal düzene ve bu düzenin işleyişine karşı suçlar, zimmet, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından mahkûm olmamaları kaydıyla, Cumhurbaşkanınca (5) belirlenen esaslara göre dört (6) yıl süreyle hususi damgalı pasaport verilebilir.
(25.02.1981 tarih ve 2418 sayılı Kanunun 2 nci maddesiyle değişen şekli.) Hizmet Damgalı Pasaportlar:
Bu Kanun gereğince kendilerine diplomatik veya hususi damgalı pasaport verilmesi mümkün olmayan kimselere, Hükümetçe, hususi idarelerce veya belediyelerce resmi vazife ile dış memleketlere gönderildiklerinde veya dış memleketlerde vazifeye alındıklarında verilir.
Türkiye Cumhuriyetinin üyesi bulunduğu milletlerarası kuruluşlarda memur statüsünde çalışanlar ile Türk Hava Kurumu ve Türkiye Kızılay Cemiyetince görevlendirilenlere de aynı nevi pasaport verilir.
(Paragraf 01.08.2010 tarih ve 27659 sayılı Resmi Gazetede yayımlanan 6009 Sayılı Kanunla Değişmiştir.) Hizmet damgalı pasaport alanların eşlerine, ergin olmayan veya ergin olsalar dahi yanlarında yaşayıp evli bulunmayan ve iş sahibi olmayan öğrenimi devam eden çocuklarına 25 yaşının ikmaline kadar, yine ergin olsalar dahi yanlarında yaşayıp evli bulunmayan ve iş sahibi olmayan aynı zamanda bedensel, zihinsel veya ruhsal engellerinden (2) en az biri nedeniyle sürekli bakıma muhtaç durumda olduğu resmi sağlık kurumlarının düzenlediği sağlık kurulu raporu ile belgelenen çocuklarına da hak sahibi kişinin pasaportu ile aynı süre geçerli hizmet damgalı pasaport verilir.
(19.06.1984 tarih ve 240 sayılı KHK ile değişen şekli.) (Değiştirilerek Kabul: 07.11.1984 tarih ve 3073/4.) Hususi ve Hizmet Damgalı Pasaportlar:
Talep edenin mensup bulunduğu makamın yetkili amirinin başvurusu üzerine İçişleri Bakanlığınca verilir, Bu nev i pasaportlar aynı şart dahilinde İçişleri Bakanlığının muvafakatı ve Dışişleri Bakanlığının vereceği talimat üzerine, Türkiye Cumhuriyeti büyükelçilik ve elçiliklerince de verilebilir. Yukarıdaki A ve B bendlerinde yazılı eşlere ve çocuklara hususi veya hizmet damgalı pasaport verilmesi veya çocukların refakat hanesine kaydı için de aynı yazılı başvuruya lüzum vardır. Emeklilik veya çekilme sebepleri ile vazifelerinden ayrılmış olanların hususi damgalı pasaport alabilmeleri için durumlarını gösteren belgelerle, doğrudan İçişleri Bakanlığına müracaat etmeleri lazımdır.
(1.Cümle 01.08.2010 tarih ve 27659 sayılı Resmi Gazetede yayımlanan 6009 Sayılı Kanunla Değişmiştir.) Hususi damgalı pasaportlar altı aydan az olmamak kaydıyla İçişleri Bakanlığınca belirlenecek sürelerde; hizmet damgalı pasaportlar altı aydan az olmamak kaydıyla pasaport sahibinin görevinin müddetine göre İçişleri Bakanlığınca tespit edilecek süre için geçerli olmak üzere tanzim edilir.Bu pasaportlardan süresi bitenlerin, bu bendin birinci fıkrasında yazılı başvuru, İçişleri Bakanlığının muvafakatı ve Dışişleri Bakanlığının vereceği talimat üzerine Türkiye Cumhuriyeti büyükelçilik ve elçiliklerine de aynı müddetler için beşer defa uzatılması mümkündür.
Bu pasaportların sahiplerinin ve varsa refakat hanesine kayıtlı bulunanların birer fotoğraflarının pasaportlarına yapıştırılması lazımdır.
(1) 06.12.2012 Tarih ve 28489 Sayılı Resmi Gazetede Yayınlanan 6360 Sayılı Kanun ile üçüncü fıkrasında yer alan Büyükşehir ibaresi madde metninden çıkarılmıştır.
(2) 03.05.2013 Tarih ve 28636 Sayılı Resmi Gazetede Yayınlanan 6462 Sayılı Kanun ile birinci fıkrasının (A) ve (B) bentlerinde yer alan özürlerinden ibareleri engellerinden olarak değiştirilmiştir.
(3) kamu görevlilerine İbaresi 11.09.2014 tarih ve 29116 Sayılı Resmi Gazetede Yayımlanan 6552 Sayılı Kanun İle kamu görevlileri ile birinci derece kadro ile emekliliğe hak kazanmış olan belediye başkanlarına olarak değişmiştir.
(4) (Üstü Çizili İbare 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 1. Maddesi ile madde metninden çıkarılmıştır.)
(5) Bakanlar Kurulunun İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 23. Maddesi ile Cumhurbaşkanının şeklinde ve Bakanlar Kurulunca İbaresi Cumhurbaşkanınca şeklinde değişmiştir.
(6) iki İbaresi 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 12. Maddesi ile dört şeklinde değişmiştir.
(7) Altı Çizili İbareler 17.04.2020 Tarih ve 31102 Sayılı Resmi Gazetede Yayımlanan 7243 Sayılı Kanunun 22. Maddesi ile eklenmiştir.
Madde 0015: Umuma mahsus pasaportlar
(19.06.l984 tarih ve 240 sayılı KHK. ile değişen şekli.) (Aynen kabul: 07.11.1984 tarih ve 3073/5.) Türk vatandaşlarının umuma mahsus münferit ve umuma mahsus müşterek pasaportları yurt içinde İçişleri Bakanlığınca veya İçişleri Bakanının vereceği yetkiye göre valiliklerce, yabancı memleketlerde Türkiye Cumhuriyeti konsoloslukları tarafından verilir.
Pasaport sahibi talep ettiği takdirde reşit olmayan kız ve erkek çocukları pasaportun refakat hanesine kaydolunur.
Refakat hanesine yazılı olanlar adına pasaport verilmiş bulunan kimselerin beraberinde bulunmadıkça o pasaportla seyahat edemezler.
(4.Fıkra 01.08.2010 tarih ve 27659 sayılı Resmi Gazetede yayımlanan 6009 Sayılı Kanunla Değişmiştir.) Umuma mahsus münferit pasaportlar Kanunda yazılı istisnalar saklı kalmak ve altı aydan az olmamak kaydıyla İçişleri Bakanlığınca belirlenecek sürelerde geçerli olmak üzere düzenlenir.
(5. Fıkra: 03.03.1993 tarih ve 3868 sayılı Kanunun 2 nci maddesiyle yürürlükten kaldırılmıştır.)
Askerlik hizmetini yapmak üzere memlekete celp edilenlerle, yabancı memleketlerde yoksul kalmış oldukları sabit olan Türk vatandaşlarının pasaportları Türkiye ye dönüşlerini teminen bir ay süre ile uzatılır. Pasaportu olmayanlara bir ay süreli seyahat belgesi verilir.
Madde 0016: Umuma mahsus müşterek pasaportlar
(19.06.l984 tarih ve 240 sayılı KHK. ile değişen şekli.) (Aynen kabul: 07.11.1984 tarih ve 3073/5.) Toplu bir halde yolculuk etmek isteyen ve en az 5 kişilik bir kafile teşkil eden Türk vatandaşlarına istedikleri takdirde umuma mahsus müşterek pasaport verilir.
(19.06.l984 tarih ve 240 sayılı KHK. ile değişen şekli.) (Aynen kabul: 07.11.1984 tarih ve 3073/6.) Bu pasaportlar verildiği tarihten itibaren 3 ay, 6 ay ve 1 yıl muteber olmak üzere düzenlenir.
Bu pasaportlar umuma mahsus münferit pasaportlar gibi, kafileyi teşkil edenlerin fotoğrafilerini havi bir listenin ilavesi suretiyle tanzim olunur.
Bu pasaportla seyahat halinde kafileden ayrılanlar ayrıca pasaport almaya mecburdurlar.
Seyahatleri Türkiye için kültürel, ticari veya sosyal bir menfaat temin edecek mahiyette bulunduğu sabit olanlarla Milli Eğitim Bakanlığının müsaadesiyle ilmi tetkiklerde bulunmak veya yabancı memleketlerde yapılacak spor teması ve müsabakalarına iştirak etmek üzere kafile halinde gezi yapacak öğretmen, öğrenci ve sporculara verilecek pasaportlar hiçbir harca tabi değildir.
Madde 0017: Umuma mahsus pasaportların alınması için şartlar
(1. Fıkranın: 19.06.1984 tarih ve 240 sayılı KHK. ile değişen şekli.) (Aynen Kabul: 07.11.1984 tarih ve 3073/7.)  (1. Paragraf 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/10 md. ile Aynen Kabul] Değişmiştir.) Umuma mahsus pasaport almak isteyenlerin başvuru yerleri ve istenecek belgeler İçişleri Bakanlığınca tespit edilir.
Yabancı memleketlerde kayıtlı bulundukları konsolosluğa müracaat edenlere konsolosluk kütüğündeki kayıtları esas tutularak pasaport verilir. Başka bir konsolosluğa müracaat edenlerin tabiiyet ilmühaberi veya eski pasaportlarından başka nüfus tezkerelerini de ibraz etmemeleri takdirinde bu konsolosluk pasaportun itasını gerekli göreceği tahkikatın icrasına talik edebilir.
(03.03.1993 tarih ve 3868 sayılı Kanunun 2 nci maddesiyle yürürlükten kaldırılmıştır.)
Reşit olmıyanlar ve mahcurlar:
Reşit olmıyanların ve mahcurların yalnız seyahat etmek üzere pasaport alabilmeleri için kanuni mümessillerinin muvafakatlerini havi resmi bir makamdan tasdikli vesika ibraz eylemeleri lazımdır.
(19.06.1984 tarih ve 240 sayılı KHK. ile yürürlükten kaldırılmıştır.) (Aynen Kabul: 07.11.1984 tarih ve 3073/7.)
(Bent 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 69. Maddesi ile Eklenmiştir) Yabancı ülke adli veya idari makamlarınca verilen velayet ya da vesayet kararları, kararın verildiği ülkelerde bulunan Türkiye Cumhuriyeti dış temsilciliklerindeki pasaport başvurularında kabul edilebilir.
Madde 0018: Yabancılara mahsus damgalı pasaportlar
Tabiiyetsiz bulunan veya tabiiyet durumlarının muntazam bulunmaması hasebiyle ikamet ve seyahatleri bakımından fiilen tabiiyetsizlere tatbik edilen muamelelere tabi tutulmasında İçişleri Bakanlığınca zaruret görülen kimselere icabında mezkür Bakanlığın alacağı kararla yabancılara mahsus damgasını taşıyan ve Türk vatandaşlığını iktisap bakımından her hangi bir manayı veya hamili lehine her hangi bir hak iktisabını tazammun etmiyen bir pasaport verilir.
Bu pasaport iki nevidir:
Türkiye ye yalnız bir giriş veya Türkiye den yalnız bir çıkış için muteber olan pasaportlar.
Giriş için verildiği takdirde Türkiye ye girişin vukuu; Türkiye den çıkış için verildiği takdirde de üzerindeki şerhte tasrih edilen memlekete vusul üzerine muteberliği nihayet bulacak olan bu pasaportların sahipleri tarafından itası tarihinden itibaren bir ay içinde bulunduğu memleketi terketmek suretiyle kullanılması şarttır. Aksi takdirde yenilenmesi gerekir.
(1.Paragraf 01.08.2010 tarih ve 27659 sayılı Resmi Gazetede yayımlanan 6009 Sayılı Kanunla Değişmiştir.) Bir gidiş ve geliş için verilen pasaportlar üç aydan az olmamak kaydıyla İçişleri Bakanlığının takdirine göre belirlenecek süreyle geçerli olmak üzere tanzim edilir.
Her iki neviden pasaportlar, İçişleri Bakanlığı ve yabancı memleketlerde, İçişleri Bakanlığının talebi veya tasvibi üzerine Dışişleri Bakanlığınca verilecek talimata istinaden, Türkiye Cumhuriyeti konsolosluk makamları tarafından verilir.
Yukardaki (A) fıkrasında yazılı neviden pasaportların yürürlüğünü kaybetmesi tarihinden itibaren iki ay geçmiş ise bunların yenilenmesi işlemi İçişleri Bakanlığının kararına bağlıdır.
Pasaport sahibinin tabiiyet bakımından aynı durumda bulunup reşit olmıyan ve iş sahibi bulunmıyan kız veya erkek çocuklarının o pasaportun refakat hanesine kaydı caizdir. Kocasiyle tabiiyet bakımından aynı durumda bulunan karısı hakkında da aynı işlem yapılabilir.
Refakat hanesinde kayıtlı olanlar, pasaport sahibiyle seyahat etmedikleri takdirde o pasaportu kullanamazlar.
Bu pasaportların, sahiplerinin ve varsa refakat hanesinde kayıtlı olanların birer kıta fotoğrafisini ihtiva eylemesi lazımdır.
Harcı:
(Harca ilişkin hükümler: 25.02.1952 tarih ve 5887 sayılı Kanunun 126 ncı maddesiyle yürürlükten kaldırılmıştır.)
Madde 0019: Pasavanlar ve benzeri belgeler
Pasavanlar veya benzeri belgeler, Türkiye Cumhuriyeti ile hem hudut memleketlerin hudut mıntıkaları dahilinde pasaport yerine kullanılmak üzere Türk vatandaşlarına verilir. Bunların şekli, ita tarzı, muteberlik müddeti, kimlere verileceği Türkiye Cumhuriyeti ile alakalı Devletler arasında yapılmış veya yapılacak anlaşmaların hükümlerine uygun olarak İç ve Dışişleri Bakanlıklarınca müştereken tesbit edilir.
Harcı:
Bu vesikalar pasaport harcına değil hususi tarifeleri mucibince resme ve harca tabidir.
Madde 0020: Türkiye dışına taşıma yapan ulaşım araçlarının memur ve mürettebatına verilen vesikalar
(19.06.1984 tarih ve 240 sayılı KHK. ile değişen şekli.) (Aynen Kabul: 17.11.1984 tarih ve 3073/9.) Türkiye karasuları dışına çıkan Türk gemilerinin Türk vatandaşı olan mürettebatına usulüne uygun olarak bölge liman ve deniz işleri müdürlüklerince fotoğraflı Gemiadamı Cüzdanı,
Havayolu uluslararası ulaşım araçları memur ve mürettebatına anlaşmalarda belirtilen örneğine ve usulüne uygun olarak idarelerince fotoğraflı Uçak Mürettebatı Belgesi,
Demiryolu uluslararası ulaşım araçları memur ve mürettebatına anlaşmalarda öngörülen yetkili makamlarca Örneğine ve usulüne uygun olarak fotoğraflı Demiryolu Personeli Kimlik Belgesi, düzenlenir.
Gemiadamı cüzdanı ve uçak mürettebatı belgeleri verildikleri mahal emniyet müdürlüğünce, demiryolu personeli kimlik belgeleri anlaşmalarda öngörülen yetkili makamlarca tasdik edilmedikçe pasaport yerine kullanılamaz.
Gemiadamları ve uçak mürettebatına verilecek belgelerin şekil ve muhtevası İçişleri, Dışişleri ve Ulaştırma Bakanlıklarınca müştereken tespit edilir.
(4. Fıkra 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/11 md. ile Aynen Kabul] Değişmiştir.) Demiryolu personeli kimlik belgeleri, anlaşmalarda öngörülen yetkili makamlarca tasdik edilmedikçe pasaport yerine kullanılamaz. Gemi adamı cüzdanı ve uçak mürettebatı belgesini düzenlemeye yetkili kurum ve kuruluşlar, ilgililerin bu Kanunun 22 nci maddesi kapsamındaki durumlarını yetkili merciden teyit etmek zorundadır.
Madde 0021: Pasaport yerine geçerli vesikaların veriliş şartları
(19.06.1984 tarih ve 240 sayılı KHK. ile değişen şekli.) (Aynen Kabul: 17.11.1984 tarih ve 3073/10.) 19 ve 20 nci maddelerde yazılı vesikaların verilişi sırasında 7, 17 ve 22 nci maddelerin hükümleri tatbik olunur.
Madde 0022: Pasaport veya vesika verilmesi yasak olan haller
(28.05.1988 tarih ve 3463 sayılı Kanunun 3 üncü maddesiyle değişen şekli.) Yurt dışına çıkmaları; mahkemelerce yasaklananlara, memleketten ayrılmalarında genel güvenlik bakımından mahzur bulunduğu İçişleri Bakanlığınca tespit edilenlere, (*) ve terör örgütlerine aidiyeti, iltisakı veya irtibatı belirlenen yurtdışındaki her türlü eğitim, öğretim ve sağlık kuruluşları ile vakıf, demek veya şirketlerin kurucu ve yöneticisi olduğu veya bu yerlerde çalıştığı İçişleri Bakanlığınca tespit edilenlere (2) vergiden borçlu olduğu pasaport vermeye yetkili makamlara bildirilenlere (1) pasaport veya seyahat vesikası verilmez. Ancak, yabancı memleketlere gitmeleri mahkemelerce yasaklananlar dışında kalanlara, zaruri hallerde Cumhurbaşkanının (3) onayı ile pasaport veya pasaport yerine geçen seyahat vesikası verilebilir.
Bu durumda olanların açık kimlikleri (adı, soyadı, doğum yeri ve tarihi, ana ve baba adı ile nüfusa kayıtlı olduğu yer) ve tahdit sebebi, ilgili daireler tarafından mahallin polis makamlarına bildirilir.
İlgili polis makamları da bu bilgileri alır almaz bağlı bulunduğu il emniyet müdürlüğü kanalıyla en seri haberleşme aracıyla yazılı olarak hudut kapısı bulunan emniyet müdürlüklerine, şahsın nüfusa kayıtlı olduğu il emniyet müdürlüğüne ve Emniyet Genel Müdürlüğüne bildirir.
Bunların yurt dışına çıkışları engellenir ve kendilerine pasaport veya vesika verilmez, verilmişse geri alınır.
Birinci fıkrada yazılı makamlar tarafından pasaport verilmesi veya yurt dışına çıkması yasaklananlarla, yurt dışında kalmalarında genel güvenlik bakımından mahzur bulunduğu tespit edilenlerin süreleri dolan pasaportları yenilenmez, kendilerine Türkiye ye dönmeleri için seyahat vesikası verilir.
Pasaport veya pasaport yerine geçen vesikaları kaybedenlerden, bunu haklı bir sebebe dayandıramayanlarla bulundukları ülkelerden sınır dışı edilmiş olanlara, bu ülkelerden çıkarılış sebepleri gözönünde tutularak pasaport veya vesika verilmeyebilir.
(*) Anayasa Mahkemesinin 24/9/2024 Tarihli ve E: 2024/112, K: 2024/160 Sayılı Kararı ile bu fıkrada yer alan ...memleketten ayrılmalarında genel güvenlik bakımından mahzur bulunduğu İçişleri Bakanlığınca tespit edilenlere... ibaresi iptal edilmiştir.
(1) Bu Bölümde Geçen vergiden borçlu olduğu pasaport vermeye yetkili makamlara bildirilenlere ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile madde metninden çıkarılmıştır.
(2) (01.09.2016 Tarih ve 29818 Sayılı Resmi Gazetede Yayımlanan 674 Sayılı Khk ile [6758 Sayılı Kanun ile Aynen Kabul] ve terör örgütlerine aidiyeti, iltisakı veya irtibatı belirlenen yurtdışındaki her türlü eğitim, öğretim ve sağlık kuruluşları ile vakıf, demek veya şirketlerin kurucu ve yöneticisi olduğu veya bu yerlerde çalıştığı İçişleri Bakanlığınca tespit edilenlere ibaresi eklenmiştir.)
(3) İçişleri Bakanının teklifi ve Başbakanın İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 23. Maddesi ile Cumhurbaşkanının şeklinde değişmiştir.
Madde 0023: Türk vatandaşlarının seyahatlerinin sınırlandırılması veya yasaklanması
(25.02.1981 tarih ve 2418 sayılı Kanunun 4 üncü maddesiyle değişen şekli.) Cumhurbaşkanı (1), harp tehlikesi veya memleket güvenliğine veya sağlık durumuna dokunan diğer olağanüstü haller dolayısıyla Türk vatandaşlarının yabancı memleketlere gitmelerini kısmen veya tamamen men edebileceği gibi, siyasi ve ekonomik mülahazalarla sadece belli ülkeler için geçerli pasaport düzenlenmesine de karar verebilir.
Harp tehlikesi, yabancı memleketlerde zuhur edebilecek dahili karışıklıklar veya salgın hastalıklar sebebiyle veya siyasi veya ekonomik nedenlerle dış memleketlerdeki pasaport vermeye yetkili Türkiye Cumhuriyeti makamları, Dışişleri Bakanlığının talimatı veya muvafakati ile Türk vatandaşlarına verecekleri pasaportları, yalnız belli memleketlere gitmek için muteber olmak üzere tanzim edebilirler.
(Fıkra 14.04.2011 tarih ve 27905 sayılı Resmi Gazetede yayımlanan Kanun ile Yürürlükten Kaldırılmıştır.)
(1) 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 23. Maddesi ile Bakanlar Kurulu ibaresi Cumhurbaşkanı şeklinde değiştirilmiştir.
Madde 0024: Vize itasına yetkili makamlar, vizelerin nev i ve harçları
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0025: Giriş vizesinin mahiyeti
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0026: Tabiiyetsizler
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0027:
Yabancıların diplomatik pasaportlariyle bu kanunda derpiş olunan hususi ve servis damgalı pasaportlara tekabül eden pasaportlarının vizeleri hiç bir harca veya resme tabi değildir.
Giriş Vizesi
Madde 0028: Tek bir giriş vizesi
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Giriş Vizesi
Madde 0029: Transit vizesi
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Giriş Vizesi
Madde 0030:
(25.02.1952 tarih ve 5887 sayılı Kanunun 126/e maddesiyle yürürlükten kaldırılmıştır.)
Giriş Vizesi
Madde 0031:
(25.02.1952 tarih ve 5887 sayılı Kanunun 126/e maddesiyle yürürlükten kaldırılmıştır.)
Madde 0032: Çıkış vizesi
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0033:
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0034:
(Madde 14.04.2011 tarih ve 27905 sayılı Resmi Gazetede yayımlanan Kanun ile Değişmiştir.)
Türkiye Cumhuriyeti sınırlarından her nasılsa pasaportsuz olarak girmiş olan vatandaşlar ve yabancılara bin Türk Lirasından üçbin Türk Lirasına kadar idarî para cezası verilir.  (2.Cümle 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0035:
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0036:
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0037:
(25.02.1952 tarih ve 5887 sayılı Kanunun 126/e maddesiyle yürürlükten kaldırılmıştır.)
Cezai Hükümler
Madde 0038:
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Cezai Hükümler
Madde 0039:
5654 sayılı kanun hariç, 3519 sayılı pasaport kanuniyle ekleri kaldırılmıştır.
Ek Madde 0001:
(24.03.1950 tarih ve 5654 sayılı Kanunun 1 inci maddesiyle gelen Ek madde hükmü olup teselsül için numaralandırılmıştır) (28.05.1988 tarih ve 3463 sayılı Kanunun 5 inci maddesiyle yürürlükten kaldırılmıştır.)
Ek Madde 0002:
(19.06.1984 tarih ve 240 sayılı KHK. nin 12 nci maddesiyle eklenmiştir.) (Ek Madde 1 Olarak Aynen Kabul: 07.11.1984 tarih ve 3073/12.) Pasaport Kanununun uygulanması, pasaportların şekil ve muhtevalarının tespiti ile pasaport ve pasaport yerine geçerli belgelerin düzenlenmesine ait esaslar İçişleri Bakanlığının koordinatörlüğünde Dışişleri ve Maliye ve Gümrük bakanlıklarının iştiraki ile hazırlanacak bir yönetmelikle belirtilir.
Ek Madde 0003:
(19.06.1984 tarih ve 240 sayılı KHK. nin 12 nci maddesiyle eklenmiştir.) (Ek Madde 2 Olarak Aynen Kabul: 07.11.1984 tarih ve 3073/12.) Pasaport Kanununda yer alan harç ve resimler için 492 sayılı Harçlar Kanununun pasaportlarla ilgili hükümleri uygulanır.
Ek Madde 0004:
(28.05.1988 tarih ve 3463 sayılı Kanunun 4 üncü maddesiyle eklenmiştir.) Devlet memuru olarak 1 inci, 2 nci ve 3 üncü derece kadrolarda bulunup da Hususi Damgalı Pasaport almaya hakkı olan Devlet memurları ile subay ve astsubayların taşıdıkları unvan ve/veya rütbeleri taşımakla beraber 1 inci, 2 nci ve3 üncü derece kadroları almadan emekli olan veya ayrılanlardan Devlet memuriyetindeki hizmet süreleri, taşıdığı unvan ve/veya rütbeleri itibariyle bugün Hususi Damgalı Pasaport almaya hak kazananlar emsal alınmak suretiyle bunlara da Hususi Pasaport verilir.
Ek Madde 0005:
(Madde 11.04.2013 tarih ve 28615 sayılı Resmi Gazetede yayımlanan Kanun ile Yürürlükten Kaldırılmıştır.)
Ek Madde 0006:
(Madde 01.08.2010 Tarih ve 27659 Sayılı Resmi Gazetede Yayınlanan 6009 Sayılı Kanun ile Eklenmiştir.)
Elektronik pasaportlarda refakate kayıt işlemi yapılamaz, bu pasaportlar temdit edilemez ve müşterek e-pasaport düzenlenemez.
Ek Madde 0007:
(Madde 24.10.2019 Tarih ve 30928 Sayılı Resmi Gazetede Yayınlanan 7188 Sayılı Kanunun 2. Maddesi ile Eklenmiştir.)
Millî güvenliğe tehdit oluşturduğu tespit edilen yapı, oluşum veya gruplara ya da terör örgütlerine üyeliği veya iltisakı ya da bunlarla irtibatı nedeniyle;
A) 20/7/2016 tarihli ve 2016/9064 sayılı Bakanlar Kurulu Kararıyla ilan edilen olağanüstü hal kapsamında kabul edilen kanunlar uyarınca kamu görevinden çıkarılmaları veya rütbelerinin alınması nedeniyle pasaportları iptal edilenler ile haklarında pasaport verilmemesine yönelik idari işlem tesis edilmiş olanlardan,
B) 18/10/2016 tarihli ve 6749 sayılı Olağanüstü Hal Kapsamında Alınan Tedbirlere İlişkin Kanun Hükmünde Kararnamenin Değiştirilerek Kabul Edilmesine Dair Kanunun 5 inci maddesi ve 27/6/1989 tarihli ve 375 sayılı Kanun Hükmünde Kararnamenin geçici 35 inci maddesi uyarınca pasaportları iptal edilenler ile haklarında pasaport verilmemesine yönelik idari işlem tesis edilmiş olanlardan,
C) Mahkemelerce yurt dışına çıkmaları yasaklananlar hariç olmak üzere bu Kanunun 22 nci maddesi uyarınca pasaportları iptal edilenler ile haklarında pasaport verilmemesine yönelik idari işlem tesis edilmiş olanlardan,
haklarında aynı nedenlerden dolayı; devam etmekte olan herhangi bir idari veya adli soruşturma veya kovuşturma bulunmayanlara, kovuşturmaya yer olmadığına, beraatine, ceza verilmesine yer olmadığına, davanın reddine veya düşmesine karar verilenlere, mahkûmiyet kararı bulunanlardan cezası tümüyle infaz edilenlere veya ertelenenlere, hükmün açıklanmasının geri bırakılmasına karar verilenlere, (*) başvurmaları hâlinde kolluk birimlerince yapılacak araştırma sonucuna göre (*) İçişleri Bakanlığınca pasaport verlebi (*)ilir.
(*) (Üstü Çizili İbareler, Anayasa Mahkemesinin 14.07.2021 tarih ve 31541 Sayılı Resmi Gazetede Yayımlanan 03.06.2021 tarihli ve E: 2019/114 - K: 2021/36 sayılı kararı ile iptal edilmiş olup, söz konusu karar Resmî Gazete de yayımından başlayarak bir yıl sonra [14.07.2022] yürürlüğe girecektir. Ayrıca Kalan kısmının 6216 sayılı Kanun un 43. maddesinin (4) numaralı fıkrası gereğince İPTALİNE, iptal hükmünün Anayasa nın 153. maddesinin üçüncü fıkrası ile 6216 sayılı Kanun un 66. maddesinin (3) numaralı fıkrası gereğince, KARARIN RESMÎ GAZETE DE YAYIMLANMASINDAN BAŞLAYARAK BİR YIL SONRA YÜRÜRLÜĞE GİRMESİNE OYBİRLİĞİYLE karar verildi.)
Geçici Madde 0001:
(11.05.1976 tarih ve 2009 sayılı Kanunun 2 nci maddesiyle gelen Geçici Madde hükmü olup teselsül için numaralandırılmıştır.) Halen yabancı ülkelerde çalışmakta olan işçiler için düzenlenen pasaportların geçerlik süresi; süre bitiminde müracaat halinde, ilgili daha kısa süre için uzatılmasını istemediği takdirde, beş yıla kadar uzatılır. İşçinin eş ve çocukları da bu hükümden yararlanır.
Madde 0040:
Bu kanun yayımı tarihinde yürürlüğe girer.
Madde 0041:
Bu kanun hükümlerini Bakanlar Kurulu yürütür.
Yükleyen: yasinuzunoglu
