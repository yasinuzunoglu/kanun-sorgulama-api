3093 sayılı Türkiye Radyo-Televizyon Kurumu Gelirleri Kanunu
Yayımlandığı Resmî Gazete Tarihi: 15.12.1984
Yayımlandığı Resmî Gazete Sayısı: 18606
Kabul Tarihi	04.12.1984
Madde 0001: Amaç ve kapsam
Türkiye Radyo-Televizyon Kurumuna devamlı ve yeterli gelir kaynağı sağlamak amacıyla hazırlanan bu Kanun; radyo, televizyon, video ve birleşik cihazlar ile görsel ve/veya işitsel yayınları alabilen her türlü cihazlardan (1) alınacak ücretler, elektrik enerjisi hasılatından ayrılacak paylar (2) ile çeşitli gelirlerin tahakkuk, tahsilat işlemlerini kapsar.
(1) cihazlardan İbaresi 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 26. maddesi ile cihazlar ile görsel ve/veya işitsel yayınları alabilen her türlü cihazlardan şeklinde değişmiştir.
(2) Üstü Çizili İbare 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 4. Maddesi ile 01.01.2022 Tarihinde Yürürlüğe Girecek Şekilde madde metninden çıkarılmıştır.
Madde 0002: Gelirler
Türkiye Radyo-Televizyon Kurumunun gelirleri şunlardır:
Radyo, televizyon, video ve birleşik cihazlardan tahsil edilecek ücretler,
(Bent 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 5. Maddesi ile 01.01.2022 Tarihinde Yürürlüğe Girecek Şekilde Yürürlükten Kaldırılmıştır.)
Genel bütçeden yapılacak katkılar,
Radyo ve televizyon vasıtasıyla yapılan her çeşit ilan ve reklam ile faaliyet gelirleri,
(25.06.1987 tarih ve 19498 sayılı Resmi Gazete de yayımlanan 3383 sayılı Kanunun 2 nci maddesiyle eklenmiştir.) Film, bant, plak, nota, dergi, kitap ve benzerlerinin yapım, yayın ve satışından elde edilecek gelirler,
(25.06.1987 tarih ve 19498 sayılı Resmi Gazete de yayımlanan 3383 sayılı Kanunun 2 nci maddesiyle eklenmiştir.) Radyo ve televizyonla ilgili her türlü ticari işlemler ve ortaklıklardan elde edilecek gelirler,
(25.06.1987 tarih ve 19498 sayılı Resmi Gazete de yayımlanan 3383 sayılı Kanunun 2 nci maddesiyle eklenmiştir.) Düzenlenecek konser, temsil ve benzeri programlara giriş ücreti ve bu yerlerde yapılacak ilan ve reklamdan elde edilecek gelirler,
Yapılacak her türlü bağış, yardım ve diğer gelirler.
Cihazların imalat ve ithalatı
Madde 0003:
(Madde Başlığı ve Fıkra 11.09.2014 tarih ve 29116 sayılı Resmi Gazetede yayımlanan 6552 Sayılı Kanunla Değişmiştir.) Bu Kanunun 1 inci maddesinde belirtilen cihazları imal edenler satıştan önce; ithal edenler ise serbest dolaşıma girişinde bandrol veya etiket almaya mecburdur.
Bu bandrol veya etiketler Türkiye Radyo-Televizyon Kurumu tarafından veya bu Kurumun yetkili kılacağı diğer kurum veya kuruluşlar tarafından verilir.
Cihazların imalat ve ithalatı ile gümrük girişi
Madde 0004:
(İbare 03.07.2009 tarih ve 27277 sayılı Resmi Gazetede yayımlanan Kanun ile Değişmiştir.) Aşağıdaki cihazları imal edenler cihazın satış faturasındaki (özel tüketim vergisi hariç) Katma Değer Vergisi matrahı, ithal edenler ise Gümrük Giriş Beyannamesindeki (özel tüketim vergisi hariç) Katma Değer Vergisi matrahı üzerinden bir defaya mahsus olmak üzere, ilave bir yazılım veya donanım desteği olsun veya olmasın doğrudan, internet üzerinden veya başka bir yolla her türlü görsel ve/veya işitsel yayınları alabilen; (1)
1.	Renkli televizyon için	% 8,
2.	Siyah-beyaz televizyon için	% 8,
3.	(Değişik: 25.06.1987 tarih ve 19498 sayılı RG. 3383/3.) Radyo, portatif radyo - teyp, radyo - pikap	% 8,
4.	Video için	% 12,
5.	Birleşik cihazlar için:
a.	Video-televizyon-radyo,	% 12,
Video-televizyon
Radyo-televizyon,
b.	(Değişik: 25.06.1987 tarih ve 19498 sayılı RG. 3383/3.) Müzik seti ve benzerleri	% 10,
6.	(Ek: 18/6/2017-7033/27 md.) Cep telefonları için	% 6,
7.	(Ek: 18/6/2017-7033/27 md.) Bilgisayarlar ve tablet bilgisayarlar için	% 2,
8.	(Ek: 18/6/2017-7033/27 md.) Taşıtlarda yer alan bandrole tabi cihazların ayrı ayrı tevsik edilememesi hâlinde, imalatta taşıtın satış faturasındaki (özel tüketim vergisi hariç) Katma Değer Vergisi matrahı, ithalatta ise gümrük giriş beyannamesindeki (özel tüketim vergisi hariç) Katma Değer Vergisi matrahı üzerinden;
a.	Kara taşıtları için
% 0,4,
b.	Diğer taşıtlar için	% 0,01,
9.	(Ek: 18/6/2017-7033/27 md.) Video görüntü veya ekranına bağlantı yapılmak üzere tasarlanmış olan televizyon alıcıları (uydu alıcıları, set üstü medya kutuları dâhil) için	% 10,
10.	(Değişik: 18/6/2017-7033/27 md.) Yukarıda sayılan cihazların dışında kalan ve görsel ve/veya işitsel yayınları alabilen her türlü cihazlar için	% 10,
tutarında ücret tahsil ederler ve 5 inci maddeye göre Türkiye Radyo-Televizyon Kurumuna öderler. (Paragraf 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 27. maddesi ile Eklenmiştir) Bu Kanundaki cihaz ifadesi asli fonksiyonu farklı olsa dahi dâhili tuner, internet veya başka bir yolla ilave bir yazılım veya donanım desteği olsun veya olmasın her türlü görsel ve/veya işitsel yayınları alabilen cihazın bütününü ifade eder.
Ticari ithalat maksadı dışında yurt dışından getirilecek (a) bendinde belirtilen cihazlardan bir defaya mahsus olmak üzere alınacak ücretler her yıl Aralık ayında gelecek takvim yılından geçerli olmak üzere Cumhurbaşkanı (2) tarafından maktu olarak tespit edilir.
(Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 6. Maddesi ile 01.01.2022 Tarihinde Yürürlüğe Girecek Şekilde Yürürlükten Kaldırılmıştır.)
(Fıkra 03.07.2009 tarih ve 27277 sayılı Resmi Gazetede yayımlanan Kanun ile Değişmiştir.) Bu maddede belirtilen oranları topluca veya ayrı ayrı iki katına kadar artırmaya veya kanuni oranı sıfıra kadar indirmeye, (a) fıkrasının 10 numaralı (1) bendi kapsamında bandrole tabi olan cihazları türleri ve özellikleri itibarıyla gruplandırmaya ve her bir grup için farklı bandrol oranları belirlemeye Cumhurbaşkanı (2) yetkilidir.
(1) Altı Çizili İbareler 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 27. maddesi ile eklenmiş ve üzere; İbaresi üzere, ilave bir yazılım veya donanım desteği olsun veya olmasın doğrudan, internet üzerinden veya başka bir yolla her türlü görsel ve/veya işitsel yayınları alabilen; şeklinde değişmiş ve 6 numaralı İbaresi 10 numaralı şeklinde değişmiştir.
(2) Bakanlar Kurulu İbareleri 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 93. Maddesi ile Cumhurbaşkanı şeklinde değişmiştir.
Madde 0005: Tahsilat
(25.06.1987 tarih ve 19498 sayılı Resmi Gazete de yayımlanan 3383 sayılı Kanunun 3 üncü maddesiyle değişen şekli.) Bu Kanunun 1 inci maddesinde belirtilen cihazları imal ve ithal edenler bir ay içinde sattıkları cihazlardan 4 üncü maddenin (a) bendine göre tahsil ettikleri ücretleri en geç müteakip üçüncü ayın onuna kadar Türkiye Radyo - Televizyon Kurumuna bir beyanname ile bildirerek ve aynı süre içerisinde ödemekle yükümlüdürler. Aksi takdirde her geçen gün için yürürlükteki en yüksek ticari kredi faizi oranı üzerinden tahakkuk ettirilecek faiz miktarı ile birlikte 6183 sayılı Amme Alacaklarının Tahsil Usulü Hakkında Kanun (gecikme cezası hariç) hükümlerince tahsil olunur.
(Bent 11.09.2014 tarih ve 29116 sayılı Resmi Gazetede yayımlanan 6552 Sayılı Kanunla Değişmiştir.) Bu maddenin (g) bendi kapsamı dışında kalan bandrol ücretleri; Gümrük idarelerince ithalatta alınan gümrük vergileri ve diğer mali yükümlülüklerden ayrı olarak tahsil olunur ve yapılan aylık tahsilat toplamı en geç takip eden ayın on beşinci gününe kadar Türkiye Radyo-Televizyon Kurumuna intikal ettirilir. Bu ücretlerin tahsiline, iadesine, teminata bağlanmasına ve tahsil edilen ücretlerin Türkiye Radyo-Televizyon Kurumuna aktarılmasına ilişkin usul ve esaslar Gümrük ve Ticaret Bakanlığı ile Türkiye Radyo-Televizyon Kurumu arasında müştereken belirlenir.
(Fıkra 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 7. Maddesi ile 01.01.2022 Tarihinde Yürürlüğe Girecek Şekilde Yürürlükten Kaldırılmıştır.)
(10.07.1999 tarih ve 23751 sayılı Resmi Gazete de yayımlanan 4397 sayılı Kanunun 5 inci maddesiyle değişen şekli.) Diğer gelirlerin takip ve tahsilat şekli Kurumca tespit edilir.
(Bent 11.09.2014 tarih ve 29116 sayılı Resmi Gazetede yayımlanan 6552 Sayılı Kanun ile Eklenmiştir) Kurum, 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümlerine göre tahsili öngörülen alacakları açısından uygulanmak üzere anılan Kanunun Maliye Bakanlığı, tahsil dairesi ve diğer makam, merci ve komisyonlara verdiği yetkileri kullanır. Kurum, merkez ve taşra teşkilatı hizmet birimlerini tahsil dairesi sıfatıyla görevlendirebilir, tahsil dairelerinin yetki mahallini il sınırları ile bağlı olmaksızın tayin edebilir, borçlu ya da mallarının başka mahallerde bulunması hâlinde takibe yetkili tahsil dairesi olarak görevlendirilecek birimlerini belirleyebilir.
(Bent 11.09.2014 tarih ve 29116 sayılı Resmi Gazetede yayımlanan 6552 Sayılı Kanun ile Eklenmiştir) Kurum, bu Kanun kapsamında ödenmesi gereken bandrol ücreti ve enerji payı (1) ile ilgili olarak firmalar ile ilgili kamu kurum ve kuruluşlarından bilgi ve belge talebinde bulunabilir, ilgililere bandrole tabi cihazların kullanımına veya satışına izin verilmeden veya gümrük işlemlerinden önce bandrol yükümlülüğüne ilişkin olarak Kurumdan alınacak olan belgenin ibraz zorunluluğunu getirebilir, bu yükümlülüklere uymayanlar ile istenilen bilgileri vermeyenler hakkında Genel Müdürlük tarafından 5.000 Türk lirasına kadar idari para cezası verilir. Verilen idari para cezaları tebliğ edildiği tarihten itibaren bir ay içinde ödenir ve Kurum bütçesine gelir kaydedilir. Bu cezalar hakkında 30/3/2005 tarihli ve 5326 sayılı Kabahatler Kanunu hükümleri uygulanır. Ödeme süresi içinde ödenmeyen idari para cezaları hakkında 6183 sayılı Kanuna göre işlem yapılır. Bu maddeye göre kesilecek idari para cezalarına karşı, ilgilisine tebliğ tarihinden itibaren, bir ay içinde yetkili idare mahkemesinde dava açılabilir.
(Bent 11.09.2014 tarih ve 29116 sayılı Resmi Gazetede yayımlanan 6552 Sayılı Kanun ile Eklenmiştir) Bandrol ücretlerine ilişkin ödemeleri bu maddenin (a) bendinde belirtilen sürenin sonunda yapmak isteyen imalatçı ya da ithalatçı firmalara bandroller teminat mektubu karşılığı verilir.
(1) Üstü Çizili İbare 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 7. Maddesi ile 01.01.2022 Tarihinde Yürürlüğe Girecek Şekilde madde metninden çıkarılmıştır.
Madde 0006: Ceza Hükmü
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun 1 inci maddesinde belirtilen cihazların bandrolsüz veya etiketsiz satışını yapan imalatçı veya ithalatçıya Kurum tarafından bandrolsüz veya etiketsiz satılan veya satışa arzedilen her cihaz için hesaplanan bandrol ücretinin iki katı tutarında (1) idarî para cezası verilir.  (2. Cümle 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 28. maddesi ile Yürürlükten Kaldırılmıştır.) (Cümle 03.07.2009 tarih ve 27277 sayılı Resmi Gazetede yayımlanan Kanun ile Eklenmiştir) Tahakkuku müteakip tebliğ edilen para cezalarını ödemeyenler hakkında 6183 sayılı Amme Alacaklarının Tahsil Usulü Hakkında Kanuna göre işlem yapılır. Bu maddeye göre kesilecek idari para cezalarına karşı, ilgilisine tebliğ tarihinden itibaren, bir ay içerisinde yetkili idare mahkemesinde dava açılabilir.
(1) cihazın satış bedeli kadar İbaresi 01.07.2017 Tarih ve 30111 Sayılı Resmi Gazetede Yayımlanan 7033 Sayılı Kanunun 28. maddesi ile hesaplanan bandrol ücretinin iki katı tutarında şeklinde değişmiştir.
Madde 0007: Yürürlükten kaldırılan hükümler
2954 sayılı Türkiye Radyo ve Televizyon Kanununun 35, 38, 39, 40, 41, 42 ve 43 üncü maddeleri ve aynı Kanunun 63 üncü maddesinin (b) ve (c) bendi ile Geçici 6 ncı maddesi yürürlükten kaldırılmıştır.
Madde 0008:
2813 sayılı Telsiz Kanununun 24 üncü maddesinin birinci fıkrasının birinci cümlesi aşağıdaki şekilde değiştirilmiştir.
Yirmiüçüncü maddenin (a) bendinde belirtilen alıcıları kullanacakların ilgili kurumdan bandrol veya etiket almaları, (b) bendinde belirtilen telsiz alıcı cihazlarını satış amacı dışında bulunduracakların ise Ulaştırma Bakanlığından, ruhsat almaları zorunludur.
Madde 0009:
2954 sayılı Türkiye Radyo ve Televizyon Kanununun 3 üncü maddesinin (j) bendi aşağıdaki şekilde değiştirilmiştir.
j. Birleşik cihaz: Radyo ve Televizyon alıcısını veya televizyon alıcısını ve videoyu veya radyo, televizyon alıcısı ve videoyu ihtiva eden cihazlar ile müzik setleri ve benzerlerini.
Madde 0010:
Bu Kanunun uygulanmasına ilişkin usul ve esaslar ile beyanname, bandrol ve etiketler ile ilgili diğer hususlar Türkiye Radyo-Televizyon Kurumu tarafından tesbit edilir.
(10.07.1999 tarih ve 23751 sayılı Resmi Gazete de yayımlanan 4397 sayılı Kanunun 6 ncı maddesiyle değişen şekli.) Bu Kanunun uygulanması ile ilgili olarak, bandrole tabi cihazları, satın alan, devralan, toptan veya perakende satışını yapan firmalar ile bu cihazları kullananların kontrol ve denetimleri Kurumun görevlendireceği denetim elemanlarınca yapılır ve tespit edilen bandrolsüz her bir cihaz için Kurumca bu Kanunun 6 ncı maddesindeki hükümler uygulanır. İmalatçı, ithalatçı ve ihracatçıların, Türkiye Elektrik Dağıtım A.Ş. ve Türkiye Elektrik Üretim-İletim A.Ş. ile bu kuruluşların dışında kanunla elektrik üretimi ile iletimi tesisleri kurmaya ve işletmeye, dağıtım ve ticaretini yapmaya yetkili kılınan diğer kurum, kuruluş ve işletmelerin denetimleri, Türkiye Radyo-Televizyon Kurumunun talebi üzerine 213 sayılı Vergi Usul Kanununun 135 inci maddesinde belirtilen incelemeye yetkililer tarafından yapılır ve sonuçları Kuruma bildirilir.
Geçici Madde 0001:
Halen kullanılmakta olan ruhsatlı cihazlardan bir defaya mahsus olmak üzere aşağıdaki ücretler alınır.
1.	Renkli televizyonlardan	4 000 TL.
2.	Siyah - beyaz televizyonlardan	1 000 TL.
3.	Videolardan	5 000 TL.
4.	Birleşik cihazlar
a)	Video - televizyon - radyo	9 000 TL.
b)	Video - televizyon	8 000 TL.
c)	Radyo - televizyon	6 000 TL.
d)	Müzik seti ve diğerleri	3 000 TL.
Bu ücretler, cihazlar ruhsatsız ise veya sahibi tarafından ruhsatlı olduğu belgelenemezse % 50 (yüzde elli) zamlı uygulanır.
Bu ücretler Türkiye Radyo-Televizyon Kurumu tarafından veya uygun göreceği diğer kurum ve kuruluşlar tarafından tahsil olunur.
Geçici Madde 0002:
(16.04.1986 tarih ve 19080 sayılı Resmi Gazete de yayımlanan 3273 sayılı Kanunun 1 inci maddesiyle değişen ve 01.10.1985 tarihinden geçerli olarak yürürlüğe giren şekli.) Bu Kanunun Geçici 1 inci maddesinde belirtilen ücretleri;
01.10.1985 den 31.12.1986 tarihine kadar yüzde elli,
01.01.1987 den 31.12.1987 tarihine kadar yüzde yüz,
01.01.1988 den 31.12.1988 tarihine kadar yüzde ikiyüz,
Fazlası ile ödeyenlerin geçmiş yıllardan doğan ruhsatname ücretlerine dair borçları ile ruhsatsız ve bandrolsuz cihaz kullananların borç ve cezaları bütün neticeleri ile birlikte ortadan kalkar.
Geçici Madde 0003:
Bu Kanunun yürürlük tarihinde ticari işletmelerin satış amacı ile stoklarında bulundurduğu cihazların satışında satın aldıkları fatura bedeli üzerinden bu Kanunun 4 üncü maddesindeki nispetlere göre bandrol veya etiket karşılığı ücretler tahsil edilerek Türkiye Radyo-Televizyon Kurumuna intikal ettirilir.
Bu madde hükmüne aykırı davranan satıcılardan 500.000 lira para cezası Türkiye Radyo-Televizyon Kurumu tarafından tahakkuk ve tahsil edilir.
Geçici Madde 0004:
Bu Kanunun 5 inci maddesi (b) bendinde yer alan gümrük idarelerinden maksat gümrüklü sahada görev yapan gümrük müdürlükleri, PTT ve Bankalar ve TRT Kurumunca yetkili kılınan sair kurum ve kuruluşları kapsar.
Geçici Madde 0005:
(28.06.1985 tarih ve 18795 sayılı Resmi Gazete de yayımlanan 248 sayılı KHK. nin 1 inci maddesiyle değişen şekli.) (Aynen Kabul: 04.10.1988 tarih ve 19949 sayılı RG. 3471/1.) Geçici 1 inci maddedeki ücretler 30.09.1985 tarihine kadar ödenir.
Geçici Madde 0006:
(30.12.1999 tarih ve 23922 sayılı Resmi Gazete de yayımlanan 4499 sayılı Kanunun 1 inci maddesiyle eklenmiştir.)
Türk Telekomünikasyon Anonim Şirketi tesis, devir ve nakil ücretleri hariç tahsil ettiği telefon, teleks, faksimile, data, Türksat, kablo tv, araç telefonu (mobil), çağrı cihazı (mobil) ve diğer gelirler kaleminden oluşacak brüt gelirlerinden ayrılacak %2.5 oranındaki payı, 2000 yılına münhasır olmak üzere, Türkiye Radyo-Televizyon Kurumuna intikal ettirir.
Her ayın geliri üzerinden ayrılacak pay, takip eden ayın yirmibeşinde Türkiye Radyo-Televizyon Kurumunun göstereceği banka hesabına ödenir ve tahakkuk cetvelleri aynı süre içinde Türkiye Radyo-Televizyon Kurumuna gönderilir. Türk Telekomünikasyon Anonim Şirketinin üçer aylık dönem bilançosu kesinleştiğinde, o dönemin ödemeleri ile bilançoya göre ortaya çıkacak farklar müteakip ayın sonuna kadar taraflarca mutabakatı yapılarak tasfiye edilir.
Ödemelerin geciktirilmesi halinde, her geçen ay ve kesri için Türk Telekomünikasyon Anonim Şirketine 6183 sayılı Amme Alacaklarının Tahsil Usulü Hakkında Kanunda öngörülen gecikme zammı oranında gecikme faizi uygulanır. Kurum alacağı 2004 sayılı İcra ve İflas Kanunu hükümlerince takip ve tahsil olunur.
Geçici Madde 0007 :
(25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 8. Maddesi ile 01.01.2022 Tarihinde Yürürlüğe Girecek Şekilde eklenmiştir.)
31/12/2021 tarihi itibarıyla 4 üncü maddenin mülga (c) fıkrası kapsamında tahakkuk etmiş enerji paylarının tahsilatı, 5 inci maddenin birinci fıkrasının mülga (c) bendi kapsamında tahsil ve takip edilir.
Madde 0011: Yürürlük
Bu Kanunun 3 üncü ve 4 üncü maddeleri yayımı tarihinden, diğer maddeleri 01.01.1985 tarihinden geçerli olmak üzere yayımı tarihinde yürürlüğe girer.
Madde 0012: Yürütme
Bu Kanun hükümlerini Bakanlar Kurulu yürütür.
Geçici Madde 0001:
Bu Kanunda öngörülen devir, bir protokolle 31.12.1999 tarihine kadar yapılır. Bu Kanunda öngörülen bütün geçiş, devir, temlik ve intikal işlemleri ile bu işlemlerle ilgili olarak düzenlenecek protokol ve kağıtlar her türlü vergi, resim, harç, ücret ve fonlardan istisnadır.
Geçici Madde 0002:
Türkiye Radyo-Televizyon Kurumu Genel Müdürlüğü ile Türk Telekomünikasyon Anonim Şirketi arasında 12.1.1989 tarihli ve 3517 sayılı Kanunun yürürlüğe girdiği tarih ile bu Kanunun yürürlüğe girdiği tarih arasında 3517 sayılı Kanunun uygulanmasından doğan mevcut borç ve alacaklar karşılıklı olarak silinmiştir.
Türk Telekomünikasyon A.Ş. silinen alacak miktarını gider olarak yazar, Türkiye Radyo-Televizyon Kurumu ise silinen aynı miktardaki borçları Hazinenin payı olarak Kurum sermayesine ekler.
Geçici Madde 0003:
1 inci maddede devredilecekleri belirtilen istasyon, tesis ve hizmetlerle ilgili olarak Türk Telekomünikasyon Anonim Şirketi tarafından yapılmış sözleşmeler, kredi anlaşmaları, devam eden yatırım projeleri, leh ve aleyhe açılmış ve açılacak olan davalar ve icra takipleri bütün hak, borç, alacak ve yetkileri ile birlikte Türkiye Radyo-Televizyon Kurumuna geçer.
Türk Telekomünikasyon A.Ş. tarafından Türkiye Radyo-Televizyon Kurumu Genel Müdürlüğüne devredilecek maddi duran varlıkların amortismanlar ve yeniden değerleme artış fonundan karşılanamayan bölümü Hazinece Türk Telekomünikasyon A.Ş. ye ödenir.
Ayrıca, Türkiye Radyo-Televizyon Kurumu Genel Müdürlüğünce devir alınan aktif değerler aynı bedel üzerinden Hazinenin payı olarak Kurum sermayesine eklenir.
Yükleyen: yasinuzunoglu
