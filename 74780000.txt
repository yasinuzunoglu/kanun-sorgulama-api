7478 sayılı Köy İçme Suları Hakkında Kanun
Yayımlandığı Resmî Gazete Tarihi: 16.05.1960
Yayımlandığı Resmî Gazete Sayısı: 10506
Kabul Tarihi	09.05.1960
Madde 0001: Kanunun şümulü
Köylerin içme ve kullanma suyu ihtiyacı, DSİ Umum Müdürlüğü tarafından temin ve tedarik olunur.
DSİ Umum Müdürlüğü; 4 üncü maddedeki programlara giren bazı köylere ait işlerin, kendi kontrol ve murakabesi altında yapılmasını ilgili vilayete bırakabilir.
Vilayete bırakılan işler için vilayete nakdi ve ayni yardım yapılır.
Madde 0002: Tahsisat
Bu kanuna göre yapılacak işler için DSİ Umum Müdürlüğü bütçesine her yıl lüzumu kadar tahsisat konur.
Çalışma ve icrai programlar
Madde 0003:
Kafi miktarda sıhhi ve içme suyu olmıyan bütün köyler ve köy mahallelerinin tesbitinden sonra:
İhtiyacı en çok,
Nüfusu en kalabalık,
Nüfus başına su getirme masrafı en az,
(01.02.1977 tarih ve 2032 sayılı Kanunun 3 üncü maddesi ile yürürlükten kaldırılmıştır.)
Bir kaç köye ait işlerde aralarında birlik kuran,
En fazla iş birliğinde bulunan,
Köylere, bağlı bulundukları vilayetlerle teşriki mesai edilerek, rüçhaniyet sırası verilmek suretiyle DSİ Umum Müdürlüğünce her mali yıl başında üç yıllık Çalışma programları hazırlanır.
Çalışma ve icrai programlar
Madde 0003:
Her sene bütçe yılı başında her vilayet için valinin reisliği altında bir daimi encümen azası ile DSİ bölge müdürü ve nafıa müdüründen müteşekkil bir heyet tarafından üç yıllık çalışma programına uygun olarak yıllık icraat programları hazırlanıp, DSİ Umum Müdürlüğüne gönderilir.
DSİ Umum Müdürlüğünün teklifi ve Nafıa Vekilinin tasdiki ile programlar mer iyete girer.
Madde 0005: İşin yapılması
Yukarıda üçüncü ve dördüncü maddelerde adı geçen programlar bu kanunla, 6200 sayılı kanunun hükümleri ve bütçe ile verilen tahsisat dahilinde DSİ Umum Müdürlüğü tarafından icra ve tatbik olunur.
DSİ Umum Müdürlüğü bu işleri tabi olduğu mevzuat dairesinde emaneten yapabileceği gibi, tediyesi diğer yıllara sari taahhütlere de bağlıyabilir.
Aynı veçhile bu işlerin etüd ve projelerinin ihzarı için gerekli taahhütlere girişebilir.
DSİ Umum Müdürlüğü bu maksatlar için, lüzumlu her türlü vasıta, makina, alat, edevat ve malzemeyi bu tahsisatlarla tedarik edebilir.
Madde 0006: Fabrika ve imalathaneler kurma salahiyeti
DSİ Umum Müdürlüğü köy içme sularına lüzumlu içme su borularını, motor ve tulumbalarını ve sair teferruatını imal etmek üzere, Cumhurbaşkanının (1) müsaadesi ile müstakilen fabrika, imalathane kurabileceği gibi, İller Bankası veya diğer yerli ve yabancı müessese ve teşekküllerle ortak olarak fabrikalar ve imalathaneler kurabilir.
Bu maksatla kullanılacak bilumum malzeme için birinci fıkra hükümleri dairesinde, lüzum gördüğü fabrika ve imalathanelere ortak olabilir.
(1) İcra Vekilleri Heyetinin İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 26. Maddesi ile Cumhurbaşkanının şeklinde değişmiştir.
Madde 0007: Teşkilat ve personel
DSİ Umum Müdürlüğü köy içme su işleri için merkezde, bölgelerde ve şubelerde gerekli teşkilatı kurar. Bu teşkilatın ihtiyacı bulunan teknik elemanların yetişmesi için yurt içinde ve dışında mevcut öğretim müesseselerine bursla talebe gönderebilir.
Ayrıca lüzumlu teknisyenleri yetiştirmek üzere kurslar açabilir.
Madde 0008: Belediyelerle müştereken yapılacak tesisler
Devlet Su İşleri Umum Müdürlüğü bir veya mütaaddit köylerle birlikte, taraflar için fayda mülahaza edildiği ve kendilerine isabet eden masrafları karşıladıkları takdirde İller Bankası ile teşriki mesai ederek mücavir belediyelerin de su tedarik ve isale işlerini ihtiva eden müşterek tesisler yapmaya salahiyetlidir.
Madde 0009: Tesislerin devir ve teslimi
Köy içme su tesisleri bitirilince tatbik projeleri ile birlikte, bir zabıtla ihtiyar meclisine ve bir kaç köye veya bir kaç köy ile birlikte belediyelere ait sularda ise, birliklere ve belediyelere ve ihtiyar meclislerine devir ve teslim edilir. Bu suretle tesis; köylerin, belediyelerin veya köylerle birlikte belediyelerin müşterek malı olur.
Madde 0010: Tesislerin bakım ve işletilmesi
Köy ihtiyar meclisine devir ve teslim edilen ve bir köye ait olan tesislerin bakım, onarım ve işletmesi ve icabında bazı parçalarının yenilenmesi, o köy İhtiyar Heyetinin vazifesi olup bu yolda ihtiyar edilecek masraflar köy bütçesinden ödenir.
Bir kaç köy veya varsa belediye veya belediyelere devir ve teslim edilecek müşterek tesislerin bakımı, onarım ve işletilmesi ve icabında bazı parçalarının yenilenmesi hizmetlerinin ifası için bu idareler kendi mevzuatları gereğince aralarında birlikler kurarlar. Birlik Ana Nizamnamesinde ne gibi hususların yer alacağını DSİ Umum Müdürlüğü ve alakadar amme hükmi şahıslar temsilcileri tesbit ederler. Tesislerin bakım, onarım, işletme ve icabında yenilenme hizmetlerinin devamlı ve iyi yapılması, idari makamlarca takip ve intac olunur.
Madde 0011: İçme suyunun tahsis ve tevzii
Bu kanunun tatbikını temin için umuma ait sular ile hususi kanunlarla köye veya köylere devir ve tahsis edilmiş veya köyün veya köylerin öteden beri intifaında bulunmuş olan suları, köyün, köylerin veya meskün mahallerin içme suyu ihtiyacına göre tevzie, kısmen veya tamamen başka köyün, köylerin veya meskün mahallerin ihtiyacına tahsis etmeye veya tahsis şeklini değiştirmeye DSİ Umum Müdürlüğü salahiyetlidir.
Suyun bir veya bir kaç köye aidiyetinin evvelce ferman ve mahkeme ilamı gibi vesikalara bağlanmış olması bu madde hükmünün tatbikına mani olmaz.
Bu hususta istimlak yoluna gidilmez ve İstimlak Kanunu hükümleri tatbik olunmaz.
Su tesislerinin vücuda getirilmesine ve su yollarının geçirilmesine lüzumlu olan arazi Devletin hüküm ve tasarrufu altında veya köyün veya köylerin umumi yerleri içinde bulunuyorsa o araziler hakkında dahi bu madde hükmü tatbik olunur.
İstimlak hükümleri
Madde 0012:
Bu kanunun tatbikını temin için sahipli veya köyün bedeli mukabilinde iktisabettiği sularla diğer gayrimenkulleri 6830 sayılı İstimlak Kanunu gereğince istimlake veya gayrimenkul üzerinde irtifak hakkı tesisine DSİ Umum Müdürlüğü salahiyetlidir.
İstimlak hükümleri
Madde 0013:
Bu kanunun 1 inci maddesinin 2 nci fıkrası ile yapılması vilayetlere bırakılan köylerin içme ve kullanma su ihtiyacını temin için 11 ve l2 nci maddelerde yazılı salahiyetler vilayet idare heyetlerine aittir.
İstimlak hükümleri
Madde 0014:
11 ve 13 üncü maddelerin tatbikı bakımından DSİ Umum Müdürlüğü ile vilayet idare heyetlerinin kararları kesindir.
(İkinci fıkra: 18.07.1963 tarih ve 293 sayılı Kanunun 1 inci maddesi ile yürürlükten kaldırılmıştır.)
İstimlak hükümleri
Madde 0015:
(24.05.1983 tarih ve 2824 sayılı Kanunun 1 inci maddesi ile yürürlükten kaldırılmıştır.)
Madde 0016: Ceza hükümleri
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bir kimse, daha önceden veya bu Kanun hükümlerine göre kurulmuş olan içme suyu tesislerini tahrip veya imha eder veya bozar yahut bunlara zarar verirse Türk Ceza Kanunu hükümlerine göre cezalandırılır.
Tesis edilen su kullanım düzenini bozanlara veya yetkili mercilerce alınan kararlara uymayanlara mahalli mülki amir tarafından yüz Türk Lirasından bin Türk Lirasına kadar idarî para cezası verilir.
Geçici Madde 0001:
Bu kanunun mer iyete girmesinden evvel adli ve idari mercilere intikal etmiş olup da kanunun mer iyete girdiği tarihe kadar katiyet kesbetmemiş olan ihtilaflar bu kanun hükümlerine göre halledilir.
Geçici Madde 0002:
Bu kanunun gerektirdiği masraflar 1960 mali yılında DSİ Umum Müdürlüğü bütçesinin (A/2) işaretli cetvelinin 791 inci Köy su işlerine yardım faslından ödenir.
Geçici Madde 0003:
Bu kanunun tatbikatı için 1960 mali yılı içinde istihdam edilecek geçici hizmetlilerin ücretlerini karşılamak üzere, DSİ Umum Müdürlüğü bütçesinin 791 inci Köy su işlerine yardım tertibinden aynı bütçenin 203 üncü Geçici hizmetliler ücreti faslına lüzumlu tahsisatı aktarmaya Maliye Vekili mezundur.
Geçici Madde 0004:
(24.05.1983 tarih ve 2824 sayılı Kanunun 2 nci maddesi ile eklenmiştir.) Bu Kanunun yürürlüğe girmesinden önce Köy İşleri ve Kooperatifler Bakanlığı Yol - Su - Elektrik Genel Müdürlüğünce mukaveleye bağlanmış işlerle yapımına başlanmış işler veya 1983 yılı Yapım Programına alınmış olanlar bu Genel Müdürlükçe ifa ve ikmal olunur.
Madde 0017:
Bu kanun neşri tarihinden muteberdir.
Madde 0018:
Bu kanun hükümlerini icraya İcra Vekilleri Heyeti memurdur.
Yükleyen: yasinuzunoglu
