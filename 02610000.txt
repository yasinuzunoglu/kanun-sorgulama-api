261 sayılı İhracatı Geliştirmek Amacı İle Vergilerle İlgili Olarak Hükümetçe Alınacak Tedbirlere Dair Kanun
Yayımlandığı Resmî Gazete Tarihi: 05.07.1963
Yayımlandığı Resmî Gazete Sayısı: 11446
Kabul Tarihi	27.06.1963
Madde 0001:
(24.09.1979 tarih ve 34 sayılı KHK. nin 1 inci maddesiyle değişen şekli.) Ürünlerimize dışsatım gücü kazandırmak ve müteahitlik hizmetlerini özendirmek amacıyla aşağıda belirtilen önlemlerin alınmasına;
Ürünlerimize dışsatım gücü kazandırmak ve dışsatımı özendirmek amacıyla bunların belgelerle belirlenecek dışsatım fiyatlarına giren vergi, resim, harç ve benzeri etkiler yapan diğer yükümlülükleri; bağışıklık ve ayrıcalıklar tanımak ya da iade suretiyle ve gerektiğinde yürürlükte bulunan mali mevzuattaki dışsatıma ilişkin bağışıklık, geçici kabul ve iade hükümlerini de geri bırakarak tamamen ya da kısmen gidermeye ve bu amaçla gerekli usulleri saptamaya, bunların uygulanmasını sağlayacak koşulları hazırlamaya, bu usul ve koşullarda gerekli değişiklikleri yapmaya,
Yurtdışı müteahhitlik hizmetlerindeki vergi yükünü azaltmak için, Türkiye ye giren net döviz girdisi üzerinden belirlenecek bir oranda vergi iadesi yapmaya,
Yabancı kuruluşlarca tümü ya da bir bölümü finanse edilen yurtiçi yatırımlardan uluslararası ihaleye çıkarılanların gerçekleştirilmesini yüklenen yerli müteahhitlerin, finanse eden kuruluşlarca T. C. Merkez Bankasına transfer edilen ve Türkiye de kalan dövizlerin miktarı üzerinden belirlenecek bir oranda Vergi İadesinden yararlandırmaya,
Cumhurbaşkanı (1) yetkilidir.
Dışsatım, yurtdışı müteahhitlik ve yurtiçi yatırımlardan uluslararası ihaleye çıkarılanların gerçekleştirilmesini yüklenen yerli müteahhitlerin, bu hizmetlerden dolayı vergi iadesi olanaklarından haksız olarak yararlanıldığının saptanması halinde, bu yolla elde olunan vergi iadeleri ilgililerinden 6183 sayılı yasa hükümleri uyarınca geri alınır.
(1) Bakanlar Kurulu İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 27. Maddesi ile Cumhurbaşkanı şeklinde değişmiştir.
Madde 0002:
(28.08.1967 tarih ve 933 sayılı Kanunun 11 inci maddesiyle yürürlükten kaldırılmıştır.)
Madde 0002/A:
(21.09.2004 tarih ve 25590 sayılı Resmi Gazete de yayımlanan 5234 sayılı Kanunun 12 nci maddesiyle eklenen ve 01.01.2005 tarihinden geçerli olarak yürürlüğe giren şekli.) Geri verilecek paraların kesin olarak veya avans suretiyle ödenmesinin esas ve usulleri, Hazine Müsteşarlığı ile Maliye Bakanlığı tarafından müştereken tespit olunur.
Yapılacak inceleme sonunda fazla ödendiği tespit olunan veya zamanında mahsup olunmayan tutarlar 21.07.1953 tarihli ve 6183 sayılı Kanun hükümlerine göre geri alınır.
Madde 0003:
Bu kanun yayımı tarihinde yürürlüğe girer.
Madde 0004:
Bu kanunu Bakanlar Kurulu yürütür.
Yükleyen: yasinuzunoglu
