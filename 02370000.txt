237 sayılı Taşıt Kanunu
Yayımlandığı Resmî Gazete Tarihi: 12.01.1961
Yayımlandığı Resmî Gazete Sayısı: 10705
Kabul Tarihi	05.01.1961
Madde 0001: Kanunun şümulü
Genel bütçeye dahil dairelerle katma ve özel bütçeli idareler ve bunlara bağlı sabit ve döner sermayeli müesseseler, (13.07.2005 tarih ve 25874 sayılı Resmi Gazete de yayımlanan 5393 sayılı Kanunun 85/b maddesiyle eklenen ibare.) il özel idareleri, belediyeler ve bunların bağlı kuruluşları ile mahalli idare birlikleri
İktisadi Devlet Teşekkülleri ve özel kanun veya Cumhurbaşkanlığı kararnameleriyle (1) kurulan her çeşit banka ve teşekküller,
Yukardaki (a) ve (b) fıkralarında yazılı daire, idare, banka, teşekkül ve müesseselerin sermayesinin yarısından fazlasına sahip bulundukları teşekkül ve müesseseler,
(07.02.1990 tarih ve 3612 sayılı Kanunun 46 ncı maddesiyle değişen şekli.) Kamuya yararlı derneklerden Cumhurbaşkanlığınca (1) lüzumlu görülenler tarafından kullanılacak taşıtlar bu Kanun hükümlerine tabidir.
(1) ve kararnamelerle İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile veya Cumhurbaşkanlığı kararnameleriyle şeklinde ve Başbakanlıkça İbaresi Cumhurbaşkanlığınca şeklinde değişmiştir.
Madde 0002:
Traktör, arazöz, motorla işleyen her çeşit ziraat ve inşaat makineleri, hava taşıtları ve zırhlı ambulanslar ile (1) münhasıran askeri maksatlar için kullanılan ve ordunun silah ve teçhizatından madut bulunan taşıtlar bu kanun hükümlerine tabi değildir.
(1) Altı Çizili İbare 06.01.2017 Tarih ve 29940 Sayılı Resmi Gazetede Yayımlanan 681 Sayılı Khk ile [7073/9 md. ile Aynen Kabul] eklenmiştir.
Madde 0003: Tarifeler
Kurum : 1 inci madde hükmüne giren bütün daire, teşekkül ve müesseseleri,
Taşıt : Motorlu ve motorsuz bütün ulaştırma araçlarını,
Arazi binek : Bütün tekerlekleri muharrik binek taşıtlarını,
Kaptı kaçtı : Asgari iki sıra oturma yeri bulunan kapalı ve insan taşımaya mahsus taşıtları,
Arazi kaptıkaçtı : Bütün tekerlekleri muharrik olan kaptıkaçtıları,
Pikap : Şoför mahallinde şoför dahil 3 kişiye kadar oturacak yeri ile arkasında azami 1750 kilograma kadar yük taşımak için yeri bulunan motorlu taşıtları,
Arazi pikap : Bütün tekerlekleri muharrik olan pikapları,
Panel : Yük taşıma yeri tamamen kapalı olan pikapları,
ifade eder.
Madde 0004: Taşıt verilecekler
Emirlerine ve zatlarına binek otomobili verilenler (1) sayılı cetvelde, makam hizmetlerine tahsis edilen taşıtlar (2) sayılı cetvelde gösterilmiştir.
Madde 0005:
Birinci maddede yazılı kurumlar daimi hizmetleri için Cumhurbaşkanı kararıyla (1) yalnız birer hizmet arabası bulundurabilirler. Bu hizmet arabaları ihtiyaca göre Station Wagon binek, kaptıkaçtı tiplerinden biri olabilir.
(1) Bakanlar Kurulundan karar almak şartiyle İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile Cumhurbaşkanı kararıyla şeklinde değişmiştir.
Madde 0006:
Kurumlar (1) ve (2) sayılı cetvellerde yazılı makam ve hizmetler için hizalarında gösterilen arabalardan fazla taşıt bulunduramıyacakları gibi daimi hizmetler için beşinci maddede yazılı tipte bir arabadan fazla araç kullanamazlar.
Madde 0007: Kurumların edinebilecekleri taşıtlar *
(1. Fıkranın: 27.04.2005 tarih ve 25798 sayılı Resmi Gazete de yayımlanan 5335 sayılı Kanunun 6/a maddesiyle değişen ve 01.01.2006 tarihinden geçerli olarak yürürlüğe giren şekli.) Kurumların taşıt ihtiyaçlarını hizmet alımı suretiyle karşılamaları esastır. Bu şekilde temini mümkün olmayan, ekonomik bulunmayan veya sağlık, savunma ve güvenlik gibi nedenlerle hizmet alımı suretiyle karşılanması uygun görülmeyen taşıtlar diğer yollarla edinilebilir.
Kullanılacak bu taşıtların, muayyen ve standart tipte, lüks ve gösterişten uzak, memleket yollarına elverişli ucuz ve ekonomik olanlarından temin olunması şarttır.
Bu taşıtlar münhasıran resmi hizmetin ifasında kullanılmak üzere daire veya kurumlarının sorumlu makamlarınca tevzi ve tahsis olunurlar.
Şehir ve kasabalarla demiryolları istasyonlarından ve gündelik muayyen tarifelerle işleyen Devlete, belediyelere ait taşıt güzergahından uzak bulunan mevkilerdeki teşkilat ve işyerlerinde devamlı veya geçici olarak görevli memur, subay ve hizmetlileri ve bu mevkide oturan ailesi efradını ve okula giden çocuklarını oranın bağlı bulunduğu şehir ve kasabaya veya en yakın muayyen tarifeli taşıt güzergahına götürüp getirmek için birinci fıkrada yazılı taşıtlardan tahsis edilebilir.
Şehir ve kasaba hudutları içerisinde olmakla beraber tren, otobüs gibi gündelik muayyen tarifelerle işleyen taşıt güzergahından uzak bulunan münferit mevkilerdeki teşkilat ve iş yerlerinde devamlı veya geçici olarak görevli memur ve hizmetlilerin bu mevkiler ile en yakın muayyen tarifeli taşıt güzergahına götürüp getirilmesi için de bu taşıtlar kullanılabilir.
Devlet dairelerinin sıkışık bulunduğu büyük merkezlerde işletilen muayyen tarifeli taşıtlarla memurların zamanında iş başında bulunmalarını temin edecek yeterlikte olmadığı hallerde kurumlarca ve Devlet dairelerince memurlar için otobüs seferleri ihdas olunabilir.
Bu otobüsler Cumhurbaşkanınca (1) tasdik olunacak esaslar dairesinde işletilebilir.
(*) Devlet daireleri ve kurumların daimi ve devamlı hizmetleri için kullanacakları taşıtlar olan madde başlığı; 27.04.2005 tarih ve 25798 sayılı Resmi Gazete de yayımlanan 5335 sayılı Kanunun 6/a maddesiyle, 01.01.2006 tarihinden geçerli olarak Kurumların edinebilecekleri taşıtlar şeklinde değiştirilmiş ve metne işlenmiştir.
(1) Ulaştırma Bakanlığınca hazırlanacak ve Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile Cumhurbaşkanınca şeklinde değişmiştir.
Madde 0008:
Bu kanuna bağlı (2) sayılı cetvelde yazılı taşıtlar yalnız hizalarında gösterilen hizmetlerde kullanılabilirler. Tören, hususi ve resmi davetlerde makamı işgal eden zatlar refakatlerine ailelerini de alabilirler. Kurumlara ait hizmetler için memurlar da makamı işgal eden zatın refakatinde veya makamın müsaadesiyle bu taşıtlara binerler.
Madde 0009: Kurumların satın alacakları taşıtların bedeli
Kurumların satın alacakları taşıtların azami satınalma bedelleri ile cinsi ve azami satınalma bedeli yıl içerisinde belirlenecek taşıtlara ilişkin esaslar (1) her yıl bütçe kanunlarına bağlı cetvellerde gösterilir.
Bu bedeller, orta sıklet ve vasati fiyatlar nazarı itibara alınmak suretiyle tesbit edilir.
(1) azami satınalma bedelleri, İbaresi 09.11.2022 Tarih ve 32008 Sayılı Resmi Gazetede Yayımlanan 7420 Sayılı Kanunun 4. Maddesi ile azami satınalma bedelleri ile cinsi ve azami satınalma bedeli yıl içerisinde belirlenecek taşıtlara ilişkin esaslar şeklinde değişmiştir.
Madde 0010:
(21.09.2004 tarih ve 25590 sayılı Resmi Gazete de yayımlanan 5234 sayılı Kanunun 3/a maddesiyle değişen ve 01.01.2005 tarihinden geçerli olarak yürürlüğe giren şekli.) Genel bütçeye dahil daireler, katma bütçeli idareler ve döner sermayelerin yıl içinde her ne şekilde olursa olsun edinebilecekleri taşıtların cinsi, adedi, hangi hizmette kullanılacağı ve kaynağı yılı bütçe kanunlarına bağlı (T) işaretli cetvelde gösterilir.
Yukarıda sayılanlar dışında kalan kurum ve kuruluşlar tarafından bu Kanun gereğince taşıt edinilebilmesi, edinilecek taşıtın cinsi, adedi, hangi hizmette kullanılacağı ve kaynağı gösterilmek suretiyle önceden alınmış Cumhurbaşkanı (1) kararına bağlıdır. (13.07.2005 tarih ve 25874 sayılı Resmi Gazete de yayımlanan 5393 sayılı Kanunun 85/b maddesiyle eklenen cümle.) Ancak, il özel idareleri, belediyeler ve bunların bağlı kuruluşları ile mahalli idare birlikleri kendi meclislerinin kararı ile taşıt edinirler.
(Yürürlük: 21.09.2004) Ancak, Avrupa Birliği ile yürütülen mali işbirliği kapsamındaki projelerle ilgili olarak yıl içerisinde alınması gerekli görülen taşıtlar ile Cumhurbaşkanlığı (1) hizmetlerinde kullanılmak üzere yıl içerisinde hibe edilen taşıtlar Cumhurbaşkanı (1) kararı ile edinilebilir.
İçişleri Bakanlığınca lüzum görüldüğü takdirde, bu Kanuna bağlı (1) sayılı cetvelde yazılı İl Valileri taşıtları, gelir durumu müsait olan il özel idare bütçelerinden de satın alınabilir.
(Fıkra 22.02.2014 tarih ve 28921 sayılı Resmi Gazetede yayımlanan 6519 Sayılı Kanunla Değişmiştir.) Bu Kanun kapsamında edinilecek taşıtların menşei, silindir hacimleri ve diğer niteliklerini belirlemeye ve sınırlamalar getirmeye Cumhurbaşkanı (1) yetkilidir.
(Fıkra 11.07.2012 tarih ve 28350 sayılı Resmi Gazetede yayımlanan 6338 Sayılı Kanun ile Eklenmiştir) (Yürürlük : 01.01.2013) Türk Silahlı Kuvvetleri , Jandarma Genel Komutanlığı, Sahil Güvenlik Komutanlığı (1), Emniyet Genel Müdürlüğü ile Gümrük ve Ticaret Bakanlığı Gümrükler Muhafaza Genel Müdürlüğüne kurum, kuruluş, dernek ve vakıflarca hibe edilecek taşıtlar, merkezî yönetim bütçe kanununa bağlı (T) işaretli cetvelde gösterilmesine gerek bulunmaksızın Cumhurbaşkanı (1) kararı ile edinilebilir.
(Fıkra 11.07.2012 tarih ve 28350 sayılı Resmi Gazetede yayımlanan 6338 Sayılı Kanun ile Eklenmiştir) (Yürürlük : 01.01.2013) Emniyet Genel Müdürlüğüne, Jandarma Genel Komutanlığına ve Sahil Güvenlik Komutanlığına (1) ait taşıtlar, 12/4/2001 tarihli ve 4645 sayılı Emniyet Genel Müdürlüğüne Ait Araç, Gereç, Mal ve Malzemenin Satış, Hibe, HEK ve Hurda Durum ve İşlemleri ile Hizmet Satışına Dair Kanun hükümleri çerçevesinde merkezî yönetim bütçe kanununa bağlı (T) işaretli cetvelde gösterilmelerine gerek bulunmaksızın, cinsi ve adedi Cumhurbaşkanı (1) kararında belirlenmek kaydıyla 4/1/2002 tarihli ve 4734 sayılı Kamu İhale Kanununa tabi olmaksızın yenileri ile mübadele edilebilir. Aradaki fiyat farkı, döner sermaye gelirleri, sosyal tesis veya kantin gelirleri ile Türk Polis Teşkilatını Güçlendirme Vakfı ve Jandarma Asayiş Vakfı (1) gelirlerinden karşılanır.
(Fıkra 11.07.2012 tarih ve 28350 sayılı Resmi Gazetede yayımlanan 6338 Sayılı Kanun ile Eklenmiştir) (Yürürlük : 01.01.2013) Türk Silahlı Kuvvetlerine (Jandarma Genel Komutanlığı ve Sahil Güvenlik Komutanlığı dâhil) (1) ait taşıtlar, 30/5/1985 tarihli ve 3212 sayılı Silahlı Kuvvetler İhtiyaç Fazlası Mal ve Hizmetlerinin Satış, Hibe, Devir ve Elden Çıkarılması; Diğer Devletler Adına Yurt Dışı ve Yurt İçi Alımların Yapılması ve Eğitim Görecek Yabancı Personel Hakkında Kanun hükümleri çerçevesinde merkezî yönetim bütçe kanununa bağlı (T) işaretli cetvelde gösterilmelerine gerek bulunmaksızın, cinsi ve adedi Cumhurbaşkanı (1) kararında belirlenmek kaydıyla 4734 sayılı Kanuna tabi olmaksızın yenileri ile mübadele edilebilir. Aradaki fiyat farkı, sosyal tesis veya kantin gelirleri ile döner sermaye gelirlerinden veya bağış yoluyla (Jandarma Genel Komutanlığı için Jandarma Asayiş Vakfı gelirlerinden) (1) karşılanır.
(Fıkra 11.07.2012 tarih ve 28350 sayılı Resmi Gazetede yayımlanan 6338 Sayılı Kanun ile Eklenmiştir) (Yürürlük : 01.01.2013) Türk Silahlı Kuvvetlerine Jandarma Genel Komutanlığına ve Sahil Güvenlik Komutanlığına (1) ait taşıtlardan, trafiğe tescil tarihi itibarıyla en az on yaşını doldurmuş olanlar, merkezî yönetim bütçe kanununa bağlı (T) işaretli cetvelde gösterilmelerine gerek bulunmaksızın, cinsi ve adedi, ilgisine göre Milli Savunma Bakanlığı veya İçişleri Bakanlığının kararıyla, 4734 sayılı Kanuna tabi olmaksızın ve satılacak taşıt sayısı satın alınacak taşıt sayısından az olmamak ve satın alınacak taşıt sayısı merkezî yönetim bütçe kanununda belirtilen adetleri geçmemek üzere yenileri ile mübadele edilebilir ve aradaki fiyat farkı, bütçeden karşılanabilir. Bu fıkrada yer almayan hususlar hakkında ilgisine göre 3212 veya 4645 şeklinde (1) sayılı Kanun hükümleri uygulanır.
(1) 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile ikinci fıkrasında yer alan Bakanlar Kurulu ibaresi Cumhurbaşkanı şeklinde değiştirilmiş, üçüncü fıkrasında yer alan Başbakanlık ibaresi Cumhurbaşkanlığı şeklinde ve Maliye Bakanlığı ile Devlet Planlama Teşkilatı Müsteşarlığının uygun görüşü üzerine Bakanlar Kurulu ibaresi Cumhurbaşkanı şeklinde değiştirilmiş, beşinci fıkrasında yer alan Bakanlar Kurulu ibaresi Cumhurbaşkanı şeklinde değiştirilmiş, altıncı fıkrasında yer alan (Jandarma Genel Komutanlığı ve Sahil Güvenlik Komutanlığı dâhil) ibaresi , Jandarma Genel Komutanlığı, Sahil Güvenlik Komutanlığı şeklinde ve Bakanlar Kurulu ibaresi Cumhurbaşkanı şeklinde değiştirilmiş, yedinci fıkrasında yer alan İçişleri Bakanlığının talebi ve Maliye Bakanlığının teklifi üzerine alınacak Bakanlar Kurulu ibaresi Cumhurbaşkanı şeklinde değiştirilmiş ve aynı fıkranın başında yer alan Emniyet Genel Müdürlüğüne ibaresinden sonra gelmek üzere , Jandarma Genel Komutanlığına ve Sahil Güvenlik Komutanlığına ibaresi eklenmiş, aynı fıkrada yer alan Türk Polis Teşkilatını Güçlendirme Vakfı ibaresinden sonra gelmek üzere ve Jandarma Asayiş Vakfı ibaresi eklenmiş, sekizinci fıkrasında yer alan Milli Savunma Bakanlığının (Jandarma Genel Komutanlığı ve Sahil Güvenlik Komutanlığı için ise İçişleri Bakanlığının) talebi ve Maliye Bakanlığının teklifi üzerine çıkarılacak Bakanlar Kurulu ibaresi Cumhurbaşkanı şeklinde değiştirilmiş ve aynı fıkrada yer alan (Jandarma Genel Komutanlığı ve Sahil Güvenlik Komutanlığı dâhil) ibaresi ile (Jandarma Genel Komutanlığı için Jandarma Asayiş Vakfı gelirlerinden) ibaresi madde metninden çıkarılmış ve dokuzuncu fıkrasında yer alan (Jandarma Genel Komutanlığı ve Sahil Güvenlik Komutanlığı dâhil) ibaresi Jandarma Genel Komutanlığına ve Sahil Güvenlik Komutanlığına şeklinde ve 3212 ibaresi ilgisine göre 3212 veya 4645 şeklinde değiştirilmiştir.
Madde 0011:
Genel ve katma bütçeli dairelerin kullanmakta oldukları taşıtların sayısı, cinsi, markası, satın alma tarih ve bedelleri, bir evvelki yıla nazaran vukubulan değişiklik ve sebepleri her yıl bir cetvel halinde tesbit ve o yılın bütçe kanunu tasarısı gerekçesine eklenir.
Madde 0012:
(Fıkranın: 15.06.1965 tarih ve 631 sayılı Kanunun 3 üncü maddesiyle değişen şekli.) Bu kanunla kullanılmasına cevaz verilen taşıtların işletme ve onarma masraflariyle vasıtayı kullanacak personelin her türlü istihkakları, taşıtın satınalındığı kurumlar bütçelerine konulacak ödeneklerle karşılanır. Ancak, bu kanuna bağlı (1) sayılı cetvelde yazılı İl Valileri taşıtları ile (2) sayılı cetvelde yazılı kaymakamlıklar taşıtlarının onarma ve işletme masrafları, genel bütçeye konulan ödeneği tükendiği takdirde, özel idare bütçelerinden de karşılanabilir.
(Fıkra: 30.05.1963 tarih ve 240 sayılı Kanunun 5 inci maddesiyle yürürlükten kaldırılmıştır.)
(24.09.1979 tarih ve 31 sayılı KHK. nin 1 inci maddesiyle değişen şekli.) Resmi taşıtların savurganlığa yol açılmadan, bütçe olanaklariyle uyumlu bir biçimde kullanımını sağlamak üzere;
Akaryakıt, yağ ve diğer ikmal gereksinimlerinin ve onarma işlerinin sağlanması,
Gereğinde bunların yönetimlerinin tek elden yapılması,
Bakım, onarım, ikmal ve yönetim işlerinin yürütülmesinde, gerektiğinde, belli kurumlara görev verilmesi,
(27.04.2005 tarih ve 25798 sayılı Resmi Gazete de yayımlanan 5335 sayılı Kanunun 6/b maddesiyle değişen ve 01.01.2006 tarihinden geçerli olarak yürürlüğe giren şekli.) Ekonomik olmayan taşıtların ekonomik olanlarıyla değiştirilmesi,
(27.04.2005 tarih ve 25798 sayılı Resmi Gazete de yayımlanan 5335 sayılı Kanunun 6/b maddesiyle eklenmiştir. Yürürlük: 01.01.2006) Resmi taşıtları sürebilecek kamu görevlilerinin belirlenmesi,
(27.04.2005 tarih ve 25798 sayılı Resmi Gazete de yayımlanan 5335 sayılı Kanunun 6/b maddesiyle eklenmiştir. Yürürlük: 01.01.2006) Hizmet alımı suretiyle edinilecek taşıtların cinsi, adedi, yaşı, hangi hizmetlerde kullanılacağı, kaynağı, yabancı menşeli olup olmayacağı ve diğer hususlar,
İçin gerekli esas ve usuller Cumhurbaşkanınca (1) saptanır.
(1) Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile Cumhurbaşkanınca şeklinde değişmiştir.
Madde 0013: Taşıtların satılabilmeleri
Bu kanunun konusuna giren taşıtların satılabilmeleri, ya tahsis edildiği hizmet konusunun artık kalmamış olmasına veya ekonomik ömrünü doldurmuş bulunmasına bağlıdır.
Bu taşıtların ekonomik ömürlerini doldurmuş olmaları hali ilgili dairesinin teklifi üzerine Karayolları veya Devlet Su İşleri idaresinden bir makine uzmanı, kurumun yetkili bir personeli ile trafik teşkilatından bir uzmandan teşekkül edecek komisyon tarafından verilecek raporla belirtilir. Bu raporlar kurumun bağlı olduğu bakanlıkların tasvibine sunulur. Bu taşıtlar yürürlükte bulunan hükümlere göre satılır.
Hizmet konusunun kalmaması halinde taşıtlar gereği yapılmak üzere Devlet Malzeme Ofisine devredilir.
(30.05.1963 tarih ve 240 sayılı Kanunun 2 nci maddesiyle eklenmiştir.) Dış temsilciliklerdeki taşıtların ekonomik ömürlerini doldurmuş olmalarına mahalli temsilciliklerce tanzim ve tasdik edilecek rapor üzerine Dışişleri Bakanlığı ve Maliye Bakanlığınca karar verilir.
(30.05.1963 tarih ve 240 sayılı Kanunun 2 nci maddesiyle eklenmiştir.) Gerek bu suretle hizmetten çıkarılan, gerek hizmet konusu kalmamış veya en az kullanma süresini doldurmuş bulunan dış temsilciliklere ait taşıtların mahallinde veya yurda getirilmek suretiyle satılması hususunda en tasarruflu yolu seçmeye Dışişleri Bakanlığı ile Maliye Bakanlığı yetkilidir.
(30.05.1963 tarih ve 240 sayılı Kanunun 2 nci maddesiyle eklenmiştir.) Yurda getirilmek suretiyle satılmasına karar verilen taşıtların gümrük ve diğer her türlü ithal vergi ve resimleri bu taşıtların Devlet Malzeme Ofisince satışları anında Gümrük Kanununa göre tesbit edilecek normal kıymetleri üzerinden gümrük idaresince tahakkuk ve satışı mütaakıp Devlet Malzeme Ofisi tarafından ilgili gümrüğe ödenir.
Madde 0014: Kayıt, tescil ve verilecek plakalar
Bu kanunda yazılı kara taşıtlarının 6085 sayılı kanun gereğince Trafik Şube ve bürolarına, deniz taşıtlarının alakalı dairelere kayıt ve tescil ettirilmesi mecburidir. Taşıtlara, taşıtın cinsine ve tahsis edilen makam veya hizmetlere göre İçişleri Bakanlığınca belirtilecek şekil, renk ve alameti taşıyan birer plaka konur.
Trafik şube ve büroları veya diğer alakalı daireleri bu kanunda yazılı taşıtlar dışında hiç bir makam ve şahıs için aynı şekil ve renkte plaka ve numara veremiyecekleri gibi hiçbir makam ve dairede kendiliklerinden plaka ihdas ve istimal edemezler.
Kanuna bağlı (1) sayılı cetvelde belirtilenlere tahsis olunacak taşıtlar hariç, bütün taşıtların yan taraflarına Resmi hizmete mahsustur ibaresi yazılır.
Türk Silahlı Kuvvetlerine tahsis edilen taşıtlar bu madde hükümlerine tabi değildir.
Madde 0015: Bu Kanun hükümlerinin uygulanmıyacağı haller
Genel veya kısmi seferberlik halleriyle harb hali, harb zamanı ve harb esnası hükümlerinin uygulanmasına Cumhurbaşkanınca (1) karar verilmesi hallerinde askeri daire, birlik ve müesseseler tarafından kullanılacak taşıtlar hakkında bu kanun hükümleri uygulanmaz.
(1) Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile Cumhurbaşkanınca şeklinde değişmiştir.
Madde 0016: Cezalar
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun şümulüne giren taşıtları her ne suretle olursa olsun tahsis olunduğu işin gayrisinde veya şahsî hususlarda kullananlar veya kullanılmasına müsaade edenler veya kanunda yazılı olduğu şekilde kullanılmış gibi gösterenler veya kanunen bir makama veya işe tahsis olunmadığı hâlde hakikati tağyir ile bu taşıtlardan istifade eden ve ettirenler, bunların gidiş gelişine müsaade edenler veya kanuna aykırı olarak numara ve plaka verenlerle kullananlar veya kullanılmaya elverişli olduğu hâlde ekonomik ömrünü doldurduğu bahanesiyle yenileyen veya yeniletenler veya bu hususlar için masraf tahakkuk evrakını hazırlayan veya tasdik veya bunlara ait ita emirlerini vize edenler hakkında bir seneye kadar hapis cezasına hükmolunur. Bu yüzden hasıl olan masraf ve zararlar genel hükümlere göre tazmin ettirilir.
Madde 0017: Çeşitli hükümler
Çeşitli yardım yolları ile gelen her türlü taşıtlar tahsis olundukları hizmetlerde bu kanun hükümlerine göre kullanılır.
(Fıkra 11.07.2012 tarih ve 28350 sayılı Resmi Gazetede yayımlanan 6338 Sayılı Kanun ile Eklenmiştir) (Yürürlük : 01.01.2013) Vakıf, dernek, sandık, banka, birlik, firma, şahıs ve benzeri kuruluş veya kişilere ait olup bu Kanun kapsamında bulunan kurumlar ile özel kanunla veya Cumhurbaşkanlığı kararnamesiyle (1) kurulmuş diğer kamu kurum, kurul, üst kurul ve kuruluşlarınca kullanılan taşıtların giderleri için (güvenlik hizmetlerinde kullanılan taşıtlar hariç) kurum bütçelerinden hiçbir şekilde ödeme yapılamaz.
(1) Altı Çizili İbare 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 180. Maddesi ile eklenmiştir.
Ek Madde 0001:
(30.05.1963 tarih ve 240 sayılı ek kanunun 3 üncü maddesi hükmü olup ek maddeye çevrilerek teselsül için numaralandırılmıştır.) 237 sayılı kanunla dış temsilciliklere tahsis edilen taşıtların, Hazine için daha tasarruflu olacağı Maliye Bakanlığının rızasına müsteniden önceden tesbit edilecek memleketlerde- eski model taşıtların fiyat farkı ödenmek suretiyle, yenileri ile değiştirilmesine veya miadı dolmadan satılarak yenilerinin alınmasına Dışişleri Bakanlığınca karar verilebilir.
Bu yenilemenin yapılabilmesi için her yıl bütçesinin ilgili tertibine gereken ödeneğin konulması ve (R) cetveli formülünde gösterilmesi şarttır.
Ek Madde 0002:
(Madde 26.07.2024 tarih ve 32613 sayılı Resmi Gazetede yayımlanan 7521 Sayılı Kanunun 2. Maddesi ile Eklenmiştir)
10/12/2003 tarihli ve 5018 sayılı Kamu Malî Yönetimi ve Kontrol Kanununa ekli (I), (II), (III) ve (IV) sayılı cetveller kapsamındaki kamu idareleri ve bu idarelere bağlı, ilgili ve ilişkili kamu kurum ve kuruluşları, 8/6/1984 tarihli ve 233 sayılı Kamu İktisadi Teşebbüsleri Hakkında Kanun Hükmünde Kararnameye tabi kamu iktisadi teşebbüsleri ile bunların doğrudan veya dolaylı olarak tek başına veya birlikte ya da ayrı ayrı sermayesinin yarısından fazlasına sahip oldukları her çeşit kuruluş, müessese, birlik, işletme ve şirketler, özelleştirme kapsam ve programına alınmış hisselerinin yarısından fazlası kamuya ait olan özel hukuk hükümlerine tabi kuruluşlar, fonlar, döner sermayeler ve diğer tüm kamu kurum ve kuruluşlarının (il özel idareleri, belediyeler ve bunların bağlı kuruluşları ile kurdukları birlik, müessese ve işletmeler hariç) 13/10/1983 tarihli ve 2918 sayılı Karayolları Trafik Kanununun 3 üncü maddesinde tanımlanan taşıt ve iş makineleri ile Çevre, Şehircilik ve İklim Değişikliği Bakanlığına devredilen bu neviden taşıt ve iş makinelerinin idareler adına satılmasına yönelik esas ve usulleri belirlemeye ve belirlenen esas ve usuller kapsamında açık ihale ve/veya e-ihale yöntemiyle ihaleleri yapmaya Özelleştirme İdaresi Başkanlığı yetkilidir. Bu madde kapsamında yapılacak satış işlemlerinde 24/11/1994 tarihli ve 4046 sayılı Özelleştirme Uygulamaları Hakkında Kanun ve 8/9/1983 tarihli ve 2886 sayılı Devlet İhale Kanunu hükümleri uygulanmaz.
Birinci fıkradaki işlemler ve ihale sürecinin yürütülmesi dâhil ihtiyaç duyulan her türlü danışmanlık hizmeti alımının 4046 sayılı Kanun hükümleri çerçevesinde gerçekleştirilmesi için yapılacak giderler Özelleştirme Fonundan karşılanır. Yapılan satışların bedellerinden masraflar düşülür ve kalan tutar genel bütçeli idareler için Hazine ve Maliye Bakanlığı Merkez Muhasebe Müdürlüğü hesabına, diğerlerinde ise ilgili idare muhasebe birimi hesaplarına aktarılır, aktarılan bu tutarlar ilgisine göre genel bütçeye veya ilgili kamu kurum ve kuruluşu bütçelerine gelir kaydedilir.
Geçici Madde 0001:
Bu kanun yürürlüğe girdiği tarihte kurumların ellerinde bulunup bu kanuna göre:
Kullanılması menedilen taşıtların (5) inci maddede yazılı Bakanlar Kurulu kararı alındıktan sonra 3 ay içinde,
7 nci maddeye göre hizmetin devam etmesi halinde vasıf ve şartları bu kanuna uymuyan taşıtların, olanları ile değiştirilinceye kadar, kullanılmalarına devam olunur ve bu şart tahakkuk ettirildikten sonra üç ay içerisinde Devlet Malzeme Ofisine teslim olunurlar.
Bu kanuna göre Devlet Malzeme Ofisine teslim olunan taşıtlar satılmadan önce usulü dairesinde kurumların veya Devlet dairelerinin ihtiyaçlarına tahsis olunur.
Bu taşıtlar Devlet Malzeme Ofisince kendi usullerine göre satılarak masrafları çıkarıldıktan sonra bedelleri kurum veya dairelerine ödenir.
Taşıtları müddeti içerisinde Devlet Malzeme Ofisine teslim etmiyenler, mevcut taşıtların şeklini veya istimal tarzını değiştirmek suretiyle kanun hükümlerine uydurmaya çalışanlar hakkında da 16 ncı maddedeki cezalar tatbik olunur.
Geçici Madde 0002:
3827 sayılı kanun hükümlerine veya bütçe kanunlarına bağlı (R) cetvellerindeki formüllerine uygun olmayarak alınan ve Sayıştayca vizesi yapılmayan taşıtlardan alınmasına ve kullanılmasına kanunen cevaz verilmeyenler Devlet Malzeme Ofisine iade olunurlar.
Bu kanuna uygun olanlarının da bir defaya mahsus olmak üzere vizeleri yapılır.
Geçici Madde 0003:
Milli Birlik Komitesi emrine kurumlar veya dairelerce verilen taşıtlar üyelerince (1) sayılı cetveldeki taşıtlar gibi kullanılırlar.
Bu taşıtlar hizmetin hitamında ait oldukları daire veya kurumlarına iade olunurlar.
İade olunan taşıtlar bu kanun hükümlerine tabidir.
Madde 0018:
15.05.1940 tarihli ve 3827 sayılı Nakil Vasıtaları hakkındaki Kanun ek ve tadilleri ile birlikte kaldırılmıştır.
Madde 0019:
Bu kanun yayımı tarihinde yürürlüğe girer.
Madde 0020:
Bu kanunu Bakanlar Kurulu yürütür.
(1) SAYILI CETVEL
Adedi	Cinsi	En az Kullanma Süresi
Türkiye Büyük Millet Meclisi Başkanı	2	Binek	5 Yıl
T.B.M.M Başkanlık Divanı üyeleri, Komisyon Başkanları, Grup Başkanları (Ek İbare: 24.12.2019/30988 - 7196 sk. m. 68) ve Grup Başkanvekilleri	1 er
(Değişik 24.12.2019/30988 - 7196 sk. m. 68)
Cumhurbaşkanlığı	10
Başbakan (Mülga: 9.7.2018/30473 - 0703 s.Khk. m. 180)	2
Bakanlar	1 er
Genelkurmay Başkanı	1
Kara, Deniz, Hava Kuvvetler Kumandanları	1 er
Elçilikler ve daimi delegelikler (Yurtdışında bulundukları sürece)	1 er
Daimi Askeri Temsilcilikler Başkanlıkları (Yurtdışında bulundukları sürece)	1 er
Dışişleri Bakanlığı Genel Sekreterliği	1
Anayasa Mahkemesi Başkanı	1
İl Valileri	1 er
(Değişik: 18.12.2010/27789 - 6087 sk. m. 46) Hâkimler ve Savcılar Yüksek Kurulu Başkanvekili	1
Yargıtay Başkanı	1
Danıştay Başkanı	1
(Ek: 12.12.2017/30268 - 7062 sk. m. 12) Yüksek Seçim Kurulu Başkanı	1
(Ek: 21.09.2004/25590 - 5234 sk. m. 3/b) Uyuşmazlık Mahkemesi Başkanı	1
Sayıştay Başkanı	1
Cumhuriyet Başsavcısı	1
Danıştay Başkanunsözcüsü	1
(2) SAYILI CETVEL
Adet	Cinsi	En az
kullanma
süresi
Başbakanlık (Yabancı misafirler için) (Mülga: 9.7.2018/30473 - 0703 s.Khk. m. 180)	3	Binek	5 Yıl
Başbakanlık Müsteşarlıkları (Mülga: 9.7.2018/30473 - 0703 s.Khk. m. 180)	1 er
TBMM Genel Sekreteri (Ek 24.12.2019/30988 - 7196 sk. m. 68)	1
Kamu Başdenetçisi	1 er
Askeri Yargıtay Başkanı (Mülga: 9.7.2018/30473 - 0703 s.Khk. m. 180)	1
Üniversite Rektörleri	1 er
Diyanet İşleri Başkanı	1
Askeri Yargıtay Başsavcısı (Mülga: 9.7.2018/30473 - 0703 s.Khk. m. 180)	1
Genelkurmay 2 nci Başkanı ve (J) Başkanlıkları	1 er
Kara, Deniz, Hava Kuvvetler Kurmay Başkanlıkları	1 er
Ordu, Kolordu, Tümen, Donanma, Hava Kuvvet ve Yurt İçi Bölge Kumandanlıkları	1 er
Harb Akademileri Kumandanı (Mülga: 9.7.2018/30473 - 0703 s.Khk. m. 180)	1
Jandarma Genel Kumandanı	1
General veya amiral rütbesi ile fiilen işgal edilen diğer bütün makamlara	1 er
Bakanlıklar Müsteşarları	1 er
Emniyet Genel Müdürlüğü	1
Ankara, İstanbul, İzmir Emniyet Müdürlükleri	1 er
Kaymakamlıklar	1 er	(Arazi binek)
Emniyet daireleri (Kullanılması zaruri olan taşıtların adedi, cinsleri ve müddetleri Bakanlar Kurulunca belirtilir.)
(1) 29.06.2012 Tarih ve 28338 Sayılı Resmi Gazetede Yayınlanan 6328 Sayılı Kanun ile (2) sayılı cetvele Başbakanlık Müsteşarlıkları satırından sonra gelmek üzere Kamu Başdenetçisi 1 er 5 satırı eklenmiştir.
Yükleyen: yasinuzunoglu
