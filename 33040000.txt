3304 sayılı 2521 Sayılı Avda ve Sporda Kullanılan Tüfekler, Nişan Tabancaları ve Av Bıçaklarının Yapımı, Alımı, Satımı ve Bulundurulmasına Dair Kanuna Ek Geçici Madde Eklenmesi Hakkında Kanun
Yayımlandığı Resmî Gazete Tarihi: 19.06.1986
Yayımlandığı Resmî Gazete Sayısı: 19139
Kabul Tarihi	05.06.1986
Madde 0001:
11.09.1981 tarihli ve 2521 sayılı Kanuna aşağıdaki Ek Geçici 3 üncü madde eklenmiştir.
EK GEÇİCİ MADDE 3.- Yivsiz av tüfeği sahibi olup, Kanunda verilen süreler içinde vali veya kaymakamlıklardan yivsiz tüfek sahipliği belgesi almayanlar veya tüfeklerini av tezkerelerine işletmeyenler bu Kanunun yürürlüğe girdiği tarihten itibaren bir yıl içinde menşe ve 6 ncı maddede belirtilen şartlara uygunluk aranmadan ellerindeki yivsiz av tüfeklerini av tezkerelerine işlettikleri veya yivsiz tüfek sahipliği belgesi aldıkları takdirde haklarında takibat yapılmaz.
Bu Kanunun yürürlük tarihinden önce haklarında 13 üncü madde uyarınca takibata başlanmış olması halinde bu takibatlar durdurulur. Henüz infaz edilmemiş mahkumiyet kararları infaz edilmez ve kanuni sonuçları ortadan kalkar. Mahkumiyet hükümlerine ait sicil varakaları adli sicilden çıkarılır. Müsaderesine karar verilmekle beraber ilgili mercilere henüz teslim edilmemiş olan tüfekler sahiplerine geri verilir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
