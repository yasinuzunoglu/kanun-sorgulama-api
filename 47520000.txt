4752 sayılı Astsubay Meslek Yüksek Okulları Kanunu
Yayımlandığı Resmî Gazete Tarihi: 24.04.2002
Yayımlandığı Resmî Gazete Sayısı: 24735
Kabul Tarihi	11.04.2002
BİRİNCİ BÖLÜM
Amaç, Kapsam ve Tanımlar
Madde 0001: Amaç
Bu Kanunun amacı, Türk Silahlı Kuvvetleri (1) astsubay meslek yüksek okullarındaki yüksek öğretimle ilgili amaç ve ilkeleri belirlemek, astsubay meslek yüksek okullarının teşkilatlanmasını, görev ve sorumluluklarını, eğitim ve öğretim, araştırma, yayın, öğretim elemanları ve öğrencileriyle ilgili esasları düzenlemektir. (1) (Üstü Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırımıştır.)
BİRİNCİ BÖLÜM
Amaç, Kapsam ve Tanımlar
Madde 0002: Kapsam
Bu Kanun, Türk Silahlı Kuvvetlerinin (1) astsubay meslek yüksek okullarını ve bunlarla ilgili faaliyet ve esasları kapsar. (1) (Üstü Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırımıştır.)
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
Bu Kanunda geçen deyimlerden;
Astsubay meslek yüksek okulu: Bilimsel özerkliğe sahip, Atatürk ilkelerine bağlı, askeri değerleri haiz, muvazzaf astsubay yetiştiren, ön lisans düzeyinde eğitim ve öğretim, bilimsel araştırma ve yayın yapan bir yüksek öğretim kurumunu,
Bölüm:  (Bent 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Türk Silahlı Kuvvetlerinin ihtiyaçlarına uygun olarak personel yetiştirilmek üzere kurulan eğitim ve öğretim birimini,
Bölüm başkanı:  (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] Değişmiştir.) O bölümü oluşturan ana bilim dalı başkanları arasından öncelik profesör öğretim üyelerinde olmak üzere yüksek okul müdürü tarafından üç yıllığına görevlendirilecek öğretim elemanını,
Program:  (Bent 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Bu Kanunda belirtilen özelliklere sahip muvazzaf astsubay yetiştirmek amacıyla, içeriği Türk Silahlı Kuvvetlerinin ihtiyaçları doğrultusunda Milli Savunma Bakanlığınca belirlenen, branş veya ihtisasa yönelik eğitim konu, kapsam ve sürelerinin bütününü,
Askeri eğitim: (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] eklenmiş ve mevcut (e) bendi (j) bendi olarak teselsül ettirilmiştir.) Astsubay meslek yüksek okulu öğrencilerinin fiziki ve ruhi yapılarını geliştirmek amacıyla ve kuvvetlerin ihtiyacını karşılayacak şekilde akademik ders programları dışında verilen her türlü uygulamalı eğilimleri,
Bakan: (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] eklenmiş ve mevcut (e) bendi (j) bendi olarak teselsül ettirilmiştir.) Millî Savunma Bakanını,
Bakanlık: (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] eklenmiş ve mevcut (e) bendi (j) bendi olarak teselsül ettirilmiştir.) Millî Savunma Bakanlığını,
Rektör: (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] eklenmiş ve mevcut (e) bendi (j) bendi olarak teselsül ettirilmiştir.) Milli Savunma Üniversitesi Rektörünü,
Kuvvet: (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/107 md. ile Aynen Kabul] eklenmiş ve mevcut (e) bendi (j) bendi olarak teselsül ettirilmiştir.) Kara, deniz ve hava kuvvetleri komutanlıklarını,
Diğer kavram ve terimler: 04.11.1981 tarihli ve 2547 sayılı Yüksek Öğretim Kanununun 3 üncü maddesinde tanımlanan ve bu Kanunun uygulanması ile ilgili olan diğer kavram ve terimleri,
İfade eder.
İKİNCİ BÖLÜM
Genel Hükümler
Madde 0004: Kuruluş
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
Astsubay meslek yüksek okullarının kadro ve kuruluşları, Milli Savunma Bakanlığı tarafından hazırlanır.
İKİNCİ BÖLÜM
Genel Hükümler
Madde 0005: Ana ilkeler
Astsubay meslek yüksek okullarında eğitim ve öğretimin planlanmasında, programlanmasında ve uygulanmasında aşağıdaki ana ilkeler göz önünde bulundurulur:
Öğrencilere, Atatürk ilke ve inkılapları doğrultusunda Atatürk milliyetçiliğine, demokratik, laik ve sosyal hukuk devleti ilkelerine bağlı hizmet bilincinin ve mesleki değerlerin kazandırılması sağlanır.
Milli kültürümüz, örf ve adetlerimize bağlı şekil ve özellikleri ile evrensel değerler içinde korunarak geliştirilir ve öğrencilere milli birlik ve beraberliği güçlendirici ruh ve irade gücü kazandırılır.
(Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/108 md. ile Aynen Kabul] Değişmiştir.) Eğitim-öğretim planı ve programlan; bilimsel alan öğretimi ile temel askerlik ve beden eğitimlerini birbirleriyle uyumlu şekilde çağdaş eğitim, yöntem ve ilkeleri ile bütünleştirerek, Milli Savunma Üniversitesi Yüksek Danışma Kurulunun kuvvetlerin ihtiyaçlarını göz önünde bulundurarak oluşturacağı görüş ve tavsiyelerine uygun olarak yüksek okul müdürleri tarafından hazırlanır. Hazırlanan plan ve programlar Milli Savunma Üniversitesi Senatosunun kararı ve Bakan onayıyla yürürlüğe girer.
(Bent 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Astsubay meslek yüksek okullarının verimliliklerinin artırılması, genişletilmesi ve öğretim elemanlarının yetiştirilmeleri, Milli Savunma Bakanlığınca planlanır ve gerçekleştirilir.
İKİNCİ BÖLÜM
Genel Hükümler
Madde 0006: Görev
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/109 md. ile Aynen Kabul] Değişmiştir.)
Astsubay meslek yüksek okullarının görevleri; 5 inci maddede belirtilen ilkelere ve kuvvet komutanlıklarının görev ve sorumluluklarına uygun olarak, ön lisans düzeyinde bilgi ve beceriye sahip, ilerideki safhalarda meslek gelişim programlarında belirtilen eğitimleri takip edebilecek nitelikte muvazzaf astsubay yetiştirmektir.
ÜÇÜNCÜ BÖLÜM
Organlar ve Görevler
Madde 0007: Organlar
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/110 md. ile Aynen Kabul] Değişmiştir.)
Astsubay meslek yüksek okullarının eğitim ve öğretim faaliyetleri ile idari hizmetleri aşağıda belirtilen organlar tarafından yürütülür:
a) Yüksek okul kurulları.
b) Yüksek okul komutanı.
e) Yüksek okul müdürü.
d) Öğrenci alay veya tabur komutanı.
ÜÇÜNCÜ BÖLÜM
Organlar ve Görevler
Madde 0008: Yüksek okul kurulları
(Madde Başlığı ve Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/111 md. ile Aynen Kabul] Değişmiştir.)
a) Yönetim kurulu: Rektör veya görevlendireceği bir rektör yardımcısının başkanlığında yüksek okul komutanı, yüksek okul müdürü, müdür yardımcıları, öğrenci alay veya tabur komutanı ve yüksek okul müdürünün seçtiği iki bolüm başkanından oluşur. Başkan gerekli gördüğü hallerde yönetim kurulunu toplantıya çağırır.
Yönetim kurulu; yıllık eğitim ve öğretim faaliyetlerini içeren eğitim-öğretim takvimini belirlemek, öğrencilerin kabulü, ders intibakları ve akademik yetersizlik nedeniyle okuldan çıkarılmalarına karar vermek, öğrenci alay veya tabur komutanlığının yürüttüğü eğitim ve sair etkinlikler ile yüksek okul müdürü tarafından yürütülen öğretim faaliyetleri arasındaki eşgüdümü sağlayacak tedbirleri kararlaştırmak, okulun idari işleri ve iç işleyişinin gerçekleştirilmesine dair yıllık planlamayı yapmak, yüksek okulun yatırım ve bütçe tasarısını hazırlamakla görevlidir.
b) Öğretim kurulu: Yüksek okul müdürü başkanlığında, müdür yardımcıları ve bölüm başkanlarından oluşur. Yüksek okul müdürünün çağrısı üzerine toplanır. Yüksek okul müdürü, gerek görmesi halinde yüksek okul komutanı ve öğrenci alay veya tabur komutanını kurula davet eder.
Öğretim kurulu; öğretim programını hazırlamak, Rektörlük tarafından onaylanan öğretim programının amaç ve hedeflerinin gerçekleştirilmesinde yüksek okul müdürüne yardım etmek, yayım faaliyetlerini kararlaştırmak, öğretim materyallerinin esaslarını belirlemek ve üretilmesine karar vermek, yüksek okul müdürünün öğretim, araştırma ve yayım faaliyetlerine dair gündeme getireceği konularda karar almak ve eğitim-öğretim ve sınavlara ait işlemler hakkında karar vermekle görevlidir.
c) Disiplin kurulu: Rektör veya görevlendireceği bir rektör yardımcısının başkanlığında; yüksek okul komutanı, yüksek okul müdürü ve müdür yardımcıları, öğrenci alay veya tabur komutanı ile disiplin subayından oluşur.
Disiplin kurulu; kurula sevk edilen öğrencilerin disiplin ile ilgili safahatını ve yapılan işlemlerin ilgili mevzuata uygunluğunu inceleyerek okuldan ilişiklerinin kesilmesine veya kesilmemesine karar verir. Okulla ilişiğin kesilmesi hakkındaki karar; Rektörün teklifi üzerine Bakan onayı ile yürürlüğe girer.
ÜÇÜNCÜ BÖLÜM
Organlar ve Görevler
Madde 0009: Yüksek okul komutanı
(Madde Başlığı ve Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/112 md. ile Aynen Kabul] Değişmiştir.)
Yüksek okul komutanı, Rektöre bağlı olarak, yüksek okul müdürü tarafından yürütülen eğitim-öğretim faaliyetleri ve bunlara ilişkin idari işler hariç olmak üzere, meslek yüksek okulunda yürütülen askeri eğitim ve diğer tüm faaliyetlerin yönetim, gözetim ve denetiminden sorumlu asker kişidir.
Yüksek okul komutanının atanması, 27/7/1967 tarihli ve 926 sayılı Türk Silahlı Kuvvetleri Personel Kanunu bükümlerine göre yapılır.
ÜÇÜNCÜ BÖLÜM
Organlar ve Görevler
Madde 0010: Yüksek okul müdürü ve yardımcıları
(Madde Başlığı ve Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/113 md. ile Aynen Kabul] Değişmiştir.)
Yüksek okul müdürü, Rektöre bağlı olup; astsubay meslek yüksek okullarındaki eğitim-öğretim, araştırma, etkinlik ve yayım faaliyetlerinin yürütülmesinden sorumlu kişidir.
Yüksek okul müdürü, Bakan tarafından üç yıllığına atanır. Süresi biten yüksek okul müdürü yeniden atanabilir. Rütbe karşılığı yüksek okul komutanının rütbesi ile aynıdır ve yüksek okul komutanı ile arasında astlık-üstlük ilişkisi yoktur. Ayrıca, Türk Silahlı Kuvvetleri sosyal tesislerinden ve kamu konutlarından yüksek okul komutanı gibi istifade eder, askeri personel ile aralarındaki protokol münasebetlerinin düzenlenmesinde de aynı esas uygulanır.
Müdür yardımcıları en fazla iki olup, yüksek okul müdürüne çalışmalarında yardımcı olmakla sorumlu kişilerdir. Yüksek okul müdürü, görevi başında olmadığı zaman yardımcılarından birisi vekâlet eder. Müdür yardımcıları Bakan tarafından üç yıllığına atanır. Süresi biten müdür yardımcısı yeniden atanabilir. Müdür yardımcıları, yüksek okul müdürü görevde bulunduğu müddetçe görev yaparlar.
ÜÇÜNCÜ BÖLÜM
Organlar ve Görevler
Madde 0011: Bilimsel denetleme kurulu
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
ÜÇÜNCÜ BÖLÜM
Organlar ve Görevler
Madde 0012: Öğrenci alay veya tabur komutanı
Öğrenci alay veya tabur komutanı; ilgili mevzuat doğrultusunda öğrencilerin eğitim, disiplin, yönetim ve diğer hizmetlerini yürütmekten sorumlu asker kişidir.
ÜÇÜNCÜ BÖLÜM
Organlar ve Görevler
Madde 0013: Yüksek disiplin kurulu
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0014: Öğretim elemanlarının görevleri
Öğretim elemanlarının görevleri aşağıda belirtilmiştir:
Astsubay meslek yüksek okullarında, bu Kanundaki amaç ve ilkelere uygun biçimde ön lisans düzeyinde eğitim, öğretim ve uygulamalı çalışmalar yapmak ve yaptırmak, proje hazırlıklarını ve seminerleri yönetmek.
Projeleri yürütmek.
Bilimsel çalışmalara katılmak, bilimsel araştırma ve yayın yapmak.
Akademik danışmanlık ve rehberlik hizmetlerini yürütmek.
Yetkili organlarca ve amirlerce verilecek diğer görevleri yerine getirmek.
DÖRDÜNCÜ BÖLÜM
Öğretim Elemanları
Madde 0015: Yardımcı doçentliğe atanma
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/114 md. ile Aynen Kabul] Değişmiştir.)
Astsubay meslek yüksek okulu müdürlüklerince ihtiyaç duyulan yardımcı doçent kadroları, Rektörlüğe bildirilir. Rektörlük uygun gördüğü boş yardımcı doçent kadrolarını ilan eder. Kadroya talip adaylar başvuru dosyalarını meslek yüksek okulu müdürlüğüne teslim eder. Yeterli şartlan taşıdığı meslek yüksek okulu müdürlüğünce tespit edilenler, meslek yüksek okulu yönetim kurulu tarafından seçilecek üç öğretim üyesi tarafından ilgili bilim dalında yazılı yabancı dil sınavına alınırlar. Yabancı dil sınavında başarılı olan adayların dosyaları, incelenmek ve haklarında yazılı bilimsel değerlendirme alınmak üzere en az biri Milli Savunma Üniversitesi dışındaki üniversitelerden olmak üzere kadronun ait olduğu alandan üç öğretim üyesine gönderilir. Raporlar yönetim kurulunda değerlendirildikten sonra yüksek okul müdürü kendi görüşünü de ekleyerek adayları Rektörlüğe bildirir. Akademik yönden uygun görülen aday, Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
Meslek yüksek okulu kadrosuna ilk kez atanan yardımcı doçentler, iki yıl görev yaparlar. Bu sürenin sonunda, okul müdürlüğünün olumlu görüşü ve Rektörün teklifi üzerine Bakan onayı ile aynı kadroda görev süreleri iki yıllık sürelerle uzatılabilir.
DÖRDÜNCÜ BÖLÜM
Öğretim Elemanları
Madde 0016: Doçentliğe atanma
Doçentliğe atanmak için; 2547 sayılı Yüksek Öğretim Kanunundaki doçentliğe yükseltilme şartlarını yerine getirmek ve Türk Silahlı Kuvvetleri kadrolarında görevli personel için hakkında müspet nitelik belgesi doldurulmuş olmak gereklidir.
(2. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/115 md. ile Aynen Kabul] Değişmiştir.) Astsubay meslek yüksek okulu müdürlüklerince ihtiyaç duyulan doçent kadroları, Rektörlüğe bildirilir. Rektörlük uygun gördüğü boş doçentlik kadrolarını ilan eder. Kadroya talip adaylar başvuru dosyalarını Rektörlüğe teslim ederler. Yeterli şartları taşıdığı Rektörlükçe tespit edilenlerin dosyaları, incelenmek ve haklarında bilimsel yazılı değerlendirme alınmak üzere en az biri Milli Savunma Üniversitesi dışındaki üniversitelerden olmak üzere kadronun ait olduğu alandan üç profesör öğretim üyesine gönderilir. Gelen değerlendirmeler Üniversite Yönetim Kurulu tarafından değerlendirildikten sonra uygun görülen aday Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
DÖRDÜNCÜ BÖLÜM
Öğretim Elemanları
Madde 0017: Profesörlüğe yükselme ve atanma
Profesörlüğe yükselebilmek için; 2547 sayılı Yüksek Öğretim Kanunundaki profesörlüğe yükseltilme şartlarını yerine getirmek ve Türk Silahlı Kuvvetleri kadrolarında görevli personel için hakkında müspet nitelik belgesi doldurulmuş olmak gereklidir.
(2. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/116 md. ile Aynen Kabul] Değişmiştir.) Astsubay meslek yüksek okulu müdürlüklerince ihtiyaç duyulan profesör kadroları, Rektörlüğe bildirilir. Rektörlük, uygun gördüğü boş profesörlük kadrolarını ilan eder. Kadroya talip adaylar başvuru dosyalarını Rektörlüğe teslim ederler. Yeterli şartları taşıdığı Rektörlükçe tespit edilenlerin dosyaları, incelenmek ve haklarında bilimsel yazılı değerlendirme alınmak üzere en az ikisi Milli Savunma Üniversitesi dışındaki üniversitelerden olmak üzere kadronun ait olduğu alandan beş profesör öğretim üyesine gönderilir. Gelen değerlendirmeler Üniversite Yönetim Kurulu tarafından değerlendirildikten sonra uygun görülen aday Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
(3. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/116 md. ile Aynen Kabul] Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0018: Emeklilik yaş haddi
Asker öğretim üyelerinin emeklilik yaş haddi, 08.06.1949 tarihli ve 5434 sayılı Türkiye Cumhuriyeti Emekli Sandığı Kanununun 40 ıncı maddesinde belirtilen rütbelerin yaş haddidir. Sivil öğretim üyelerinin yaş haddi, 2547 sayılı Yüksek Öğretim Kanununun 30 uncu maddesinde belirtilen yaş haddidir.
DÖRDÜNCÜ BÖLÜM
Öğretim Elemanları
Madde 0019: Öğretim elemanlarının astsubay meslek yüksek okulu dışına atanmaları ve görevlendirilmeleri
(1. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/117 md. ile Aynen Kabul] Değişmiştir.) Astsubay meslek yüksek okullarında görevli subay öğretim elemanları, doktora derecesine sahip olmaları ve öğretim-araştırma görevlerini başarıyla sürdürmeleri durumunda, Milli Savunma Üniversitesi dışındaki kıt a, karargâh ve kurumlara atanmaksızın yüksek okul müdürünce talep edildiği sürece görevlerine devanı edebilirler.
Astsubay meslek yüksek okulu dışına atanan asker öğretim üyeleri için, bu Kanunun emeklilik yaş haddi ile ilgili hükümleri uygulanmaz.
(3. Fıkra 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Astsubay meslek yüksek okullarında görevli öğretim elemanları; idarece uygun görülen hallerde, olağanüstü hal, sıkıyönetim, seferberlik ve savaş hallerinde; Milli Savunma Bakanlığı tarafından özlük hakları saklı kalmak kaydıyla astsubay meslek yüksek okulları dışında da görevlendirilebilirler.
DÖRDÜNCÜ BÖLÜM
Öğretim Elemanları
Madde 0020: Öğretim görevlileri
(Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 25. Maddesi ile Değişmiştir.)
Astsubay meslek yüksek okullarında bu Kanun uyarınca atanmış öğretim üyesi bulunmayan dersler ile öğretim programlarında ortak zorunlu ders olarak yer alan veya konu kapsamı itibarıyla öğretim elemanında mesleki tecrübe ve ihtisas gerektiren teorik ve uygulamalı dersler için, ilgili bilim dalında eğitim ve öğretim görmüş veya mesleki tecrübe ve bilimsel yayınları ile tanınmış asker veya sivil kişiler görevlendirilebilirler. Asker öğretim görevlileri 926 sayılı Kanuna göre atama veya geçici görevli olarak, sivil öğretim görevlileri ise Rektörün teklifi üzerine Millî Savunma Bakanının onayı ile boş öğretim görevlisi kadrolarına atanabilir veya sözleşmeli olarak çalıştırılabilirler. Eğitim ve öğretimi destekleyici uygulama ve planlama faaliyetlerinde çalıştırılacak öğretim görevlilerine ders yükü verilmez.
(Fıkra 05.03.2021 tarih ve 31414 sayılı Resmi Gazetede yayımlanan 7281 Sayılı Kanunun 31. Maddesi ile Eklenmiştir) Astsubay meslek yüksek okullarında görevlendirilecek yabancı uyruklu öğretim elemanları; Astsubay Meslek Yüksekokulu Müdürlüğünün talebi ve Rektörlüğün ihtiyaç göstermesi üzerine, Bakan onayı ile sözleşmeli olarak çalıştırılırlar. Sözleşmeli olarak çalıştırılacak yabancı öğretim elemanlarına ödenecek ücret 11/10/1983 tarihli ve 2914 sayılı Yükseköğretim Personel Kanununun 16 ncı maddesi uyarınca Cumhurbaşkanınca belirlenen esaslar dâhilinde (*) Bakanlıkça tespit edilir.
(*) Anayasa Mahkemesinin 17/10/2024 tarihli ve E.: 2021/44; K.: 2024/172 sayılı Kararı ile bu fıkranın ikinci cümlesinde yer alan ...Cumhurbaşkanınca belirlenen esaslar dâhilinde... ibaresi iptal edilmiştir. Kararın Resmi Gazete de yayımlanmasından başlayarak dokuz ay sonra yürürlüğe gireceği (30/1/2026) hüküm altına alınmıştır.
DÖRDÜNCÜ BÖLÜM
Öğretim Elemanları
Madde 0021: Okutmanlar
(Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 26. Maddesi ile Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0022: Öğretim yardımcıları
(Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 26. Maddesi ile Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0023: Öğretim elemanı yetiştirme
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/118 md. ile Aynen Kabul] Değişmiştir.) Astsubay meslek yüksek okullarının ihtiyacı olan öğretim elemanları; ilgili kuvvet komutanlığının görüşü alınarak Rektörlük tarafından hazırlanan ve Bakanlık tarafından onaylanan öğretim üyesi temin ve yetiştirme plan ve programları çerçevesinde yurtiçinde ve yurtdışında eğitime gönderilebilirler.
BEŞİNCİ BÖLÜM
Çalışma ve Denetim
Madde 0024: Çalışma esasları
Astsubay meslek yüksek okullarındaki öğretim elemanlarının haftalık ve günlük çalışma şekli ve süresi konusunda; 27.07.1967 tarihli ve 926 sayılı Türk Silahlı Kuvvetleri Personel Kanunu, 14.07.1965 tarihli ve 657 sayılı Devlet Memurları Kanunu ile 04.01.1961 tarihli ve 211 sayılı Türk Silahlı Kuvvetleri İç Hizmet Kanunu hükümleri uygulanır.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/119 md. ile Aynen Kabul] Değişmiştir.) Öğretim üyelerinin maaş karşılığı haftalık ders yükü, en az on saattir. Ders yükünün on saati aşması durumunda yirmi saati geçmemek kaydıyla ek ders ücreti ödenir. Öğretim üyelerinin yaptıkları ve yaptırdıkları uygulamalar ile yönettikleri seminer çalışmalarının ne ölçüde ders yükünden sayılacağı yönetmelikte gösterilir. Astsubay meslek yüksek okullarında kadrolu öğretim görevlileri ile okutmanlar (1) için haftalık ders yükü on iki saatten az olamaz. Bölüm başkanları için haftalık ders yükü, öğretim üyeleri ders yükünün yarısı kadardır. Meslek yüksekokulu müdürü ile astsubay meslek yüksek okulundaki öğretim elemanı kadrosu dışındaki görevlerde çalışanlardan ders görevi verilenler için, haftalık ders yükü zorunluluğu aranmaz.
(1) (Üstü Çizili İbare 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 26. Maddesi ile madde metninden çıkarılmıştır.)
BEŞİNCİ BÖLÜM
Çalışma ve Denetim
Madde 0025: Kamu kuruluşlarında görevlendirme
(1. Cümle 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) İlgili kuramların isteği ve Rektörün teklifi üzerine Bakan (1) onayı ile ihtiyaç duyulan konularda, öğretim elemanları, diğer yükseköğretim kuramlarıyla kamu kurum ve kuruluşlarında geçici olarak görevlendirilebilirler. Bu konuda 926 sayılı Türk Silahlı Kuvvetleri Personel Kanununun 124 üncü maddesi hükümleri saklıdır.
(1) ve Milli Savunma Bakanlığının İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/120 md. ile Aynen Kabul] ve Rektörün teklifi üzerine Bakan şeklinde değişmiştir.
BEŞİNCİ BÖLÜM
Çalışma ve Denetim
Madde 0026: Yurt içinde ve yurt dışında görevlendirme
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/121 md. ile Aynen Kabul] Değişmiştir.) Öğretim elemanlarının yolluklu veya yolluk almaksızın yurtiçinde ve yurtdışında kongre, konferans, seminer ve benzeri bilimsel toplantılar ile bilim ve meslekleriyle ilgili diğer toplantılara katılmaları, yurtiçi araştırma ve inceleme görevleri yapmaları, yüksek okul müdürlüğünün teklifine ve Rektörlüğün onayına tâbidir. Ancak yurtdışı araştırma ve inceleme görevlerine Rektörün teklifi üzerine Bakan onayı ile katılım sağlanabilir.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/121 md. ile Aynen Kabul] Değişmiştir.) Yurtiçinde yapılacak kısa süreli bilimsel toplantılara katılım, yüksek okul müdürünün iznine tabidir.
Yurt içi ve yurt dışında görevlendirilecek öğretim üyelerine verilecek yolluklar, yol masrafları ve gündelikler genel hükümler çerçevesinde ödenir.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/121 md. ile Aynen Kabul] Eklenmiştir) Yurtiçinde yapılacak kısa süreli bilimsel toplantılara katılım, yüksek okul müdürünün iznine tabidir.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/121 md. ile Aynen Kabul] Eklenmiştir) Dış ülkede kalınacak sürenin uzatılması, Rektörün teklifi üzerine Bakan onayına bağlıdır.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/121 md. ile Aynen Kabul] Eklenmiştir) Astsubay meslek yüksek okulları, Rektörün teklifi ve Bakanın onayıyla yurtdışındaki üniversiteler ve meslek yüksek okullarıyla öğretim üyesi değişim programları gerçekleştirebilirler.
BEŞİNCİ BÖLÜM
Çalışma ve Denetim
Madde 0027: Kurumlararası yardımlaşma
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/122 md. ile Aynen Kabul] Değişmiştir.) Öğretim elemanları, talep halinde; yüksek okul müdürlüğünün görüşü ve Rektörün onayı ile diğer yükseköğretim kurumlarında ve Milli Savunma Üniversitesi bağlılarında görevlendirilebilirler.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/122 md. ile Aynen Kabul] Değişmiştir.) Talep halinde öğretim elemanları; yüksek okul müdürlüğünün görüşü ve Rektör onayı ile diğer astsubay meslek yüksek okullarında, harp okullarında veya yükseköğretim kurumlarında ek ders vermek üzere görevlendirilebilirler.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/122 md. ile Aynen Kabul] Değişmiştir.) Astsubay meslek yüksek okulları, ihtiyacı olan öğretim elemanlarını Rektör aracılığıyla ilgili yükseköğretim kuramlarından; herhangi bir yüksek öğretim kurumunda çalışmayanları ise kendileri ile koordine ederek doğrudan talep edebilir. Yükseköğretim kurumları dışındaki kurum ve kuruluşlardan yapılacak ilave öğretim elemanı talepleri Rektörlük kanalı ile yapılır.
Astsubay meslek yüksek okullarında ek dersle görevlendirilecek öğretim elemanlarının sözleşmeleri, Milli Savunma Bakanlığı tarafından onaylanır.
Astsubay meslek yüksek okulu ile diğer yükseköğretim kurumlan arasında karşılıklı olarak ek ders vermekle görevlendirilen öğretim elemanlarına, 2547 sayılı Yükseköğretim Kanununun 40 mcı ve 41 inci maddeleri hükümlerine göre ek ödeme yapılır. Yükseköğretim kurumlan dışından ek ders vermek üzere temin edilecek öğretim elemanlarına yapılacak ek ders ücreti ödemesi için ders yükü zorunluluğu aranmaz.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/122 md. ile Aynen Kabul] Eklenmiştir) Bu maddede öngörüldüğü şekilde bir astsubay meslek yüksek okulu ile diğer yükseköğretim kurumları arasında karşılıklı olarak ders vermekle görevlendirilen öğretim elemanlarına, 2547 sayılı Kanunun 40 ıncı ve 41 inci maddeleri hükümlerine göre ek ödeme yapılır.
BEŞİNCİ BÖLÜM
Çalışma ve Denetim
Madde 0028: Denetim
Astsubay meslek yüksek okullarının eğitim, öğretim, idari ve diğer faaliyetlerinin denetimi; Milli Savunma Bakanlığı tarafından (1) yapılır.
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/123 md. ile Aynen Kabul] Değişmiştir.) Astsubay meslek yüksek okullarının öğretim faaliyetlerinin bilimsel yönden denetlenmesi; yönetmelikte gösterilen esaslara göre, Rektörlük tarafından oluşturulan bilimsel denetleme heyeti tarafından yapılır.
(3. Fıkra 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırılmıştır.)
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/123 md. ile Aynen Kabul] Eklenmiştir) Eğitim, öğretim ve diğer faaliyetlerin bu Kanunda belirtilen amaç ve ilkelere uygunluğunu denetlemek amacıyla, Bakan tarafından da denetleme heyeti görevlendirilebilir.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığı, ilgili kuvvet komutanlıkları, Jandarma Genel Komutanlığı veya Sahil Güvenlik Komutanlığınca ibaresi Milli Savunma Bakanlığı tarafından şeklinde ve ilgili kuvvet komutanlıkları, Jandarma Genel Komutanlığı veya Sahil Güvenlik Komutanlığı ibaresi Milli Savunma Bakanlığı şeklinde değiştirilmiştir.)
ALTINCI BÖLÜM
Eğitim, Öğretim ve Öğrenciler
Madde 0029: Kaynak ve giriş şartları
(1. Fıkra 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Astsubay meslek yüksek okullarının öğrenci kaynağı, lise ve dengi okul mezunlarıdır.
Yabancı ülke öğrencilerinin astsubay meslek yüksek okullarına kabul edilmeleri, yapılacak anlaşmalar veya Bakanlar Kurulu kararına göre yürütülür.
Astsubay meslek yüksek okullarına giriş koşulları, yabancı ülke öğrencilerinin seçimiyle ilgili esaslar ve kayıt kabul şartları ile ilgili hususlar yönetmelikle düzenlenir.
ALTINCI BÖLÜM
Eğitim, Öğretim ve Öğrenciler
Madde 0030: Ön lisans düzeyinde eğitim ve öğretim
Astsubay meslek yüksek okullarındaki eğitim ve öğretim, parasız yatılı olarak yapılır. Öğrencilerin yönetmelikte tespit edilecek ihtiyaçları, Devlet tarafından karşılanır. Astsubay meslek yüksek okullarındaki yüksek öğretim, bu Kanunda belirlenen amaç ve ana ilkelere göre aşağıdaki şekilde düzenlenir:
Astsubay meslek yüksek okullarında eğitim ve öğretim süresi iki yıldır. Astsubay meslek yüksek okulu öğrencileri eğitim ve öğrenimi, sağlık nedenleri hariç olmak üzere üç yılda, sağlık nedenleri de dahil olmak üzere azami dört yılda tamamlamak zorundadırlar. Astsubay meslek yüksek okullarında öğrenciler askeri eğitim, beden eğitimi gibi tatbiki dersler dahil bütün derslere devam etmek zorundadır.
Savaş ve olağanüstü hallerde Milli Savunma Bakanlığı (1) tarafından eğitim ve öğretime ara verilebilir veya eğitim ve öğretimin süresi kısaltılabilir. Eksik öğretim görenlere daha sonra uygulanacak eğitimin ilke ve esasları Milli Savunma Bakanlığı (1) tarafından belirlenir.
Astsubay meslek yüksek okullarından mezun olanlar, 926 sayılı Türk Silahlı Kuvvetleri Personel Kanunu hükümlerine göre muvazzaf astsubay çavuş olarak nasbedilirler.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığı ibareleri, Milli Savunma Bakanlığı şeklinde değiştirilmiştir.)
ALTINCI BÖLÜM
Eğitim, Öğretim ve Öğrenciler
Madde 0031: Disiplin ve okuldan çıkarılma
Astsubay meslek yüksek okullarına alınan her öğrenciye bir disiplin notu verilir. Disiplin notundan hangi cezalar için ne kadar not düşüleceği yürürlüğe konulacak yönetmelikte belirtilir.
Astsubay meslek yüksek okullarında öğrenim gören öğrenciler aşağıdaki hallerde okuldan çıkarılırlar:
Bu Kanun hükümlerine göre çıkarılacak yönetmelik gereğince verilen disiplin notunu kaybedenler.
Yönetmelikte belirtilecek esaslar dahilinde öğrencilik niteliğini kaybettiklerine dair yüksek disiplin kurulunca hakkında karar verilenler.
Bu Kanunun 30 uncu maddesinde belirtilen süreler içerisinde eğitim ve öğrenimlerini tamamlayamayanlar.
Mahkeme kararı ile öğrencilik hukukunu kaybedenler.
Sağlık kurullarınca verilecek raporlara dayalı olarak, sağlık yetenekleri bakımından astsubay meslek yüksek okulu öğrenimine devam imkanı kalmayanlar.
Giriş koşullarını taşımadıkları öğrenim sırasında anlaşılanlar veya öğrenim süresi içinde bu niteliklerini kaybedenler.
Sağlık durumu nedeniyle okuldan çıkarılanlar hariç olmak üzere diğer nedenlerle okuldan çıkarılanlara, personel ve amortisman giderleri hariç, kendileri için Devlet tarafından yapılan masraflar faizleri ile birlikte ödetilir.
Bu öğrencilerin kimlikleri, bütün askeri yüksek öğretim kurumlarına, emniyet makamlarına ve ilgili askerlik şubelerine alınan çıkarma kararı ile birlikte bildirilir.
Astsubay meslek yüksek okullarında okuyan öğrencilerden, bu maddede belirtilen nedenlerle okuldan çıkarılanlar ile 926 sayılı Türk Silahlı Kuvvetleri Personel Kanununun 115 inci maddesi gereğince kendi isteğiyle okuldan çıkanlar, hiçbir şekilde diğer askeri yüksek öğretim kurumlarına alınmaz ve 21.06.1927 tarihli ve 1111 sayılı Askerlik Kanunu, 16.06.1927 tarihli ve 1076 sayılı Yedek Subaylar ve Yedek Askeri Memurlar Kanunu, 18.03.1986 tarihli ve 3269 sayılı Uzman Erbaş Kanunu ve 28.05.1988 tarihli ve 3466 sayılı Uzman Jandarma Kanunu hükümleri saklı olmak üzere Türk Silahlı Kuvvetlerinde istihdam edilmezler.
YEDİNCİ BÖLÜM
Çeşitli Hükümler
Madde 0032: Özlük hakları
Astsubay meslek yüksek okullarında görevli askeri öğretim elemanlarının özlük haklarına ilişkin ödemelerde, 926 sayılı Türk Silahlı Kuvvetleri Personel Kanunu hükümleri uygulanır.
Asker öğretim elemanlarına, 11.10.1983 tarihli ve 2914 sayılı Yüksek Öğretim Personel Kanununun 12 nci maddesine göre hesaplanacak üniversite ödeneği ile 926 sayılı Türk Silahlı Kuvvetleri Personel Kanununun ek 17 nci maddesine göre ödenen Türk Silahlı Kuvvetleri hizmet tazminatından hangisi fazla ise o ödenir. Öğretim elemanlarından 28.2.1982 tarihli ve 2629 sayılı Uçuş, Paraşüt, Denizaltı, Dalgıç ve Kurbağa Adam Hizmetleri Tazminat Kanunundan istifade edenlerin, bu Kanuna göre ödenen tazminatlarının, Türk Silahlı Kuvvetleri hizmet tazminatı ile üniversite ödeneğinden fazla olması halinde, tazminat ödemeleri, 2629 sayılı Kanun hükümlerine göre yapılır. Ayrıca, astsubay meslek yüksek okulu komutanına, 2914 sayılı Yüksek Öğretim Personel Kanununun 13 üncü maddesine göre idari görev ödeneği ödenir. Astsubay meslek yüksek okulu komutanına verilecek idari görev ödeneği, meslek yüksek okulu müdürlerine ödenecek miktar kadardır.
Astsubay meslek yüksek okullarında görevlendirilen sivil öğretim elemanlarının özlük hakları, 2547 sayılı Yüksek Öğretim Kanunu ile 2914 sayılı Yüksek Öğretim Personel Kanunu hükümlerine göre verilir.
(Fıkra 03.06.2012 tarih ve 28312 sayılı Resmi Gazetede yayımlanan 6318 Sayılı Kanun ile Eklenmiştir) İstihdam esasları yönetmelikte belirlenmiş olan astsubay meslek yüksek okullarında atamalı veya sözleşmeli olarak görevli öğretim elemanlarına, disiplin ve cezai hükümler ile bu Kanunda düzenlenmemiş diğer hak ve yükümlülükler açısından Türk Silahlı Kuvvetlerinde görevli sivil memurlara uygulanan mevzuat hükümleri tatbik edilir. (2. Cümle 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/124 md. ile Aynen Kabul] Eklenmiştir) Ayrıca 657 sayılı Devlet Memurları Kanununda sayılan ve disiplin cezası verilmesini gerektiren fiil ve hallere ilave olarak; bunlara, 2547 sayılı Kanunda yer alan diğer disiplinsizlikleri işleyen sözleşmeli veya atamalı öğretim elemanlarına yükseköğretim mevzuatı uyarınca verilen aynı neviden disiplin cezalan uygulanır. Bunlar, Türk Silahlı Kuvvetleri sosyal tesislerinden ve kamu konutlarından görevlendirildikleri kadro derecesindeki subaylar gibi istifade ederler, askeri personel ile aralarındaki protokol münasebetlerinin düzenlenmesinde de aynı esas uygulanır.
Haftalık okutulması mecburi ders yükü saati dışında, astsubay meslek yüksek okullarında görevli öğretim elemanlarına; Milli Savunma Bakanlığı (1) tarafından belirlenecek esaslar çerçevesinde haftada en çok yirmi saate kadar verilecek dersler için, 2914 sayılı Yüksek Öğretim Personel Kanununun 11 inci maddesine uygun olarak ek ders ücreti ödenir.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığı, ilgili kuvvet komutanlıkları, Jandarma Genel Komutanlığı veya Sahil Güvenlik Komutanlığı ibaresi Milli Savunma Bakanlığı şeklinde değiştirilmiştir.)
YEDİNCİ BÖLÜM
Çeşitli Hükümler
Madde 0033: Asker kişilerin ataması
Astsubay meslek yüksek okulu komutanı, öğretim başkanı ile öğrenci alay veya tabur komutanının ataması, 926 sayılı Türk Silahlı Kuvvetleri Personel Kanunu hükümlerine göre yapılır.
YEDİNCİ BÖLÜM
Çeşitli Hükümler
Madde 0034: Yönetmelik
Bu Kanunda esasları belirtilen ve aşağıda yazılı diğer hususlar, Milli Savunma Bakanlığı tarafından Kanunun yürürlüğe girmesini müteakip, altı ay içinde yürürlüğe konulacak yönetmelikle düzenlenir.
a) Çalışma esasları, günlük çalışma saatleri ve haftalık ders yükü, öğretim elemanlarının yaptıkları ve yaptırdıkları uygulama, yönettikleri seminer çalışmalarının ne ölçüde ders yükünden sayılacağı ve ek ders ile ilgili hususlar.
b) Ders kitaplarının teminine ilişkin esaslar ve telif hakları ile ilgili hususlar.
c) Bilimsel denetleme heyetinin (2) teşkili, görevleri ve çalışma esasları.
d) Yapılacak bilimsel ve teknik araştırma, inceleme ve yayınlarla ilgili usul ve esaslar.
e) Astsubay meslek yüksek okullarına giriş koşulları, yabancı ülke öğrencilerinin seçimiyle ilgili esaslar ve kayıt kabul şartları ile ilgili hususlar.
f) Öğrencilerin hangi şartlarda o eğitim ve öğretim yılını kaybetmiş sayılacakları ve öğrenci niteliğinin kaybedilmesine ilişkin esaslar.
g) Astsubay meslek yüksek okullarındaki sınav, değerlendirme ve sınıf geçme esasları ve astsubay meslek yüksek okullarının kuruluş yapısına ve ihtiyaçlarına göre yapılan eğitim ve öğretim ve buna dayalı olarak verilecek ön lisans diplomaları ile ilgili esaslar.
h) Astsubay meslek yüksek okullarında savaş ve olağanüstü hallerde öğrenime ara verilmesine, kısaltılmasına, aday öğrencilerin eksik öğrenimlerini tamamlamalarına ve bu durumda verilecek olan diplomalara ilişkin hususlar.
ı) Astsubay meslek yüksek okullarının Milli Savunma Bakanlığı tarafından (1)(2) denetlenmesine ilişkin usul ve esaslar.
i) Yabancı öğrencilerin eğitim ve öğretimlerinde uygulanacak usul ve esaslar.
j) Disiplin esasları ile ilgili öğrencilerin disiplin, başarısızlık, sağlık gibi diğer nedenlerle okuldan çıkmasında veya çıkarılmasında uygulanacak usul ve esaslar.
k) Astsubay meslek yüksek okullarında bölümlere bağlı olarak açılacak programlar.
l) Bu Kanunun uygulanmasıyla ilgili diğer hususlar.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığı, ilgili kuvvet komutanlıkları, Jandarma Genel Komutanlığı veya Sahil Güvenlik Komutanlığınca ibaresi Milli Savunma Bakanlığı tarafından şeklinde değiştirilmiştir.)
(2) kurulunun İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/125 md. ile Aynen Kabul] heyetinin şeklinde değişmiş ve Üstü Çizili İbare yürürlükten kaldırılmıştır.)
YEDİNCİ BÖLÜM
Çeşitli Hükümler
Geçici Madde 0001:
Astsubay meslek yüksek okulu kadrolarında öğretim üyelerinin akademik kariyerlerinin yükseltilmesi maksadıyla oluşturulacak kurullarda yeterli doçent ve profesör istihdam edilinceye kadar, astsubay meslek yüksek okullarına ihtiyaç duyulacak doçent ve profesörler, ilgili kuvvet komutanlıkları, Jandarma Genel Komutanlığı ve Sahil Güvenlik Komutanlığı vasıtasıyla Yüksek Öğretim Kurulundan temin edilir.
YEDİNCİ BÖLÜM
Çeşitli Hükümler
Geçici Madde 0002:
Sahil Güvenlik Komutanlığı teşkilatında astsubay meslek yüksek okulu kuruluncaya kadar, bu Kanunla Sahil Güvenlik Komutanlığına verilen yetkiler, Deniz Kuvvetleri Komutanlığı tarafından kullanılır.
YEDİNCİ BÖLÜM
Çeşitli Hükümler
Geçici Madde 0003:
( Madde 30.06.2010 tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmiştir.)
Bu maddeyi ihdas eden Kanunun yürürlüğe girdiği tarihten önce askeri öğrencilikten ayrılan veya çıkarılanlardan kendilerine tahakkuk ettirilen borçlarını ödemiş yahut taksitlendirmiş olanlar ile yargılamaları devam edenler veya kesin hükme bağlanmış olanlar, üç ay içerisinde müracaat etmeleri halinde 31 inci madde hükmünden yararlandırılır.
YEDİNCİ BÖLÜM
Çeşitli Hükümler
Geçici Madde 0004:
(Madde 29.10.2016 Tarih ve 29872 Sayılı Resmi Gazetede Yayımlanan 676 Sayılı Khk ile [7070/54 md. ile Aynen Kabul] Eklenmiştir)
Bu maddenin yürürlüğe girdiği tarihten itibaren bir yıl içinde yapılacak temin faaliyeti ile astsubay meslek yüksek okullarına (1) üniversitelerin ilgili bölümlerinden öğrenci alınabilir. Astsubay meslek yüksek okullarına geçişe ilişkin usul ve esaslar Millî Savunma Bakanlığı ile Yükseköğretim Kurulu tarafından müştereken belirlenir.
(1) astsubay meslek yüksek okullarının birinci sınıflarına İbaresi 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 130. Maddesi ile astsubay meslek yüksek okullarına şeklinde değişmiştir.
YEDİNCİ BÖLÜM
Çeşitli Hükümler
Madde 0035: Yürürlük
Bu Kanun yayımı tarihinde yürürlüğe girer.
YEDİNCİ BÖLÜM
Çeşitli Hükümler
Madde 0036: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
