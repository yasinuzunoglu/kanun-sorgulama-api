4072 sayılı Mülga 2613 ve 766 Sayılı Kanunlarla Hazine Adına Tescil Edilen Miktar Fazlalıklarının İlgililerine Devrine Dair Kanun
Yayımlandığı Resmî Gazete Tarihi: 19/02/1995
Yayımlandığı Resmî Gazete Sayısı: 22207
Kabul Tarihi	16/02/1995
Madde 0001: Fazlalıkların devri
Hazinenin mülkiyetinde iken herhangi bir nedenle ve yolla mülkiyetinden çıkmış ya da başka Yasaların kapsamı içinde kalan yerler ile üzerinde sınırlı ayni hak tesis edilen yerler hariç olmak üzere;
26.7.1972 - 9.10.1987 tarihleri arasında mülga 2613 ve 766 sayılı Yasalar gereğince miktar fazlası olarak Hazine adına tescil edilmiş taşınmaz mallar senetsizden tescil edilen kısımlar dahil olmak üzere 21.6.1989 tarih ve 3402 sayılı Yasanın 14 üncü maddesindeki miktarlara kadar olan kısmı,kadastro tutanağı,komisyon kararı veya mahkeme ilamı ile belgelendirilmek koşuluyla zilyedine veya mirasçılarına 2.7.1964 tarih ve 492 sayılı Harçlar kanununun 63 üncü maddesine göre hesaplanacak değer üzerinden devredilir.Zilyede verilecek taşınmaz mal üzerinde,yukarıda sayılan belgelerde gösterilmiş muhtesat var ise sadece zeminin vergi değeri esas alınır.
(3. Fıkra: 09.03.1995 tarih ve 4088 sayılı Kanunun 1 inci maddesiyle yürürlükten kaldırılmıştır.)
(29.06.2001 tarih ve 4707 sayılı Kanunun 8 inci maddesiyle eklenen ve 13.07.2001 tarihinden geçerli olarak yürürlüğe giren şekli.) Devir bedelinin hesaplanmasında harca esas değere, yılı içerisinde her ay için Devlet İstatistik Enstitüsünce belirlenen Toptan Eşya Fiyat Endeksi kadar bedel farkı ilave edilir.
Madde 0002: Devir şekli
Taşınmaz malların devir bedelleri,peşin veya taksitle ödenebilir. Taksitle ödeme durumunda,devir bedelinin 1/4 ünün 30 gün içinde ödenmesi gerekir.
Taksitle ödenecek miktar,bedelinin 1/4 ünün ödenmesini izleyen en çok 24 ayda ve hasat mevsimi dikkate alınarak belirlenecek 4 eşit taksitle ve kanuni faizi ile birlikte ödenir.
Taksit tutarı ve faizleri ödenmedikçe taşınmaz mal devralan adına tescil edilemez.
Bedelin tamamının ödenmesinden sonra,yerel maliye kuruluşunun yazılı istemi üzerine,tapu harçları tahsil edilerek devralanlar adına re sen tescil işlemleri yapılır.
Madde 0003: Devri yapılmayacak taşınmaz mallar
Aşağıdaki taşınmaz malların devri yapılmaz.
Kamu hizmetine tahsis edilmiş veya fiilen bu amaçla kullanılan taşınmaz mallar,
Deniz kıyı kenar çizgisine 1 000 metre,tabii ve sun i göl kenar çizgisine 300 metreden az mesafede bulunan alanlarda,
2565 sayılı Askeri Yasak Bölgeler ve Güvenlik Bölgeleri Kanununa göre 1 inci derecede askeri yasak bölge kapsamına giren yerlerde,
2634 sayılı Turizmi Teşvik Kanunu kapsamında olan yerlerde,
6831 sayılı Orman Kanununa göre orman sayılan alanlar ile 17.10.1983 tarih ve 2924 sayılı Kanun gereğince Orman Bakanlığı emrinde bulunan taşınmaz mallarda,
(29.06.2001 tarih ve 4707 sayılı Kanunun 9 uncu maddesiyle değişen ve 13.07.2001 tarihinden geçerli olarak yürürlüğe giren şekli.) 2863 sayılı Kültür ve Tabiat Varlıklarını Koruma Kanunu kapsamında olup da Kültür Bakanlığınca satılmasına izin verilmeyenler.
Madde 0004: Başvuru süresi
Bu Kanundan yararlanacak olanların, Kanunun yayımı tarihinden itibaren iki yıl içinde yerel maliye kuruluşuna başvurmaları gerekir.
Geçici Madde 0001:
(29.06.2001 tarih ve 4707 sayılı Kanunun 10 uncu maddesiyle eklenen ve 13.07.2001 tarihinden geçerli olarak yürürlüğe giren şekli.) Bu Kanunun 1 inci maddesine göre taşınmaz mal satın almak isteyenlere, bu maddenin yürürlüğe girdiği tarihten itibaren iki yıllık başvuru süresi tanınır. Bu süreyi Bakanlar Kurulu bir defaya mahsus olmak üzere bir yıla kadar uzatabilir.
Madde 0005: Yürürlük
Bu Kanun yayımı tarihinde yürürlüğe girer.
Madde 0006: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
