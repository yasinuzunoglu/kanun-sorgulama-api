4769 sayılı Ceza İnfaz Kurumları ve Tutukevleri Personeli Eğitim Merkezleri Kanunu
Yayımlandığı Resmî Gazete Tarihi: 02.08.2002
Yayımlandığı Resmî Gazete Sayısı: 24834
Kabul Tarihi	29.07.2002
BİRİNCİ KISIM
Amaç, Kapsam, Kuruluş ve Görev
Genel Gerekçe İçin Tıklayın
Madde 0001: Amaç
Bu Kanunun amacı, ceza infaz kurumları ve tutukevlerinin ihtiyacı olan nitelikli personelin yetiştirilmesi ve mesleki eğitimlerinin sağlanması amacıyla Ceza İnfaz Kurumları ve Tutukevleri Personeli Eğitim Merkezi ile bölge eğitim merkezlerinin kuruluş, görev ve teşkilatı ile bu merkezlerde verilecek eğitime ve diğer hususlara ilişkin esas ve usulleri düzenlemektir.
BİRİNCİ KISIM
Amaç, Kapsam, Kuruluş ve Görev
Madde 0002: Kapsam
Bu Kanun, ceza infaz kurumları ve tutukevlerinde görev yapacak personelden idare memurluğu öğrencileri ile infaz ve koruma memurluğu öğrencilerinin hizmet öncesi eğitimiyle bu kurumlarda görev yapan personelin aday memurluk, hizmet içi ve görevde yükselme eğitimlerini kapsar.
BİRİNCİ KISIM
Amaç, Kapsam, Kuruluş ve Görev
Madde 0003: Kuruluş
Ceza infaz kurumları ve tutukevlerinin ihtiyacı olan personeli yetiştirmek ve mesleki eğitimlerini vermek üzere Ankara da Ceza ve Tevkifevleri Genel Müdürlüğüne bağlı Ceza İnfaz Kurumları ve Tutukevleri Personeli Eğitim Merkezi kurulmuştur. Bu Genel Müdürlüğe bağlı olarak, dört ilde daha bölge eğitim merkezi kurulabilir.
Bu Kanunda geçen eğitim merkezi ve eğitim merkezleri terimi, Ceza İnfaz Kurumları ve Tutukevleri Personeli Eğitim Merkeziyle bölge eğitim merkezlerini ifade eder.
BİRİNCİ KISIM
Amaç, Kapsam, Kuruluş ve Görev
Madde 0004: Görev
Eğitim merkezlerinin görevleri şunlardır:
Ceza infaz kurumları ve tutukevleri personelini mesleğin gerektirdiği bilgi, beceri ve davranışları kazanmış, hukuk devletine ve insan haklarına saygılı, adalet, onur ve tarafsızlık duygularına sahip kişiler olarak yetiştirmek ve bu görevlere hazırlamak,
Ceza infaz kurumları ve tutukevleri personelinden idare memurluğu öğrencileri ile infaz ve koruma memurluğu öğrencilerinin hizmet öncesi eğitimini, bu kurumlarda görev yapan personelin aday memurluk, hizmet içi ve görevde yükselme eğitimlerini yapmak,
Eğitime tabi tutulacaklara genel hukuk bilgisi, insan hakları, yönetim hukuku, ceza ve infaz hukuku, toplumsal ilişkiler, sosyal hizmetler ve bedensel ve toplu savunma sporları gibi alanlarda eğitim vermek,
Konferans, seminer ve benzeri toplantılar düzenlemek,
Personelin yetiştirilmesi için kanun, tüzük ve yönetmeliklerle verilecek diğer görevleri yerine getirmek.
İKİNCİ KISIM
Eğitim Merkezlerinin Teşkilatı
BİRİNCİ BÖLÜM
Eğitim Merkezi Müdürlüğü
Madde 0005: Eğitim Merkezi Müdürlüğü
Eğitim merkezleri, müdür, müdür yardımcısı ile bir bürodan oluşur.
İKİNCİ KISIM
Eğitim Merkezlerinin Teşkilatı
BİRİNCİ BÖLÜM
Eğitim Merkezi Müdürlüğü
Madde 0006: Eğitim Merkezi Müdürlüğünün görevleri
Eğitim merkezi müdürünün görevleri şunlardır:
Eğitim merkezini yönetmek ve temsil etmek,
Eğitim merkezinin düzenli ve verimli çalışmasını sağlamak ve bu konuda uygun göreceği tedbirleri almak,
Öğretim kadrosunda çeşitli nedenlerle boşalma veya görevlilerin mazereti hallerinde boş kadrolar dolduruluncaya kadar veya mazeretlerinin devamı süresince öğretim görevlilerini uzmanlıklarına uygun yerlerde geçici olarak çalıştırmak,
Yıllık eğitim ve çalışma programını hazırlayarak Eğitim Kurulunun onayına sunmak,
Eğitim görenler için ders ve konferanslar dışında sosyal ve kültürel etkinlikler düzenlemek ve bu tür etkinliklere katılmalarını sağlamak,
Kanun, tüzük ve yönetmeliklerle verilen diğer görevleri yapmak,
Müdür yardımcıları, eğitim merkezinin düzenli ve verimli çalışması için Müdür tarafından verilen görevleri yaparlar,
Büronun oluşumu ve görevleri yönetmelikte düzenlenir.
İKİNCİ KISIM
Eğitim Merkezlerinin Teşkilatı
BİRİNCİ BÖLÜM
Eğitim Merkezi Müdürlüğü
Madde 0007: Müdür ve müdür yardımcılarının atanması
Eğitim merkezi müdürü, birinci sınıfa ayrılmış adli yargı hakim ve Cumhuriyet savcıları arasından; müdür yardımcısı ise meslekte en az beş yıl görev yapmış adli yargı hakim ve Cumhuriyet savcıları veya üniversite öğretim elemanları arasından muvafakatları alınmak suretiyle, Ceza ve Tevkifevleri Genel Müdürünün önerisi üzerine Adalet Bakanınca dört yıl için atanırlar. Süresi dolanlar yeniden atanabilirler.
Müdür ve müdür yardımcıları hakkında 2802 sayılı Hakimler ve Savcılar Kanununun Bakanlık merkez kuruluşunda çalışan hakim ve savcılara ilişkin hükümleri uygulanır. Üniversite öğretim elemanlarının hakları saklıdır.
İKİNCİ KISIM
Eğitim Merkezlerinin Teşkilatı
İKİNCİ BÖLÜM
Eğitim Kurulu ve Öğretim Görevlileri
Madde 0008: Eğitim Kurulunun oluşumu ve görevleri
Eğitim merkezinin danışma organı olan Eğitim Kurulu, Adalet Bakanlığında Bakanın başkanlığında aşağıdaki üyelerden oluşur:
Adalet Bakanlığı Müsteşarı,
Yargıtayın kendi üyeleri arasından seçeceği bir üye,
Danıştayın kendi üyeleri arasından seçeceği bir üye,
Yükseköğretim Kurulunun, Ankara daki üniversitelerin ceza ve ceza usul hukuku anabilim dalından seçeceği bir öğretim üyesi ile eğitim bilimleri, sosyoloji, psikoloji veya sosyal hizmetler alanlarından seçeceği iki öğretim üyesi,
Ceza ve Tevkifevleri Genel Müdürü,
Adalet Bakanlığı Personel Genel Müdürü, Eğitim Daire Başkanı ve Türkiye Barolar Birliğinin seçeceği bir temsilci,
Eğitimden sorumlu Diyanet İşleri Başkan Yardımcısı.
Seçimle gelen üyelerin görev süreleri dört yıldır. Süresi dolan üyeler tekrar seçilebilir.
Eğitim Kurulu her üç ayda en az bir defa toplanır. Başkan gerekli gördüğü hallerde Kurulu toplantıya çağırabilir.
Adalet Bakanının bulunmadığı zamanlarda Eğitim Kuruluna Adalet Bakanlığı Müsteşarı başkanlık eder.
Eğitim Kurulunun sekreterlik görevi Ceza ve Tevkifevleri Genel Müdürlüğünce yerine getirilir.
Eğitim Kurulunun görevleri şunlardır:
Eğitim ve öğretim hizmetlerine ilişkin temel ilkeleri belirlemek ve kararlar almak,
Eğitim merkezi müdürlüklerince hazırlanan yıllık eğitim ve çalışma programlarını incelemek ve onaylamak,
Eğitim merkezlerinin görevleri ile ilgili olarak Ceza ve Tevkifevleri Genel Müdürlüğünce hazırlanan yönetmelik ve genelgeleri incelemek,
Kanun, tüzük ve yönetmeliklerce verilen diğer görevleri yapmak.
6245 sayılı Harcırah Kanunu hükümleri saklı kalmak kaydıyla Eğitim Kurulu üyelerine ayda iki toplantıyı geçmemek üzere her toplantı için (1000) gösterge rakamının memur aylıklarına uygulanan katsayı ile çarpımı sonucu bulunacak miktarda huzur ücreti ve huzur hakkı ödenir.
Eğitim Kurulunun toplantı, çalışma esas ve usulleri ile diğer konular yönetmelikle düzenlenir.
İKİNCİ KISIM
Eğitim Merkezlerinin Teşkilatı
İKİNCİ BÖLÜM
Eğitim Kurulu ve Öğretim Görevlileri
Madde 0009: Öğretim görevlileri
Eğitim merkezlerinin öğretim görevlileri, Adalet Bakanının istemi üzerine ilgili kurum, kuruluş veya kurulun yetkili organlarınca ek görevle görevlendirilmeleri uygun görülen yeteri kadar Yargıtay ve Danıştay üyeleri, yükseköğretim kurumları öğretim elemanları, meslekte fiilen on yılını tamamlamış hakim ve Cumhuriyet savcıları ile avukatlar, ceza infaz kurumları ve tutukevleri kontrolörleri, ceza infaz kurumları ve tutukevleri müdürleri, doktorları, psikologları, psikiyatristleri, pedagogları, sosyal çalışmacıları ve öğretmenleri ile diğer uzmanlardan oluşur.
Öğretim görevlileri, bu Kanun ve ilgili yönetmeliklerde belirtilen eğitime ilişkin görevleri yaparlar. Bu görevlerin yerine getirilmesinde uyulacak esas ve usuller yönetmelikle belirlenir.
ÜÇÜNCÜ KISIM
Eğitim Merkezlerine Kabul, Eğitim, Sınav ve Atama
Madde 0010: Eğitim merkezlerine kabul
Eğitim merkezlerinde hizmet öncesi eğitime, cezaevlerinin ihtiyacına göre ve Adalet Bakanlığınca belirlenecek sayıda Devlet Memurluğu Sınavında başarılı olan adaylar arasından idare memurluğu öğrenciliği için Adalet Bakanlığınca, infaz ve koruma memurluğu için adli yargı adalet komisyonlarınca yapılacak sözlü sınav ve mülakatta başarılı olanlar alınır. Adaylara eğitim süresince (3000) gösterge rakamının memur aylıklarına uygulanan katsayı ile çarpımı sonucu bulunacak miktarda aylık harçlık ödenir. Bu harçlıklardan damga vergisi hariç, herhangi bir kesinti yapılmaz.
ÜÇÜNCÜ KISIM
Eğitim Merkezlerine Kabul, Eğitim, Sınav ve Atama
Madde 0011: Eğitim süresi ve eğitim sonu sınavı
(Fıkra 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Hizmet öncesi eğitimin süresi beş aydan az olamaz; bu süre Eğitim Kurulunca belirlenir. Hizmet öncesi eğitimde, yirmi güne kadar hastalık sebebiyle izinli geçirilen süreler eğitimden sayılır.
Ceza infaz kurumları ve tutukevlerinde görev yapan personelin, aday memurluk, hizmet içi ve görevde yükselme eğitimleri, ilgili mevzuat hükümlerine göre eğitim merkezlerinde yaptırılır.
Aday memurluk, hizmet içi ve görevde yükselme eğitimlerinin süresi 657 sayılı Devlet Memurları Kanunu ve bu Kanuna göre çıkarılan yönetmelik hükümlerine göre belirlenir. Eğitim görenler, eğitim süresi içinde kendilerine öğretilen konularda yazılı, sözlü veya uygulamalı sınava tabi tutulurlar. İdare memurluğu ve infaz ve koruma memurluğu, öğrencilerinden hizmet öncesi eğitimi başarıyla tamamlayanlar, ceza infaz kurumları ve tutukevlerinde durumlarına uygun boş kadrolara atanırlar.
Başarılı olamayanların eğitim merkezi ile ilişiği kesilir; ödenen harçlık ve yapılan masraflar talep edilmez.
DÖRDÜNCÜ KISIM
Çeşitli Hükümler
Madde 0012: Eğitim merkezi personelinin atanması ve özlük işlemleri
Eğitim merkezlerinde görev yapan müdür ve müdür yardımcısı dışındaki personelin atanması ve her türlü özlük işlemleri, Ceza ve Tevkifevleri Genel Müdürlüğünce yürütülür. Bunlar hakkında Devlet Memurları Kanunu ile 2451 sayılı Bakanlıklar ve Bağlı Kuruluşlarda Atama Usulüne İlişkin Kanun hükümleri uygulanır.
DÖRDÜNCÜ KISIM
Çeşitli Hükümler
Madde 0013: Eğitim merkezlerinin denetimi
Eğitim merkezleri, adalet müfettişlerince denetlenir. Ayrıca müdür ve müdür yardımcıları dışındaki personel, Ceza ve Tevkifevleri Genel Müdürlüğünce de denetlenir.
DÖRDÜNCÜ KISIM
Çeşitli Hükümler
Madde 0014: Yatılı tesisler, giderler
Eğitim görenlerin konaklamalarını sağlamak için eğitim merkezlerinde Adalet Bakanlığınca yatılı tesisler kurulabilir. Bunlara ayrıca yemek çıkarılır. Eğitim merkezlerinde çalışan personel de, eğitim görenlere çıkarılan yemek tabelasına dahil edilir. Eğitim merkezlerinin ve yatılı tesislerinin her türlü ihtiyaçları, giderleri ve hizmet öncesi eğitime alınanların resmi kıyafet ve harçlıkları, Adalet Bakanlığı bütçesinden karşılanır.
Eğitim merkezlerinde eğitim görenlerden yatak ve yemek ücreti alınmaz.
(Fıkra 26.08.2011 tarih ve 28037 sayılı Resmi Gazetede yayımlanan 0650 Sayılı Khk ile Eklenmiştir) Hizmet öncesi eğitime alınanlar, eğitim gördükleri süre içinde genel sağlık sigortalısı sayılırlar. Bu şekilde, genel sağlık sigortalısı sayılanların genel sağlık sigortalısı primleri, prime esas günlük kazanç alt sınırının otuz katı esas alınarak ve sigortalı hissesi dahil olmak üzere Adalet Bakanlığı bütçesinden ödenir. Genel sağlık sigortalısı sayılanların 5510 sayılı Sosyal Sigortalar ve Genel Sağlık Sigortası Kanununun 3 üncü maddesinin birinci fıkrasının (10) numaralı bendine göre tespit edilecek eş ve çocukları ile ana ve babaları da bakmakla yükümlü olunan kişi sıfatıyla genel sağlık sigortasından yararlandırılır.
DÖRDÜNCÜ KISIM
Çeşitli Hükümler
Madde 0015: Mecburi hizmet
Eğitim merkezlerinde hizmet öncesi eğitim görerek ataması yapılanlar her öğretim yılı karşılığında iki yıl süre ile mecburi hizmetle yükümlüdürler.
Hizmet öncesi eğitimi tamamlamadan eğitimden çekilenler veya ilişiğinin kesilmesini gerektiren bir suç işleyenler kendileri için yapılmış bulunan bütün giderleri iki katı fazla- sıyla ödemek zorundadırlar.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/83 md. ile Aynen Kabul] Eklenmiştir) Ataması yapıldıktan sonra sağlık nedeniyle görevini yapmaya devam edemeyecekler hariç olmak üzere herhangi bir sebeple mecburi hizmet yükümlülüğü dolmadan görevinden çekilenler ile göreviyle ilişiği kesilenler, kendileri için yapılmış bütün giderleri görev yapmadıkları süre ile orantılı ve iki katı (*) olarak ödemek zorundadırlar.
(*) (Anayasa Mahkemesinin 27/12/2023 tarihli ve E: 2018/96, K: 2023/222 sayılı Kararı ile bu fıkrada yer alan ...ve iki katı... ibaresi iptal edilmiştir.)
DÖRDÜNCÜ KISIM
Çeşitli Hükümler
Madde 0016: Ders ve ek ders ücreti
Eğitim merkezlerinde ders vermekle görevlendirilenler, sahip oldukları statünün hak ve yükümlülüğünü taşırlar. Bunlara, okuttukları ders sayısına göre Adalet Bakanlığınca tespit edilen esaslar ve bütçe kanunu hükümleri çerçevesinde ders ve ek ders ücreti verilir.
DÖRDÜNCÜ KISIM
Çeşitli Hükümler
Madde 0017: Kadro ihdası
Eğitim merkezlerinin personel ihtiyacını karşılamak ve Adalet Bakanlığı taşra teşkilatında kullanılmak üzere ekli listelerde yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnamenin eki (I) ve (II) sayılı cetvellerin ilgili bölümlerine eklenmiştir.
(1) SAYILI LİSTE
KURUMU: ADALET BAKANLIĞI
TEŞKİLATI: TAŞRA
(II) SAYILI CETVEL
İHDAS EDİLEN KADROLAR
Unvanı	Derece	Serbest
Kadro
Adedi	Tutulan
Kadro
Adedi	Toplam
Eğt. Mrk. Müdürü	1	5		5
Eğt. Mrk. Müdür Yrd.	2	5	5
Toplam		10	10
(2) SAYILI LİSTE
KURUMU: ADALET BAKANLIĞI
TEŞKİLATI: TAŞRA
(I) SAYILI CETVEL
İHDAS EDİLEN KADROLAR
Sınıfı	Unvanı	Derece	Serbest
Kadro
Adedi	Tutulan
Kadro
Adedi	Toplam
GİH	Eğt. Mrk. Şube Müd.	1	5	-	5
Memur	9	5	5
10	4	4
Santral Memuru	9	3	3
10	2	2
Ambar Memuru	6	1	1
7	1	1
8	1	1
9	1	1
THS	Teknisyen	8	1	1
9	2	2
10	2	2
YHS	Aşçı	10	2	2
11	3	3
12	4	4
Hizmetli	10	5	5
Bekçi	10	9	9
Toplam		51	51
Genel Toplam	61	61
DÖRDÜNCÜ KISIM
Çeşitli Hükümler
Madde 0018: Yönetmelikler
Eğitim merkezlerinin teşkilat, görev, çalışma, disiplin ve denetimi ile eğitim ve öğretime ilişkin esas ve usuller, çalışanların görev, yetki ve sorumlulukları, Eğitim Kurulunun toplantı, çalışma esas ve usulleri, eğitim merkezlerine kabul edilecek olanlarda aranacak nitelik ve şartlar, giyilecek resmi kıyafetler, okutulacak dersler, eğitim ve sınavların esas ve usulleri, eğitim görenlerin tabi olacakları disiplin kuralları ve diğer hususlar bu Kanunun yürürlüğe girdiği tarihten itibaren üç ay içinde Adalet Bakanlığınca hazırlanacak yönetmelikle düzenlenir.
DÖRDÜNCÜ KISIM
Çeşitli Hükümler
Geçici Madde 0001:
Bu Kanunun yürürlüğe girdiği tarihte ceza infaz kurumları ile tutukevlerinde görev yapmakta olan idare memurları, infaz ve koruma başmemur ve memurları, aday memurları ve diğer personel, görevi aksatmamak kaydıyla ve eğitim merkezlerinin kapasitesi de göz önünde bulundurularak, gruplar halinde Bakanlıkça belirlenecek esaslar doğrultusunda eğitim merkezlerinde adaylık hizmet içi ve görevde yükselme eğitimine tabi tutulurlar.
DÖRDÜNCÜ KISIM
Çeşitli Hükümler
Geçici Madde 0002:
(24.12.2005 tarih ve 26033 sayılı Resmi Gazete de yayımlanan 5435 sayılı Kanunun 49 uncu maddesiyle eklenmiştir.) Bu Kanunun yürürlüğe girdiği tarihten itibaren 01.08.2007 tarihine kadar 11 inci maddenin birinci fıkrasındaki hizmet öncesi eğitime ilişkin hükümler uygulanmaz.
DÖRDÜNCÜ KISIM
Çeşitli Hükümler
Madde 0019:
Bu Kanun yayımı tarihinde yürürlüğe girer.
DÖRDÜNCÜ KISIM
Çeşitli Hükümler
Madde 0020:
Bu Kanun hükümlerini Bakanlar Kurulu yürütür.
Yükleyen: yasinuzunoglu
