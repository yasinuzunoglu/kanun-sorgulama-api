4157 sayılı Posta, Telgraf ve Telefon İdaresinin Biriktirme ve Yardım Sandığı Hakkında Kanun
Yayımlandığı Resmî Gazete Tarihi: 26.12.1941
Yayımlandığı Resmî Gazete Sayısı: 4994
Kabul Tarihi	22.12.1941
Madde 0001:
(23.05.2001 tarih ve 24410 sayılı Resmi Gazete de yayımlanan 4673 sayılı Kanunun 8 inci maddesiyle değişen şekli.) Bu Kanun ile kurulmuş olan ve yeni bir düzenlemeye kadar geçerliliğini koruması öngörülen Posta, Telgraf ve Telefon İdaresinin Biriktirme ve Yardım Sandığı bu Kanunla ikiye ayrılır; hak ve yükümlülüklerinin devamını sağlamak üzere iki ayrı Posta ve Telgraf Teşkilatı Biriktirme ve Yardım Sandığı ile Türk Telekom Personeli Biriktirme ve Yardım Sandığı kurulmuştur.
PTT ve Türk Telekomun %50 ve daha fazla hissesine sahip olduğu iştirak ve şirketlerinde çalışan personel de bu sandıklara üye olabilir.
Sandıkların gelirleri;
Üye olan personelden alınacak aidattan,
Gayrimenkul ve menkullerinin satış, kira ve işletilmesinden elde edilecek gelirlerden,
Sandık mevcudunun faizleri, teberrulardan elde edilecek gelirlerden,
Şirket, iştirak ve ticari işletmeler ile bunların devir ve kiralamalarından elde edilecek gelirlerden,
Diğer gelirlerden,
Oluşur.
Sandıkların idaresi Genel Kurullarında ayrı ayrı çıkarılacak yönetmelikle düzenlenir. Sandıklarla ilgili yeni düzenlemeler yapılıncaya kadar mevcut mevzuatın bu Kanuna aykırı olmayan hükümlerinin uygulanmasına devam olunur.
Madde 0002:
Sandığın mevcutları ve alacakları Devlet mallarına ait hak ve rüçhanları haizdir.
Ek Madde 0001:
(23.05.2001 tarih ve 24410 sayılı Resmi Gazete de yayımlanan 4673 sayılı Kanunun 9 uncu maddesiyle eklenmiştir.) Bu Kanunda ve diğer mevzuatta Türkiye Cumhuriyeti Posta, Telgraf ve Telefon İşletmesi Genel Müdürlüğüne yapılan atıflar ilgisine göre Türkiye Cumhuriyeti Posta ve Telgraf Teşkilatı Genel Müdürlüğü ile Türk Telekomünikasyon Anonim Şirketi Genel Müdürlüğüne yapılmış sayılır.
Geçici Madde 0001:
(23.05.2001 tarih ve 24410 sayılı Resmi Gazete de yayımlanan 4673 sayılı Kanunun 10 uncu maddesiyle eklenmiştir.) Posta ve Telgraf Teşkilatı Biriktirme ve Yardım Sandığı ile Türk Telekom Personeli Biriktirme ve Yardım Sandığı bu Kanun yayımlandığı tarihten itibaren bir ay içinde Olağanüstü Genel Kurullarını toplayarak Yönetim Kurullarını oluştururlar.
Posta, Telgraf ve Telefon İdaresinin Biriktirme ve Yardım Sandığının her türlü mevcudu, varlığı, borç ve yükümlülükleri o günkü bakiyeleri ile; Posta ve Telgraf Teşkilatı Biriktirme ve Yardım Sandığı ile Türk Telekom Personeli Biriktirme ve Yardım Sandığı arasında T.C. Posta ve Telgraf Teşkilatı Genel Müdürlüğü ile Türk Telekom çalışanlarından halen üye olanların nemalandırılmış toplam birikimleri anlamına gelen emeklilik yardımlarının toplamları oranında tasfiye edilir. Aynı tasfiye kuralları ve oranları Sandığın tüm menkul ve gayrimenkul mal varlıklarının bölüşümünde de kullanılır.
Tasfiye işlemi bu Kanunun yürürlüğe girdiği tarihten başlayarak, T.C. Posta ve Telgraf Teşkilatı Genel Müdürlüğü ile Türk Telekom Teftiş Kurullarından üçer başmüfettiş görevlendirilerek yapılır. Tasfiye işlemi altı ayda tamamlanır. Bölünme ile ilgili işlemler her türlü vergi, resim, harç ve fondan muaftır.
Tasfiye bitimi itibarıyla bir ay içerisinde ayrılmadan önceki Tüzük ve Yönetmelikler çerçevesinde olağanüstü Genel Kurulları yapılır. Posta, Telgraf ve Telefon İdaresinin Biriktirme ve Yardım Sandığının halen çalışan personeli sandıklarının ihtiyaçları doğrultusunda özlük hakları ile paylaştırılırlar.
Madde 0003:
Bu kanun neşri tarihinden itibaren mer idir.
Madde 0004:
Bu kanunun hükümlerini icraya Maliye ve Münakalat Vekilleri memurdur.
Yükleyen: yasinuzunoglu
