7532 sayılı Noterlik Kanunu ile Bazı Kanunlarda Değişiklik Yapılmasına Dair Kanun
Yayımlandığı Resmî Gazete Tarihi: 27.11.2024
Yayımlandığı Resmî Gazete Sayısı: 32735
Kabul Tarihi	14.11.2024
Madde 0001 :
19/3/1969 tarihli ve 1136 sayılı Avukatlık Kanununun 16 ncı maddesinin ikinci fıkrası aşağıdaki şekilde değiştirilmiştir.
Avukatlık stajına fiilen engel olmamak şartıyla herhangi bir işte sigortalı olarak çalışılması avukatlık stajının yapılmasına engel değildir. Adli ve idari yargı hâkim ve savcı adayları veya yardımcıları ile hâkim ve savcılar hariç olmak üzere, kamu kurum ve kuruluşlarının kadro veya pozisyonlarında görev yapanlar da görev yeri saklı kalmak kaydıyla mahkemelerde yapılan staj sürecinde aylıksız veya ücretsiz izinli olarak avukatlık stajı yapabilir. Bu dönemde ilgilinin talebi üzerine yıllık izinler de kullandırılabilir. Avukat yanında yapılacak staj sürecinde ise kamu kurum ve kuruluşu tarafından ilgilinin ifa ettiği kamu görevini aksatmayacak şekilde çalışma saatleri ile izin dönemleri ve süreleri düzenlenebilir. Ancak ifa edilen kamu görevinin niteliğinden dolayı aynı anda staj yapma durumunda kamu görevinde aksama ortaya çıkacağı hallerde avukat yanında yapılan staj sürecinde de ilgiliye aylıksız veya ücretsiz izin verilebilir. Şu kadar ki, ilgili mevzuatında memur kadrolarına geçiş hakkı tanınan sözleşmeli personel ancak memur kadrolarına geçiş hakkını kazandıktan sonra bu fıkrada yer alan hükümlerden yararlanabilir. Bu fıkrada belirtilen aylıksız veya ücretsiz izinler diğer mevzuatta yer alan sınırlamalara tabi değildir. Kamu kurum ve kuruluşlarının kadro veya pozisyonlarında görev yapanların staj sürecindeki izin dönemleri ve süreleri ile çalışma saatlerinin düzenlenmesine ilişkin usul ve esaslar Cumhurbaşkanlığınca çıkarılan yönetmelikle belirlenir.
Madde 0002 :
1136 sayılı Kanuna aşağıdaki geçici madde eklenmiştir.
Geçici Madde 25- Bu maddenin yürürlüğe girdiği tarihten önce avukatlık stajına başlamış olanlar hakkında bu maddeyi ihdas eden Kanunla 16 ncı maddenin ikinci fıkrasında yapılan değişiklikten önceki hükümlerin uygulanmasına devam olunur.
Madde 0003 :
18/1/1972 tarihli ve 1512 sayılı Noterlik Kanununun 52 nci maddesi başlığıyla birlikte aşağıdaki şekilde değiştirilmiştir.
Noterlerin tatil gün ve saatlerinde çalışması:
Madde 52- Noterlerin tatil gün ve saatlerinde çalışmasına ilişkin usul ve esaslar, Türkiye Noterler Birliğinin mütalaası alınarak Adalet Bakanlığınca yürürlüğe konulan yönetmelikte düzenlenir.
Madde 0004 :
1512 sayılı Kanunun 112 nci maddesinin dördüncü fıkrasında yer alan yıl Mart ayında ibaresi takvim yılı başından geçerli olmak üzere şeklinde değiştirilmiştir.
Madde 0005 :
1512 sayılı Kanunun 118 inci maddesine aşağıdaki fıkra eklenmiştir.
Noterliklerde yapılan işlemler ve düzenlenen kâğıtlar sebebiyle ödenmesi gereken vergi, resim, harç, değerli kâğıt bedelleri, noterlik ücretleri ile diğer işlem giderleri nakit olarak veya banka kartı, kredi kartı ve benzeri kartlar kullanılmak suretiyle tahsil olunur.
Madde 0006 :
1512 sayılı Kanunun 119 uncu maddesinin ikinci fıkrası aşağıdaki şekilde değiştirilmiştir.
Bir önceki aya ait beyannameler, her ayın ilk beş iş günü içinde hazırlanır ve aynı süre içinde ilgili dairelere verilir.
Madde 0007 :
1512 sayılı Kanunun 189 uncu maddesine aşağıdaki fıkra eklenmiştir.
Araç sicil ve tescil sistemi veri tabanında yer alan bilgilerin 13/10/1983 tarihli ve 2918 sayılı Karayolları Trafik Kanununun ek 18 inci maddesi çerçevesinde kişi ve kurumlarla paylaşılması karşılığında sorgu veya dönen kayıt başına Türkiye Noterler Birliğince iki Türk lirası işlem katılım payı alınır. Bu miktar her yıl, bir önceki yıla ilişkin 213 sayılı Kanunun mükerrer 298 inci maddesi hükümleri uyarınca tespit ve ilan edilen yeniden değerleme oranında takvim yılı başından geçerli olmak üzere artırılarak uygulanır. Genel yönetim kapsamındaki kamu idarelerinden katılım payı alınmaz. Katılım payından muaf olan diğer kişi ve kurumlar ile bu fıkranın uygulanmasına ilişkin hususlar yönetmelikle belirlenir.
Madde 0008 :
1512 sayılı Kanunun 198/A maddesinin ikinci fıkrasının birinci cümlesine yapılabilecek noterlik işlemleri ibaresinden sonra gelmek üzere , el yazısıyla imzalanarak hazırlanan ve güvenli elektronik imzayla Türkiye Noterler Birliğinin Bilişim Sistemine kaydedilen noterlik işlemleri ibaresi eklenmiştir.
Madde 0009 :
6/1/1982 tarihli ve 2575 sayılı Danıştay Kanununa aşağıdaki ek madde ve Cetvel eklenmiştir.
Ek Madde 3- Danıştay meslek mensupları ile savcı, tetkik hâkimi ve iç denetçi kadroları bu Kanuna ekli (I) sayılı Kadro Cetvelinde düzenlenmiştir. Geçici 27 nci madde hükümleri saklıdır.
(I) SAYILI KADRO CETVELİ
KURUMU : DANIŞTAY
TEŞKİLATI : MERKEZ
UNVANI  	  DERECESİ  	  ADEDİ
Başkan  	  1  	  1
Başsavcı  	  1  	  1
Başkanvekili  	  1  	  2
Daire Başkanı  	  1  	  12
Üye  	  1  	  96
Savcı  	  1  	  70
Tetkik Hâkimi  	  1-7  	  494
İç Denetçi  	  1-5  	  3
TOPLAM  	  679
Madde 0010 :
4/2/1983 tarihli ve 2797 sayılı Yargıtay Kanununa aşağıdaki ek madde ve Cetvel eklenmiştir.
Ek Madde 3- Yargıtay Birinci Başkanı, Cumhuriyet Başsavcısı, birinci başkanvekili, Cumhuriyet Başsavcıvekili, daire başkanı, üye ve iç denetçi kadroları bu Kanuna ekli (I) sayılı Kadro Cetvelinde düzenlenmiştir. Geçici 15 inci madde hükümleri saklıdır.
(I) SAYILI KADRO CETVELİ
KURUMU : YARGITAY
TEŞKİLATI : MERKEZ
UNVANI  	  DERECESİ  	  ADEDİ
Birinci Başkan  	  1  	  1
Cumhuriyet Başsavcısı  	  1  	  1
Birinci Başkanvekili  	  1  	  2
Cumhuriyet Başsavcıvekili  	  1  	  1
Daire Başkanı  	  1  	  24
Üye  	  1  	  311
İç Denetçi  	  1-5  	  3
TOPLAM  	  343
Madde 0011 :
24/2/1983 tarihli ve 2802 sayılı Hâkimler ve Savcılar Kanununa aşağıdaki ek madde ve Cetvel eklenmiştir.
Ek Madde 3- Hâkimlik ve savcılık mesleğinde bulunanlara ait kadrolar bu Kanuna ekli (II) sayılı Kadro Cetvelinde düzenlenmiştir. Bu kadrolardan boş olanlarda ünvan değişikliği Cumhurbaşkanınca yapılır.
(II) SAYILI KADRO CETVELİ
KURUMU : ADALET BAKANLIĞI
TEŞKİLATI : MERKEZ
UNVANI  	  DERECESİ  	  ADEDİ
Ceza İşleri Genel Müdürü  	  1  	  1
Hukuk İşleri Genel Müdürü  	  1  	  1
Mevzuat Genel Müdürü  	  1  	  1
Ceza ve Tevkifevleri Genel Müdürü  	  1  	  1
Adli Sicil ve İstatistik Genel Müdürü  	  1  	  1
Dış İlişkiler ve Avrupa Birliği Genel Müdürü  	  1  	  1
Personel Genel Müdürü  	  1  	  1
Hukuk Hizmetleri Genel Müdürü  	  1  	  1
Bilgi İşlem Genel Müdürü  	  1  	  1
Teftiş Kurulu Başkanı  	  1  	  1
Strateji Geliştirme Başkanı  	  1  	  1
İnsan Hakları Dairesi Başkanı  	  1  	  1
Eğitim Dairesi Başkanı  	  1  	  1
İcra İşleri Dairesi Başkanı  	  1  	  1
Destek Hizmetleri Dairesi Başkanı  	  1  	  1
Adli Destek ve Mağdur Hizmetleri Dairesi Başkanı  	  1  	  1
Bakanlık Yüksek Müşaviri  	  1  	  20
Genel Müdür Yardımcısı  	  1  	  45
Teftiş Kurulu Başkan Yardımcısı  	  1  	  2
Daire Başkanı  	  1  	  106
Adalet Başmüfettişi  	  1  	  40
Adalet Müfettişi  	  1-6  	  70
Tetkik Hâkimi  	  1-5  	  532
İç Denetçi  	  1-5  	  20
TOPLAM  	  851
KURUMU : ADALET BAKANLIĞI
TEŞKİLATI : TAŞRA
UNVANI  	  DERECESİ  	  ADEDİ
Eğitim Merkezi Müdürü  	  1  	  5
Eğitim Merkezi Müdür Yardımcısı  	  1-2  	  5
Personel Eğitim Merkezi Müdürü  	  1  	  7
Personel Eğitim Merkezi Müdür Yardımcısı  	  1-5  	  14
İcra Daireleri Başkanı  	  1  	  16
İcra Daireleri Başkan Yardımcısı  	  1  	  32
Hâkim ve Savcı  	  1-8  	  34.072
Hâkim  	  1-8  	  4.150
TOPLAM  	  38.301
KURUMU : ADALET BAKANLIĞI
TEŞKİLATI : YURTDIŞI
UNVANI  	  DERECESİ  	  ADEDİ
Adalet Müşaviri  	  1-4  	  30
TOPLAM  	  30
Madde 0012 :
22/11/2001 tarihli ve 4721 sayılı Türk Medenî Kanununun 27 nci maddesinin ikinci fıkrası aşağıdaki şekilde değiştirilmiştir.
Adın değiştirildiği nüfus siciline kayıt ve Basın İlan Kurumunun ilan portalında ilan olunur. Bu ilanda; hükmü veren mahkeme, kararın verildiği tarih, dosyanın esas ve karar numarası ile adının değiştirilmesine karar verilen kişinin nüfusa kayıtlı olduğu yer, doğum tarihi, ana ve baba adı, önceki adı ve soyadı, mahkeme kararıyla verilen yeni adı ve soyadı yer alır.
Madde 0013 :
4721 sayılı Kanunun 166 ncı maddesinin dördüncü fıkrası aşağıdaki şekilde değiştirilmiştir.
Boşanma sebeplerinden herhangi biriyle açılmış bulunan davanın reddine karar verilmesi ve bu kararın kesinleştiği tarihten başlayarak bir yıl geçmesi hâlinde, her ne sebeple olursa olsun ortak hayat yeniden kurulamamışsa evlilik birliği temelden sarsılmış sayılır ve eşlerden birinin istemi üzerine boşanmaya karar verilir.
Madde 0014 :
26/9/2004 tarihli ve 5235 sayılı Adlî Yargı İlk Derece Mahkemeleri ile Bölge Adliye Mahkemelerinin Kuruluş, Görev ve Yetkileri Hakkında Kanunun 30 uncu maddesinin birinci fıkrasının ikinci cümlesine Cumhuriyet başsavcısı ibaresinden sonra gelmek üzere , Cumhuriyet başsavcıvekili ibaresi ile fıkraya aşağıdaki cümle eklenmiş ve maddenin ikinci fıkrası aşağıdaki şekilde değiştirilmiştir.
İş durumunun gerekli kıldığı yerlere birden fazla Cumhuriyet başsavcıvekili atanabilir.
Cumhuriyet başsavcıvekili 19 uncu maddede belirtilen görevleri yerine getirir.
Madde 0015 :
5235 sayılı Kanunun 44 üncü maddesinin başlığına Cumhuriyet başsavcısı ibaresinden sonra gelmek üzere , başsavcıvekili ibaresi ve birinci fıkrasına Cumhuriyet başsavcıları ibaresinden sonra gelmek üzere ve Cumhuriyet başsavcıvekilleri ibaresi eklenmiştir.
Madde 0016 :
4/12/2004 tarihli ve 5271 sayılı Ceza Muhakemesi Kanununun 226 ncı maddesinin dördüncü fıkrası aşağıdaki şekilde değiştirilmiştir.
(4) Yukarıdaki fıkralarda yazılı bildirimler, sanığa ve varsa müdafie yapılır. Müdafii sanığa tanınan haklardan onun gibi yararlanır. Sanığın dosyada var olan son adresine bildirim yapılamaması veya bildirime rağmen duruşmaya gelmemesi halinde müdafie yapılan bildirimler yeterli kabul edilir.
Madde 0017 :
5271 sayılı Kanunun 236 ncı maddesine aşağıdaki fıkra eklenmiştir.
(9) Beşinci ve altıncı fıkrada belirtilen merkezler, devlet üniversiteleri tarafından da kurulabilir.
Madde 0018 :
13/12/2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanunun 76 ncı maddesi aşağıdaki şekilde değiştirilmiştir.
Madde 76- (1) Açık ceza infaz kurumları ile çocuk eğitimevlerinde bulunan hükümlülerin tüm öğretim türlerinden; diğer ceza infaz kurumlarında bulunan hükümlülerin ise kurum içinde verilebilen yaygın, dışarıdan ve açık öğretim programlarından yararlanmaları sağlanır.
(2) Kapalı ceza infaz kurumunda bulunan hükümlüler, kurum içinde açılan örgün öğretim programlarına kurum disiplin, düzen ve güvenliğini tehlikeye düşürmeyecek şekilde, kurumsal kapasite ve imkânların uygunluğu ölçüsünde devam edebilir. Yaş, eğitim düzeyi, engellilik durumu, sosyal ve ekonomik durum ile benzeri ölçütlere göre ihtiyacı olan hükümlülere öncelik verilir.
(3) Kayıtlı olduğu eğitim kurumlarının ilgili mevzuatına göre gerekli şartları taşıyan ve kapalı ceza infaz kurumunda bulunan hükümlülerin sınavları, kişi ve kurum güvenliği ile kurum disiplin ve düzeninin bozulmasını önleyici tedbirler alınarak aşağıda belirtilen usule göre ceza infaz kurumu içinde yapılır:
a) Kayıtlı oldukları ortaöğretim, ön lisans, lisans ve benzeri öğretim programları kapsamındaki sınavlar ile mesleki yeterlilik gibi yazılı veya sözlü sınavlar, ilgili kurum ile koordinasyon sağlanarak öncelikle çevrim içi, bunun mümkün olmaması hâlinde ise ilgili eğitim kurumu görevlisinin gözetiminde yüz yüze yapılır.
b) Hükümlüler, merkezî sınavlar ile açık öğretim kurumları sınavlarına, sınav merkezi olarak belirlenen ceza infaz kurumlarında katılır.
(4) Kurum ve kuruluşlar ile üniversiteler, sınavlara ilişkin olarak üçüncü fıkrada belirtilen konularda gerekli düzenlemeleri yapmak ve tedbirleri almakla yükümlüdür.
(5) Açık ceza infaz kurumları ile çocuk eğitimevlerinde bulunan hükümlülerin öğretimden yararlanması veya sınavlara katılması, hükümlünün; başarısız olması, devamsızlık göstermesi, eğitim ve sınav alanlarında bu Kanunda yazılı disiplin cezasını gerektiren eylemlerden birini gerçekleştirmesi veya öğretim programının ceza infaz kurumunun işleyişine yer ve zaman itibarıyla uygun olmaması hâlleri dışında engellenemez.
(6) Bu maddenin uygulanmasına ve sınavlara ilişkin usul ve esaslar Milli Eğitim Bakanlığı ve Yükseköğretim Kurulunun görüşü alınarak Adalet Bakanlığınca çıkarılan yönetmelikle belirlenir.
Madde 0019 :
3/12/2010 tarihli ve 6085 sayılı Sayıştay Kanununa aşağıdaki ek madde ve Cetvel eklenmiştir.
Ek Madde 1- (1) Sayıştay meslek mensupları ile Başsavcı, savcı ve iç denetçilerine ait kadrolar bu Kanuna ekli (I) sayılı Kadro Cetvelinde düzenlenmiştir. Bu kadrolardan boş olanlarda ünvan değişikliği Sayıştay Genel Kurulu kararıyla yapılır.
(I) SAYILI KADRO CETVELİ
KURUMU : SAYIŞTAY
TEŞKİLATI : MERKEZ
UNVANI  	  DERECESİ  	  ADEDİ
Başkan  	  1  	  1
Daire Başkanı  	  1  	  8
Üye  	  1  	  50
Uzman Denetçi  	  1  	  594
Başdenetçi  	  2-4  	  302
Denetçi  	  5-7  	  269
Denetçi Yardımcısı  	  9  	  183
Başsavcı  	  1  	  1
Savcı  	  1  	  12
İç Denetçi  	  1-5  	  3
TOPLAM  	  1.423
Madde 0020 :
Bu Kanun yayımı tarihinde yürürlüğe girer.
Madde 0021 :
Bu Kanun hükümlerini Cumhurbaşkanı yürütür.
Yükleyen: yasinuzunoglu
