5204 sayılı Milli Eğitim Temel Kanunu ve Devlet Memurları Kanununda Değişiklik Yapılmasına İlişkin Kanun
Yayımlandığı Resmî Gazete Tarihi: 08.07.2004
Yayımlandığı Resmî Gazete Sayısı: 25516
Kabul Tarihi	30.06.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-701/2389
20.05.2004
TÜRKİYE BÜYÜK MİLLET MECLİSİ BAŞKANLIĞINA
Milli Eğitim Bakanlığınca hazırlanan ve Başkanlığınıza arzı Bakanlar Kurulunca 16.4.2004 tarihinde kararlaştırılan Milli Eğitim Temel Kanunu ve Devlet Memurları Kanununda Değişiklik Yapılmasına İlişkin Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Bilgi çağının yaşandığı günümüzde gelişmiş ülkeler arasında yer alabilmenin ön şartının bilgiye dayalı bir toplum oluşturabilmeye bağlı olduğu kuşkusuzdur. Bilgi toplumunu meydana getirecek genç kuşaklara milli ve çağdaş temellerde değer ve düşünceler ile üstün becerilerin kalıcı bir biçimde kazandırılması ancak eğitim yolu ile mümkün bulunmaktadır.
Bu nedenle istenilen beceri ve değerlerin kazandırılması için hazırlanacak ileriye dönük programlarda, eğitim sisteminin çağdaş bir yapıya kavuşturulması çabalarının yanında öğretmenlerin nitelik ve statülerinin iyileştirilmesine özel önem verilmesi kaçınılmaz olmaktadır.
Bu bağlamda, Tasarı ile Türk Milletini çağdaş uygarlığın yapıcı ve seçkin bir ortağı yapmada en önemli unsurlar arasında yer alan öğretmenlerin kıdem, eğitim ve iş başarımları esas alınarak, mesleki ve kişisel gelişimlerinin sağlanması, niteliklerinin iyileştirilmesi, statülerinin yaptıkları görevin önem, güçlük ve sorumluluk derecesi çerçevesinde olması gereken seviyeye yükseltilmesi amaçlanmıştır.
HÜKÜMETİN TEKLİF ETTİĞİ METİN
MİLLÎ EĞİTİM TEMEL KANUNU VE DEVLET MEMURLARI KANUNUNDA DEĞİŞİKLİK YAPILMASINA İLİŞKİN KANUN TASARISI
Madde 0001:
14.06.1973 tarihli ve 1739 sayılı Milli Eğitim Temel Kanununun 43 üncü maddesinin sonuna aşağıdaki fıkralar eklenmiştir.
Öğretmenlik mesleği; adaylık döneminden sonra öğretmen, uzman öğretmen ve başöğretmen olmak üzere üç kariyer basamağına ayrılır. Adaylık dönemini başarıyla tamamlayanlar mesleğe öğretmen olarak atanır. Basamaklar arasındaki geçişler her yıl bir defa olmak üzere sınavla belirlenir. Sınava katılacaklarda aranan şartlar, sınav, basamakların her birinde geçirilmesi gereken en az çalışma süresi, basamaklarda yükselme ve her yıl kullanılabilecek başöğretmen ve uzman öğretmen sayılarının tespitine ilişkin usul ve esaslar ile diğer hususlar Maliye Bakanlığı ve Devlet Personel Başkanlığının uygun görüşleri alınarak Milli Eğitim Bakanlığınca çıkarılacak yönetmelikle düzenlenir.
Toplam serbest öğretmen kadro sayısı içinde, başöğretmen sayısı % 10 u, uzman öğretmen sayısı ise % 20 yi geçemez.
Madde 0002:
14.7.1965 tarihli ve 657 sayılı Devlet Memurları Kanununun 152 nci maddesinin II- Tazminatlar kısmının B- Eğitim, Öğretim Tazminatı bölümünün birinci fıkrasından sonra gelmek üzere aşağıdaki fıkra eklenmiştir.
Birinci fıkrada sayılanlardan ayrıca;
Başöğretmen unvanını kazanmış olanlara % 40 ına,
Uzman öğretmen unvanını kazanmış olanlara % 20 sine,
Madde 0003:
Bu Kanunun 2 nci maddesi 1.1.2005 tarihinde, diğer maddeleri ise yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
Madde ile, 1739 sayılı Milli Eğitim Temel Kanununun öğretmenlik mesleğine ilişkin 43 üncü maddesine iki fıkra eklenmiş ve düzenlenen hükümler ile öğretmenlik mesleğine dinamizm kazandırılması amaçlanmıştır.
Göreve ilk başladığı günden, emekli oluncaya kadar geçen meslek hayatı süresince öğretmen sıfatı dışında başka bir kategoride değerlendirilmeyen öğretmenler, Devlet memurluğu statüsünün gereği hak ve menfaatlerindeki doğal gelişmeler ile bazı kişisel yaklaşımlar dışında yenileşme ve gelişme yönünde teşvik edilmemişlerdir.
Oysa öğretmenler, diğer bazı meslek mensuplarından farklı olarak her alandaki değişme ve gelişmeleri izlemek, bilgilerini hep taze tutarak bunları yeni nesillere aktarmak durumundadırlar. Bunun sağlanması, Devletimiz ve Milletimizin geleceği bakımından bir zorunluluk olarak görülmektedir.
Bu durum karşısında, öğretmenler için bilgide ve iş başarımında yarışmayı ön plana çıkaracak bir teşvik sisteminin kurulması gereği duyulmuştur. Bu gereğin bir sonucu olarak da madde ile adaylık döneminden sonra öğretmenlik mesleği; öğretmen, uzman öğretmen ve başöğretmen olarak üç kariyer basamağa ayrılmakta ve öğretmenlerin mesleki ve kişisel gelişimlerine imkân ve fırsat yaratılmaktadır.
Madde 0002:
Madde ile, 657 sayılı Devlet Memurları Kanununun 152 nci maddesinin Eğitim, Öğretim Tazminatı bölümünde uzman öğretmenlik ve başöğretmenlik unvanı kazananlar bakımından düzenleme yapılmaktadır.
Düzenleme ile, öğretmenlik mesleğinin kariyer basamaklarına ayrılışı esas alınarak en yüksek Devlet memuru aylığının uzman öğretmenlere % 20 sini, başöğretmenlere ise % 40 ını aşmayacak şekilde ilave Eğitim, Öğretim Tazminatı verilmesi öngörülmektedir.
Madde 0003:
Yürürlük maddesidir.
Madde 0004:
Yürütme maddesidir.
Milli Eğitim, Kültür, Gençlik ve Spor Komisyonu Raporu
T.C.
Milli Eğitim, Kültür, Gençlik ve Spor Komisyonu
Esas No	1/817
Karar No	30
23.06.2004
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca 24.5.2004 tarihinde tali olarak Plan ve Bütçe, esas olarak Milli Eğitim, Kültür, Gençlik ve Spor Komisyonuna havale edilen Milli Eğitim Temel Kanunu ve Devlet Memurları Kanununda Değişiklik Yapılmasına İlişkin Kanun Tasarısı (1/817) Komisyonumuzun 2.6.2004 ve 23.6.2004 tarihli toplantılarında görüşülmüştür.
2.6.2004 tarihli toplantımıza Milli Eğitim Bakanı Sayın Hüseyin Çelik, Milli Eğitim ve Maliye Bakanlığı ile Devlet Personel Başkanlığı yetkilileri katılmışlardır.
Tasarı ile ; öğretmenlik mesleği, adaylıktan sonra, öğretmen, uzman öğretmen ve başöğretmen olmak üzere üç kariyer basamağına ayrılmakta; basamaklar arası geçiş usul ve esasları belirlenmektedir. Ayrıca Devlet Memurları Kanununun tazminatlarla ilgili bölümünde, uzman öğretmenlik ve baş öğretmenlik unvanını kazananlar bakımından düzenleme öngörülmektedir. Buna göre en yüksek devlet memuru aylığının; uzman öğretmenlere % 20'si, başöğretmenlere ise % 40'ını aşmayacak şekilde ilave olarak Eğitim, öğretim tazminatı verilebilecektir.
Tasarıyla ilgili görüşmelerin maddeleri üzerinde yapılması Komisyonumuzca uygun görülerek 1 inci maddesi görüşmeye açılmıştır.
Tasarının 1 inci maddesi üzerinde; üyelerimiz şu görüşleri ifade etmiştir.
Konu, öğretmenlik mesleği açısından son derece önemlidir. Salt sınav ölçütüyle böyle bir tespitin yapılması yanlıştır. İyi bir öğretmen sadece bu sınava bağlı olarak tespit edilemez. Böyle bir sınav öğretmenlerin dershanelere koşmalarına, sürekli sınava hazırlanmalarına yol açacaktır. Amaç niteliğin tespiti olmalıdır. Özel ihtisas isteyen bir meslek olan öğretmen ilk başta uzman olarak kabul edilerek mesleğe alınmakta; bir yıl da adaylık süresi geçirmektedir. Tasarı tüm bu hususları yok saymaktadır.
Ölçüt sınav ise, başarılı olanların başöğretmen olması % 10'la sınırlanıyor. Sınavı kazananların bu oranın üzerinde olması halinde ne yapılacaktır. Böyle önemli bir konu alt yapısı iyi düzenlenerek uygulanmaya konulmalıdır.
Eğitim, örgütlenme, uluslar arası sözleşmeler dikkate alınarak, Milli Eğitim Temel Kanununun ruhuna uygun şekilde konu yeniden değerlendirilmelidir.
Milli Eğitim Bakanı Sayın Hüseyin Çelik Tasarıyla ilgili şu görüşleri belirtmiştir :
Bu çalışma on yıl önce tartışılmaya başlanan, üzerinde çalışılan bir meseledir. Amacımız öğretmenlik mesleğinin niteliğini ve cazibesini artırmaktır. Milli Eğitim Temel Kanunu da dünyadaki gelişmeler, toplumun ihtiyaçları doğrultusunda değişime tâbi tutulmalıdır. Kariyer sistem öğretmenler arasında bir ikilik yaratmayacaktır. Pek çok alanda böyle uygulamalar söz konusudur.
Bir öğretmenin lisansüstü eğitim yapması, kıdemi müracaat aşamasında değerlendirilecektir. % 10 luk, % 20 lik sınırlar derecelendirmenin söz konusu olduğu tüm alanlar için söz konusudur. Yönetmelik hazırlanırken konuyla ilgili herkes işin içinde olacaktır.
Tümü üzerinde bu görüşmelerden sonra Komisyonumuzca Tasarının bir alt komisyonda değerlendirilmesine karar verildi.
Alt Komisyon raporu Komisyonumuzun 23.6.2004 tarihli toplantısında görüşüldü. Bu toplantıya da Milli Eğitim Bakanı Sayın Hüseyin Çelik ile Milli Eğitim ve Maliye Bakanlığı yetkilileri katılmıştır.
Bu toplantıda Komisyonumuz, Alt Komisyon metni üzerinde çalışmalarını tamamlamıştır. Alt Komisyon, öğretmenlerin derecelendirilmesinde sınavın yanı sıra dikkate alınacak objektif kriterleri (kıdem, eğitim, etkinlikler ve sicil) ve bunların değerlendirmedeki rolünü, oluşturduğu metinde belirtmiş; sınavın ÖSYM tarafından yapılmasını öngörmüş ve Bakanlar Kurulu na % 10 ve % 20 lik oranları artırma yetkisi vermiştir.
Alt Komisyon metninin tümü üzerindeki görüşmelerde, öğretmenleri bu şekilde derecelendirmenin öğretmenler, öğrenciler ve veliler arasında kaosa yol açacağı, örgütlenmeyi olumsuz etkileyeceği, bütün öğretmenlerimizin ekonomik durumunu düzeltici tedbirler alınmasının önemli olduğu bazı üyelerimizce belirtilmiştir.
Alt Komisyon çalışmalarıyla, Tasarının aksak yönlerinin büyük ölçüde giderildiği, eğitimciler, örgütler ve konuyla ilgili uzmanların görüşlerinin olabildiğince Tasarıya yansıtıldığı ifade edilmiştir. Derecelendirmede objektif kriterlerin ve esasların Kanunda yer almasının önemine dikkat çekilmiştir.
Alt Komisyon metninin tümü üzerindeki görüşmelerden sonra maddelerine geçilmesi kabul edilmiştir.
1 inci madde üzerindeki görüşmelerde;
Derecelendirmede dikkate alınacak kriterlerden eğitimin hizmet içi ve lisansüstü eğitimi; etkinliklerin bilimsel, sanatsal, kültürel ve sportif çalışmaları içermesi ve değerlendirmeye eğitimin % 20, etkinliklerin % 10 oranında dahil olması,
Yüksek lisansın tezli yüksek lisans olduğu,
Sınavın her yıl yapılması,
Bakanlar Kurulu nun % 10, ve % 20 lik oranları bir katına kadar artırmaya yetkili olduğu,
Ancak alanı ya da eğitim bilimleri alanında lisansüstü eğitimin değerlendirmede dikkate alınacağı yönünde verilen önergeler Komisyonumuzca kabul edilmiş ve madde kabul edilen önergeler doğrultusunda benimsenmiştir.
Alt komisyon metninin 657 Sayılı Devlet Memurları Kanununun 152 nci maddesinin Eğitim öğretim tazminatı bölümünde başöğretmen ve uzman öğretmenlere verilecek tazminatları düzenleyen 2 nci maddesi ile yürürlük ve yürütmeyi düzenleyen 3 ve 4 üncü maddeleri Komisyonumuzca aynen kabul edilmiştir.
Teklifin tümü oya sunulmuş ve Komisyonumuzca aynen kabul edilmiştir.
Raporumuz, Genel Kurulun tasviplerine arz edilmek üzere Yüksek Başkanlığa saygı ile arz olunur.
KOMİSYON BAŞKANLIĞI NA CHP Lİ ÜYELERİN KARŞI OY YAZISIDIR
1739 Sayılı Milli Eğitim Kanunu nun 43 üncü maddesinde değişiklik yapılarak öğretmenlerin, öğretmen, uzman öğretmen, baş öğretmen olarak ayrılması, böylece kendi aralarında ekonomik, toplumsal ayrımların yaratılması sakıncalar doğuracaktır.
Milli Eğitim Bakanlığının 10 yılı aşkın bir süredir öğretmenlerin durumunu iyileştirmek için hazırlık yaptığı bilinmektedir. Ancak eski hazırlık, öğretmenlere kimi haklar tanıyan bir bütünlük içerisinde düzenlenmişti. Oysa Hükümet tarafından gönderilen bu tasarı kamuoyunda, öğretmen sendika ve kuruluşlarında yeterince tartışılmadan tek başına TBMM ye gönderilmiştir.
Hükümetin gönderdiği tasarıda öğretmenlik gibi çok yönlü düşünülmesi gereken bir mesleğin derecelendirilmesi, sadece sınava indirgemektedir. Alt komisyonda bu durumu dengelemek için kimi olumlu değişiklikler, iyileştirmeler yapılsa da bunlar yeterli olmamıştır.
Milli Eğitim Temel Kanunu nda öğretmenlik özel ihtisas isteyen bir meslek olarak tanımlanmıştır. Yasaya göre öğretmenler zaten uzman olarak yetişir. Ya da öyle yetiştirilmesi gerekir. Öğretmenlerin bir bölümüne uzman öğretmen nitelemesini vermek sanki öteki öğretmenlerin uzman olmadığı izlenimini yaratacaktır.
Öğrenciler, veliler bu nitelemelere göre öğretmenleri ayıracaktır. Veliler, çocuklarını öğretmenlerin sayı olarak çok az bir bölümüne verilecek uzman ya da baş öğretmende okutmak isteyecektir. Bu durum öteki öğretmenler üzerinde olumsuz bir etki yaratacaktır.
Çalışan öğretmenleri bir biçimde ödüllendirmek gerekirse bu değerlendirmeler nesnel olmalıdır. Öteki öğretmenleri incitmemelidir. Örneğin kendi dalında yüksek lisans, doktora yaparsa bu öğretmenler yüksek lisanlı, doktoralı öğretmen nitelemesiyle anılarak ödüllendirilebilir. Bu duruma kimse karşı koyamaz. Kayırma da olmaz. Bu durum meslek içi eğitimle de desteklenerek öğretmenlerde nitelik yükselmesi sağlayabilir.
Ayrıca tüm öğretmenlerin, başarılı olanların tasarıda olduğu gibi yüzde 10 nun başöğretmen, yüzde 20 sinin uzman öğretmenle sınırlandırılması yeterli değildir. Konacak somut değerlendirme ölçütlerinde başarılı olanların tümü ödüllendirilmelidir. Maddi kaygılarla da olsa belirli bir oran konması doğru değildir.
Yine başöğretmenlik unvanını kazananların Eğitim ve Öğretim Tazminatının yüzde 40 ını, uzman öğretmenlerin yüzde 20 sini alması yetersizdir. Bu oranlar hiç olmazsa iki katına yükseltilmelidir.
Aslında öğretmenlerin bütününün ekonomik durumlarının düzeltilmesi gerekir. Çünkü tümü aynı işi yapmakta, aynı sorumluluğu yüklenmektedir. Başka mesleklerde verilen derecelendirmeler öğretmenlik mesleğine örnek olamaz.
ILO ve UNESCO nun ortaklaşa hazırladığı Türkiye nin de altında imzası bulunan 5 Ekim 1966 tarihli Öğretmenlerin Statüsüne İlişkin Tavsiye Kararları somut olarak uygulanmalıdır. O ölçütler ülkemizde de geçerli olmalıdır.
Tasarı Hükümetin gönderdiği biçimde sakıncalıdır. Öğretmenler arasında ayrım yaratır. Alt komisyonda yapılan değişikliler ise yetersizdir.
MİLLÎ EĞİTİM, KÜLTÜR, GENÇLİK VE SPOR KOMİSYONUNUN KABUL ETTİĞİ METİN
MİLLÎ EĞİTİM TEMEL KANUNU VE DEVLET MEMURLARI KANUNUNDA DEĞİŞİKLİK YAPILMASINA İLİŞKİN KANUN TASARISI
Madde 0001:
14.6.1973 tarihli ve 1739 sayılı Millî Eğitim Temel Kanununun 43 üncü maddesinin sonuna aşağıdaki fıkralar eklenmiştir.
Öğretmenlik mesleği; adaylık döneminden sonra öğretmen, uzman öğretmen ve başöğretmen olmak üzere üç kariyer basamağına ayrılır. Adaylık dönemini başarıyla tamamlayanlar mesleğe öğretmen olarak atanır.
Kariyer basamaklarında yükselmede kıdem, eğitim (hizmet içi eğitim, lisansüstü eğitim), etkinlikler (bilimsel, kültürel, sanatsal ve sportif çalışmalar) ve sicil (iş başarımı) puanları ile sınav sonuçları esas alınır. Değerlendirme 100 tam puan üzerinden yapılır. Değerlendirme puanının % 10 unu kıdem, % 20 sini eğitim, % 10 unu etkinlikler, % 10 unu sicil (iş başarımı) ve % 50 sini de sınav puanı oluşturur.
Kariyer basamaklarında yükselecekler değerlendirme puanlarına göre başarı sıralamasına alınır. Değerlendirmeye alınmak için sınav tam puanının en az % 60 ını almış olmak şartı aranır.
Sınav yılda bir defa olmak üzere ÖSYM ce yapılır.
Alanında ya da eğitim bilimleri alanında tezli yüksek lisans öğrenimini tamamlamış öğretmenlerden uzman öğretmenlik, doktora öğrenimini tamamlamış olan öğretmenlerden ise başöğretmenlik için sınav şartı aranmaz. Bu durumda olan öğretmenler kıdem, hizmet içi eğitim, etkinlikler (bilimsel, kültürel, sanatsal ve sportif çalışmalar) ve sicil (iş başarımı) ölçütlerine göre değerlendirilir.
Öğretmenlik kariyer basamaklarında yükseleceklerin gireceği sınav, sınava katılacaklarda aranacak en az çalışma süresi, hizmet içi eğitim veya lisans üstü eğitim nitelikleri, her bir değerlendirme ölçütüne ilişkin hususlar ve puan değerleri, alanında ya da eğitim bilimleri alanında tezli yüksek lisans veya doktora öğrenimini tamamlamış olanlardan uzman öğretmenlik veya başöğretmenlik için aranacak kıdem, hizmet içi eğitim, etkinlikler (bilimsel, kültürel, sanatsal ve sportif çalışmalar) ve sicil (iş başarımı) şartları ve puan değerleri, branşlar temelindeki uzman öğretmenlik ve başöğretmenlik sayıları, yükselmeye ilişkin usul ve esaslar ile diğer hususlar Maliye Bakanlığı ve Devlet Personel Başkanlığının uygun görüşleri alınarak Millî Eğitim Bakanlığınca çıkarılacak Yönetmelikle düzenlenir.
Toplam serbest öğretmen kadro sayısı içinde, başöğretmen oranı % 10, uzman öğretmen oranı % 20'dir. Bakanlar Kurulu bu oranları bir katına kadar yükseltmeye yetkilidir.
Madde 0002:
14.7.1965 tarihli ve 657 sayılı Devlet Memurları Kanununun 152 nci maddesinin II- Tazminatlar kısmının B- Eğitim, Öğretim Tazminatı bölümünün birinci fıkrasından sonra gelmek üzere aşağıdaki fıkra eklenmiştir.
Birinci fıkrada sayılanlardan ayrıca;
Başöğretmen unvanını kazanmış olanlara % 40 ına,
Uzman öğretmen unvanını kazanmış olanlara % 20 sine,
Madde 0003:
Bu Kanunun 2 nci maddesi 1.1.2005 tarihinde, diğer maddeleri ise yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Madde 0001:
14.06.1973 tarihli ve 1739 sayılı Milli Eğitim Temel Kanununun 43 üncü maddesinin sonuna aşağıdaki fıkralar eklenmiştir.
Öğretmenlik mesleği; adaylık döneminden sonra öğretmen, uzman öğretmen ve başöğretmen olmak üzere üç kariyer basamağına ayrılır. Adaylık dönemini başarıyla tamamlayanlar mesleğe öğretmen olarak atanır.
Kariyer basamaklarında yükselmede kıdem, eğitim (hizmet içi eğitim, lisansüstü eğitim), etkinlikler (bilimsel, kültürel, sanatsal ve sportif çalışmalar) ve sicil (iş başarımı) puanları ile sınav sonuçları esas alınır. Değerlendirme 100 tam puan üzerinden yapılır. Değerlendirme puanının % 10 unu kıdem, % 20 sini eğitim, % 10 unu etkinlikler, % 10 unu sicil (iş başarımı) ve % 50 sini de sınav puanı oluşturur.
Kariyer basamaklarında yükselecekler değerlendirme puanlarına göre başarı sıralamasına alınır. Değerlendirmeye alınmak için sınav tam puanının en az % 60 ını almış olmak şartı aranır.
Sınav yılda bir defa olmak üzere ÖSYM ce yapılır.
Alanında ya da eğitim bilimleri alanında tezli yüksek lisans öğrenimini tamamlamış öğretmenlerden uzman öğretmenlik, doktora öğrenimini tamamlamış olan öğretmenlerden ise başöğretmenlik için sınav şartı aranmaz. Bu durumda olan öğretmenler kıdem, hizmet içi eğitim, etkinlikler (bilimsel, kültürel, sanatsal ve sportif çalışmalar) ve sicil (iş başarımı) ölçütlerine göre değerlendirilir.
Öğretmenlik kariyer basamaklarında yükseleceklerin gireceği sınav, sınava katılacaklarda aranacak en az çalışma süresi, hizmet içi eğitim veya lisansüstü eğitim nitelikleri, her bir değerlendirme ölçütüne ilişkin hususlar ve puan değerleri, alanında ya da eğitim bilimleri alanında tezli yüksek lisans veya doktora öğrenimini tamamlamış olanlardan uzman öğretmenlik veya başöğretmenlik için aranacak kıdem, hizmet içi eğitim, etkinlikler (bilimsel, kültürel, sanatsal ve sportif çalışmalar) ve sicil (iş başarımı) şartları ve puan değerleri, branşlar temelindeki uzman öğretmenlik ve başöğretmenlik sayıları, yükselmeye ilişkin usul ve esaslar ile diğer hususlar Maliye Bakanlığı ve Devlet Personel Başkanlığının uygun görüşleri alınarak Milli Eğitim Bakanlığınca çıkarılacak yönetmelikle düzenlenir.
Toplam serbest öğretmen kadro sayısı içinde, başöğretmen oranı % 10, uzman öğretmen oranı % 20'dir. Bakanlar Kurulu bu oranları bir katına kadar yükseltmeye yetkilidir.
Madde 0002:
14.07.1965 tarihli ve 657 sayılı Devlet Memurları Kanununun 152 nci maddesinin II- Tazminatlar kısmının B- Eğitim, Öğretim Tazminatı bölümünün birinci fıkrasından sonra gelmek üzere aşağıdaki fıkra eklenmiştir.
Birinci fıkrada sayılanlardan ayrıca;
Başöğretmen unvanını kazanmış olanlara % 40 ına,
Uzman öğretmen unvanını kazanmış olanlara % 20 sine,
Madde 0003:
Bu Kanunun 2 nci maddesi 01.01.2005 tarihinde, diğer maddeleri ise yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
