4636 sayılı Milli Savunma Bakanlığı Akaryakıt İkmal ve Nato Pol Tesisleri İşletme Başkanlığının Kuruluşu ve Görevleri Hakkında Kanun
Yayımlandığı Resmî Gazete Tarihi: 13.04.2001
Yayımlandığı Resmî Gazete Sayısı: 24372
Kabul Tarihi	05.04.2001
BİRİNCİ KISIM
Genel Hükümler
Madde 0001: Amaç ve kapsam
Bu Kanunun amacı; barışta ve savaşta Türk Silahlı Kuvvetlerinin ve dış takviye kuvvetlerinin , Sahil Güvenlik Komutanlığı ve Jandarma Genel Komutanlığının (2) akaryakıt ve madeni yağ stoklarını muhafaza etmek ve bunları akaryakıt boru hattı veya diğer nakliye araçları ile askeri birliklere ulaştırmak, atıl kapasitenin ülke ekonomisi yararına değerlendirilmesi amacıyla 4/12/2003 tarihli ve 5015 sayılı Petrol Piyasası Kanunu çerçevesinde depolama ve iletim faaliyetlerinde bulunmak (1) ve Türkiye NATO boru hattı ile akaryakıt tesislerinin işletme, bakım ve çalışır halde bulundurulmasını sağlamak üzere Milli Savunma Bakanlığına bağlı, kamu tüzel kişiliğini haiz, özel bütçeli Milli Savunma Bakanlığı Akaryakıt İkmal ve NATO POL Tesisleri İşletme Başkanlığının kurulması ve işletilmesine ilişkin esas ve usulleri belirlemektir.
Bu Kanun, Milli Savunma Bakanlığı Akaryakıt İkmal ve NATO POL Tesisleri İşletme Başkanlığının; kuruluş, teşkilat, kadro, görev, yetki, gelir, gider, mal ve hakları, denetim ile personelin özlük ve sosyal haklarına ilişkin esas ve usulleri kapsar.
(1) (Altı Çizili İbare 03.02.2015 Tarih ve 29256 Sayılı Resmi Gazetede Yayımlanan 6586 sayılı Kanun İle eklenmiştir.)
(2) (01.09.2016 Tarih ve 29818 Sayılı Resmi Gazetede Yayımlanan 674 Sayılı Khk ile [6758 Sayılı Kanun ile Aynen Kabul] eklenmiştir.)
BİRİNCİ KISIM
Genel Hükümler
Madde 0002: Tanımlar
Bu Kanunda geçen;
Bakanlık: Milli Savunma Bakanlığını,
Bakan: Milli Savunma Bakanını,
Başkanlık: Milli Savunma Bakanlığı Akaryakıt İkmal ve NATO POL Tesisleri İşletme Başkanlığını,
Başkan: Milli Savunma Bakanlığı Akaryakıt İkmal ve NATO POL Tesisleri İşletme Başkanını,
Şirket: Petrol Ofisi Anonim Şirketi (POAŞ) ni,
NATO: Kuzey Atlantik Andlaşması Organizasyonunu,
POL: Petrol, yakıt ve yağlayıcılarını,
İfade eder.
BİRİNCİ KISIM
Genel Hükümler
Madde 0003: Görev ve yetkiler
Başkanlığın görevleri aşağıda belirtilmiş olup, bu görevler öncelikle Türk Silâhlı Kuvvetlerinin ihtiyaçları karşılanmak üzere (1) Yönetim Kurulunun alacağı kararlar çerçevesinde yerine getirilir.
a) NATO enfrastrüktür programı gereğince veya bütçeden askeri ihtiyaçlar için inşa edilmiş veya edilecek olan akaryakıt tesisleri ile boru hatlarını Türk Silahlı Kuvvetlerinin akaryakıt ihtiyacına cevap verecek şekilde işletmek.
b) Akaryakıt tesisleri ile boru hatlarının her türlü bakım, onarım ve korunmasına dair tüm hizmetleri yürütmek, ihtiyaç duyulan ilave tesisleri kurmak veya kurdurmak.
c) Hazarda ve seferde Türk Silahlı Kuvvetlerinin ihtiyacı olan ve Bakanlıkça protokol ve sözleşmeye bağlanmış olan veya Bakanlık tarafından Başkanlığın temin ile görevlendirdiği akaryakıt ve madeni yağları, sözleşme veya protokolde belirtilen yerlerden teslim alarak depolamak ve dağıtımını sağlamak.
d)  (Bent 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Atıl kapasitenin ülke ekonomisi yararına değerlendirilmesi amacıyla depolama ve iletim faaliyetlerinde bulunmak ve gelir sağlamak.
e) karyakıt tesislerine ilişkin yapılacak veya planlanacak faaliyetler konusunda ilgili kurum ve kuruluşlarla bilgi alış verişinde bulunmak.
f) Teşkil edeceği tanker filoları veya sivil nakliye ve petrol kuruluşları vasıtasıyla boru hattı dışındaki akaryakıt naklini sağlamak, gerektiğinde deniz aşırı nakliyatlar için deniz tankeri satın almak veya kiralamak.
g) POL tesislerine ait haberleşme sisteminin işletme ve idamesini sağlamak.
h) Başkanlık emrinde çalışan personele ilişkin idari, sosyal ve mali her türlü işlemleri yürütmek.
ı) Diğer akaryakıt boru hattı işletmesiyle uğraşan kuruluşlara işletme ve bakım hizmetleri satışı yapmak.
i) İşletme ve bakımın idamesi ile Başkanlığı harbe hazır durumda bulundurmak; akaryakıt, madeni yağ ve türevleri ile gerekli her türlü araç, gereç, teçhizat, demirbaş malzeme, yedek parçayı yurt içi ve yurt dışı kaynaklardan satın almak, kiralamak, depolamak ve dağıtımını yapmak, Başkanlık tesislerinin korunmasını Bakanlıkça tahsis edilen silahlarla sağlamak.
j) NATO makamlarından sarf müsaadesi sağlanması mümkün görülmeyen projeler için hizmetin gerektirdiği bina ve buna bağlı olarak alt yapı inşaatını veya tadilat işlerini yaptırmak, kiralamak veya satın almak, ayni haklar tesis etmek, ettirmek ve kaldırmak.
k) Başkanlığın mal ve hizmetlerinin fiyatlarını belirlemek.
l) Bakan tarafından kendisine verilen diğer görevleri yerine getirmek. (1) (Altı Çizili İbare 03.02.2015 Tarih ve 29256 Sayılı Resmi Gazetede Yayımlanan 6586 sayılı Kanun İle eklenmiştir.)
İKİNCİ BÖLÜM
Teşkilat ve Görevleri
Madde 0004: Teşkilat
Başkanlık, Milli Savunma Bakanlığına bağlı, tüzel kişiliği haiz, özel bütçesi olan bir teşkilattır. Başkanlık, merkez teşkilatı ile taşra teşkilatından oluşur. Başkanlığın teşkilatı, Ek-1 sayılı cetvelde gösterilmiştir.
Ek-1 sayılı cetvelde yer verilen birimlerin alt birimleri, Başkanlığın teklifi üzerine Yönetim Kurulunun kararı ve Bakanın onayı ile kurulur.
İKİNCİ BÖLÜM
Teşkilat ve Görevleri
Madde 0005: Merkez teşkilatı ve görevleri
Başkanlığın merkezi Ankara dadır.
Merkez teşkilatı; Yönetim Kurulu ve bu Kurula bağlı Başkan, Başkan Yardımcısı, Hukuk Müşavirliği, Savunma Uzmanlığı, Teftiş Kurulu Başkanlığı, daire başkanlıkları ile şube müdürlüklerinden oluşur.
Merkez teşkilatının görevleri aşağıda belirtilmiştir:
NATO boru hatlarının işletme ve bakımını yaptırmak, çalışır halde bulundurulmasını sağlamak ve projeleri yürütmek.
NATO standardizasyon ve dokümantasyonu ile ilgili koordine ve çalışmaları yapmak.
Bakanlıkça protokol ve sözleşmeye bağlanmış olan veya Bakanlık tarafından Başkanlığın temin ile görevlendirildiği akaryakıt ve madeni yağları, protokol veya sözleşmesinde belirtilen yerlerden teslim alarak, belli bir program dahilinde stoklanması ve ihtiyaç makamlarına dağıtım ve teslimatı için her türlü işlem ve uygulamaları yapmak.
Başkanlığın ihtiyacı olan iç ve dış alımları yapmak.
NATO boru hattı sistemini kiraya vermek ve buradan elde edilen gelirleri bütçesine gelir kaydetmek.
Başkanlık faaliyetlerinin gerektirdiği sözleşme ve protokolleri yapmak.
Bütçe, bilanço ve finansman işlemlerini yürütmek.
Yönetim Kurulunca onaylanan plan, program ve bütçenin uygulamasını sağlamak.
Yönetim Kurulunun kararını gerektiren konularda Yönetim Kuruluna teklifte bulunmak.
İKİNCİ BÖLÜM
Teşkilat ve Görevleri
Madde 0006: Yönetim Kurulu, görev ve yetkileri
(1. Fıkra 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Yönetim Kurulu, en az biri Genelkurmay Başkanlığından olmak üzere Millî Savunma Bakanı tarafından üç yıllık süre için belirlenecek beş üyeden oluşur.
Yönetim Kurulu, Başkanının daveti üzerine ayda en az bir defa toplanır. Toplantı yeter ve karar sayısı üçtür. Yönetim Kurulu Başkanının katılamadığı toplantılara, en kıdemli üye başkanlık eder. Yönetim Kurulunun sekretarya hizmetleri, Başkanlık tarafından yerine getirilir.
Yönetim Kurulu üyelerine, Kamu İktisadi Teşebbüsleri Yönetim Kurulunun kamu görevlisi üyeleri için Yüksek Planlama Kurulunca belirlenen miktarın yarısı tutarında aylık ücret ödenir.
Yönetim Kurulunun çalışma usul ve esasları ile diğer hususlar yönetmelikle düzenlenir.
Yönetim Kurulunun görev ve yetkileri aşağıda belirtilmiştir:
Başkanlığın yıllık plan, program ve bütçesini onaylamak.
(Bent 30.06.2010 tarih ve 27627 sayılı Resmi Gazetede yayımlanan Kanun ile Değişmiştir.) Başkanlığın merkez teşkilatında yer alan başkan yardımcılıkları ve daire başkanlıkları ile taşra teşkilatında yer alan bölge müdürlüklerinin alt birimlerinin kurulması, kaldırılıp birleştirilmesi, ayrılması ve yetki alanlarının belirlenmesi ile teşkilat yapısındaki değişikliklere ilişkin teklifleri, Bakanın onayına sunmak ve onayı müteakip uygulanmasını sağlamak.
Başkanlığın mal ve hizmetlerinin fiyatlarını belirlemek.
Başkanlığın idari, mali ve teknik yönden düzenli, verimli ve etkin faaliyette bulunabilmesi için gerekli kararları almak.
Hazırlanan faaliyet raporu ve mali raporu görüşüp karara bağlamak.
(Bent 03.02.2015 tarih ve 29256 sayılı Resmi Gazetede yayımlanan 6586 Sayılı Kanun ile Eklenmiştir) Yılı bütçesinde ödeneği bulunması kaydıyla, niteliğinden dolayı mali yılla sınırlı tutulamayan ve sürekliliği bulunan; Türk Silâhlı Kuvvetlerinin akaryakıtının deniz ve karayolu ile taşınması ve depo kiralanması; temizlik, koruma ve güvenlik ile personel taşıma hizmetleri; telefon, bilgisayar sistem ve santralleri ile elektronik bilgi erişim hizmetleri; makine-teçhizat ve cihazların bakım ve onarım hizmetleri; harita, plan, proje, etüt ve müşavirlik hizmetlerinin alımı işleri için, süresi üç yılı geçmemek üzere gelecek yıllara yaygın yüklenmeye ilişkin teklifleri Bakan onayına sunmak
İKİNCİ BÖLÜM
Teşkilat ve Görevleri
Madde 0007: Taşra teşkilatı ve görevleri
Taşra teşkilatı, bölge müdürlüklerinden oluşur.
Bölge müdürlükleri; sorumluluk sahasında her türlü akaryakıt ikmalini yapmak, boru hatlarını işletmek, bakımını ve hüsnü muhafazasını sağlamakla görevlidirler.
ÜÇÜNCÜ BÖLÜM
Mali Hükümler
Madde 0008: Başkanlığın gelir ve giderleri
Başkanlığın gelirleri aşağıda belirtilmiştir:
NATO akaryakıt tesislerinin yurt içi petrol şirketleri ile askeri amaçlı olarak müttefik ülkelere kiralanmasından elde edilecek kira gelirleri.
Barışta ve savaşta Türkiye ye intikal edecek müttefik ülkelerin askeri kuvvetlerinin ihtiyacının tedariki neticesi alınan akaryakıt ve hizmet bedelleri.
Akaryakıt ve madeni yağların dağıtım hizmeti ile sistemin işletme veya bakım hizmeti karşılığı Türk Silahlı Kuvvetlerine ait ödeneklerden alınacak bedel.
Akaryakıt ile ilgili diğer kuruluşlara yapılan işletme ve bakım hizmetleri satışı karşılığında elde edilen bedeller.
Başkanlığın gelirleri, Devlet bankaları nezdinde açılan Türk Lirası ve döviz hesaplarına kaydedilir. Açılan bu hesaplardan harcama yapılması, Başkanın bu bankalara vereceği ödeme talimatı ile gerçekleştirilir.
Başkanlığın giderleri aşağıda belirtilmiştir:
Personel ücretleri.
Yedek parça alımı da dahil olmak üzere, NATO akaryakıt tesislerinin bakım ve onarım giderleri ile hizmetin gerektirdiği her türlü yatırım giderleri.
Navlun giderleri.
Mal ve hizmet alımlarına ilişkin giderler.
Her türlü idari giderler.
Gelirler ve giderlerin kaydı, giderlerin yapılması ve bunlara ilişkin muhasebe kayıtlarının tutulması ve muhafazası sorumluluğu Başkanlığa aittir.
Bu Kanun hükümlerine göre yapılacak her türlü işlemlerde; Başkanlık açısından 1050 sayılı Muhasebei Umumiye Kanunu, 832 sayılı Sayıştay Kanununun tescil ile ilgili hükümleri ve 2886 sayılı Devlet İhale Kanunu hükümleri uygulanmaz.
Başkanlığın her türlü faaliyet ve gelirleri; katma değer vergisi hariç olmak üzere Hazineye, katma bütçeli idarelere, belediyelere ve özel idarelere ait her türlü vergi, resim, harç, fon, zam ve ardiye ücretlerinden muaftır.
ÜÇÜNCÜ BÖLÜM
Mali Hükümler
Madde 0009: Ödeneklerin kullanılması
Bakanlığın ihtiyacı olan; petrol ve madeni yağ istihsalinde kullanılan kimyevi müstahzarlar ve katkı maddeleri de dahil olmak üzere, her türlü akaryakıt ve madeni yağ alımlarında 26.5.1927 tarihli ve 1050 sayılı Muhasebei Umumiye Kanununun 50 nci maddesi hükümleri uygulanır.
DÖRDÜNCÜ BÖLÜM
Personel İle İlgili Hükümler
Madde 0010: Personel rejimi
Başkanlık hizmetleri, 657 sayılı Devlet Memurları Kanununa tabi Devlet memurları, sözleşmeli personel ve işçiler eliyle yürütülür. Yönetim Kurulu, (1) Başkan ve Başkanlığın her kademesindeki yöneticileri, sınırlarını açıkça ve yazılı olarak belirlemek şartıyla, yetkilerinin bir kısmını astlarına devredebilirler. Yetki devri, yetki devredenin sorumluluğunu ortadan kaldırmaz.
(2. Fıkra 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Başkan ve başkan yardımcıları Bakan tarafından, Teftiş Kurulu Başkanı, Hukuk Müşaviri, daire başkanları, bölge ve işletme müdürleri Başkanın teklifi üzerine Yönetim Kurulu tarafından, diğer personel ise Başkan tarafından atanır.
Başkan ile Başkan Yardımcısı, daire başkanları, bölge müdürleri, şube müdürleri ve işletme müdürlerinin atanmalarında yüksek öğrenim görmüş olmaları şartı aranır. Bu kadrolara atanacaklarda aranacak diğer nitelikler, yönetmelikle belirlenir.
Başkanlıkta; özel bilgi ve ihtisas gerektiren konularda sözleşmeli personel çalıştırılabilir. Sözleşmeli personelin çalıştırılmasına ilişkin esas ve usuller ile ücretleri Bakanlar Kurulunca belirlenir. Bu fıkra hükümlerine göre çalıştırılacak olanlar, sosyal güvenlik açısından Türkiye Cumhuriyeti Emekli Sandığı veya Sosyal Sigortalar Kurumu ile ilgilendirilir.
Başkanlıkta; Başkan, Başkan Yardımcısı, Daire Başkanı ile Bölge Müdürü kadroları karşılık gösterilmek kaydıyla, 657 sayılı Devlet Memurları Kanununun ve diğer kanunların sözleşmeli personel çalıştırılması hakkındaki hükümlerine bağlı olmaksızın, sözleşmeli personel çalıştırılabilir. Bu suretle çalıştırılacakların sözleşme esas ve usulleri ile ücretleri, Bakanlar Kurulunca tespit edilir.
Başkanlıkta çalışan Devlet memurlarına, 22.6.1978 tarihli ve 2155 sayılı Kanun esaslarına göre tayın bedeli ödenir.
Mahkeme ve icra dairelerinde Başkanlık lehine hükmedilip, karşı taraftan tahsil olunan vekalet ücretlerinin dağıtımında, 657 sayılı Devlet Memurları Kanununun ilgili hükümleri uygulanır.
Başkanlıkta çalışan personel ile sözleşmeli olarak çalıştırılan personel, Türk Ceza Kanununun 279 uncu maddesinde yazılı memurdan sayılırlar ve bu personelin ifa ettikleri görevlerinden doğan suçlardan dolayı haklarında Türk Ceza Kanununun İkinci Kitap Üçüncü ve Altıncı Bablarındaki hükümler uygulanır.
Başkanlığa ait tesislerin koruma hizmeti 22.7.1981 tarihli ve 2495 sayılı Bazı Kurum ve Kuruluşların Korunması ve Güvenliklerinin Sağlanması Hakkında Kanun hükümleri gereğince yerine getirilir.
Başkanlık kadrolarının tespiti, ihdası ve iptali ile kadrolara ilişkin diğer hususlar 190 sayılı Genel Kadro ve Usulü Hakkında Kanun Hükmünde Kararname hükümlerine göre düzenlenir. (1) (Altı Çizili İbare 03.02.2015 Tarih ve 29256 Sayılı Resmi Gazetede Yayımlanan 6586 sayılı Kanun İle eklenmiştir.)
BEŞİNCİ BÖLÜM
Çeşitli Hükümler
Madde 0011: Denetim
Başkanlığın idari, mali ve diğer her türlü işlemleri, Milli Savunma Bakanlığının denetimine tabidir. Bu denetim, Bakan tarafından en az iki yıl için seçilen ve beş kişiden teşekkül eden Denetim Kurulu tarafından yerine getirilir. Denetim Kurulu üyelerine, Yönetim Kurulu üyelerinin aldığı ücret ödenir.
BEŞİNCİ BÖLÜM
Çeşitli Hükümler
Madde 0012: Yönetmelik
Başkanlığın faaliyet alanları ile idari, mali, bütçe ve denetim işlemlerinin yürütülme şekli, muhasebe usulleri, Yönetim Kurulunun çalışma esas ve usulleri ve bu Kanunun uygulanması ile ilgili diğer hususlar, bu Kanunun yayımı tarihini takip eden altı ay içinde Bakanlıkça çıkartılacak bir yönetmelikle düzenlenir.
BEŞİNCİ BÖLÜM
Çeşitli Hükümler
Madde 0013: Menkul ve gayrimenkuller
Türkiye NATO Askeri Boru Hattı ve Akaryakıt Tesisleri (depolar, deniz terminalleri, tanker ve vagon dolum tesisleri, pompa istasyonları ve bunların müştemilatı olan diğer bütün unsurlar), Bakanlığın mülkiyetindedir.
Başkanlığın malları ve her türlü mevcutları aleyhine işlenen suçlar, Devlet malı aleyhine işlenmiş sayılır. Bu eylemler hakkında, Türk Ceza Kanunu hükümleri uygulanır. Başkanlığın taşınır ve taşınmaz malları ile diğer ayni hak ve mali varlıkları haczedilemez.
BEŞİNCİ BÖLÜM
Çeşitli Hükümler
Madde 0014: Değiştirilen hükümler
14.7.1965 tarihli ve 657 sayılı Devlet Memurları Kanununun;
36 ncı maddesinin Ortak Hükümler bölümünün (A) bendinin onbirinci fıkrasına İçişleri Bakanlığı Planlama Uzman Yardımcıları ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkanlığı Müfettiş Yardımcıları ibaresi,
213 üncü maddesinden sonra gelen Zam ve Tazminatlar başlıklı ek maddenin II nci bölümünün (A) bendinin (g) fıkrasına Sigorta Müfettişi ve Sigorta Müfettiş Yardımcıları ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkanlığı Müfettiş ve Müfettiş Yardımcıları ibaresi,
Ekli I sayılı ek gösterge cetvelinin I- Genel İdare Hizmetleri Sınıfı bölümünün (d) bendine Türk Patent Enstitüsü Başkanı ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkanı ibaresi ile aynı bölümün (g) bendine Sosyal Sigortalar Kurumu Sigorta Müfettişleri ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkanlığı Müfettişleri ibaresi,
Ekli II sayılı ek gösterge cetvelinin 2- Yargı Kuruluşları, Bağlı ve İlgili Kuruluşlar ile Yükseköğretim Kuruluşları bölümüne Atatürk Kültür Merkezi Başkan Yardımcıları ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkan Yardımcısı ibaresi,
Ekli IV sayılı makam tazminatı cetvelinin (3) numaralı sırasının sonuna Milli Savunma Bakanlığı Akaryakıt İkmal ve NATO POL Tesisleri İşletme Başkanı ibaresi, aynı cetvelin (5) numaralı sırasının (c) bendine Mali Suçları Araştırma Kurulu Başkan Yardımcısı ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkan Yardımcısı ibaresi ile anılan cetvelin (8) numaralı sırasının (a) bendine Çalışma ve Sosyal Güvenlik Bakanlığı İş Müfettişleri ibaresinden sonra gelmek üzere Milli Savunma Bakanlığı Akaryakıt İkmal ve NATO POL Tesisleri İşletme Başkanlığı Müfettişleri ibaresi,
Eklenmiştir.
BEŞİNCİ BÖLÜM
Çeşitli Hükümler
Ek Madde 0001:
( Madde 30.06.2010 Tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmişitir.)
Ekli (1) sayılı listede yer alan kadrolar iptal edilerek 13/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (III) sayılı cetvelin Milli Savunma Bakanlığı Akaryakıt İkmal ve NATO POL Tesisleri İşletme Başkanlığına ait bölümünden çıkarılmış ve ekli (2) sayılı listede yer alan kadrolar ihdas edilerek 190 sayılı Kanun Hükmünde Kararnamenin eki (III) sayılı cetvelin Milli Savunma Bakanlığı Akaryakıt İkmal ve NATO POL Tesisleri İşletme Başkanlığına ait bölümüne eklenmiştir.
BEŞİNCİ BÖLÜM
Çeşitli Hükümler
Ek Madde 0002:
( Madde 03.02.2015 Tarih ve 29256 Sayılı Resmi Gazetede Yayınlanan 6586 Sayılı Kanun ile Eklenmişitir.)
Başkanlık, atıl kapasitenin ülke ekonomisi yararına değerlendirilmesi amacıyla 5015 sayılı Kanun çerçevesindeki depolama ve iletim faaliyetlerine ilişkin olarak mevcut tesisler ile 27/10/1999 tarihli ve 4458 sayılı Gümrük Kanunu ve mevzuatı çerçevesinde gümrük antreposu işletebilir.
BEŞİNCİ BÖLÜM
Çeşitli Hükümler
Ek Madde 0003:
( Madde 03.02.2015 Tarih ve 29256 Sayılı Resmi Gazetede Yayınlanan 6586 Sayılı Kanun ile Eklenmişitir.)
Ekli (1) ve (2) sayılı listede yer alan kadrolar iptal edilerek 190 sayılı Kanun Hükmünde Kararnamenin eki (III) sayılı cetvelin Millî Savunma Bakanlığı Akaryakıt İkmal ve NATO POL Tesisleri İşletme Başkanlığına ait bölümünden çıkarılmış, ekli (3) ve (4) sayılı listede yer alan kadrolar ihdas edilerek 190 sayılı Kanun Hükmünde Kararnamenin eki (III) sayılı cetvelin anılan Başkanlığa ait bölümüne eklenmiştir.
BEŞİNCİ BÖLÜM
Çeşitli Hükümler
Geçici Madde 0001:
Bakanlığa ait gayrimenkuller üzerinde Şirket tarafından inşa edilen ve ekonomik ömrünü tamamlamış bulunan Etimesgut deposu, bedelsiz olarak Bakanlığa devredilir.
Bakanlık tarafından yapılan Merzifon tesislerinin kurulu bulunduğu 15.970 metrekare arsa, maliki olan Şirket tarafından rayiç değeri üzerinden bu Kanunun yürürlüğe girdiği tarihten itibaren üç ay içinde Bakanlığa devredilir.
BEŞİNCİ BÖLÜM
Çeşitli Hükümler
Geçici Madde 0002:
Şirket uhdesinde bulunup, Askeri İkmal ve NATO Tesisleri hizmetlerinde kullanılan her türlü araç, malzeme, lojman, bina ve tüm demirbaşlardan;
Bakanlık tarafından ton/km. adı altında bedelleri Şirkete ödenmiş olanlar bedelsiz olarak,
Bakanlık tarafından ton/km. adı altında bedellerinin bir kısmı şirkete ödenmiş olanların ise bakiye borcu şirkete ödenmek suretiyle,
Başkanlıkça kullanılmak üzere Bakanlığa devredilir ve kamu kurumları nezdinde gerekli tesciller yapılır.
BEŞİNCİ BÖLÜM
Çeşitli Hükümler
Geçici Madde 0003:
Askeri İkmal ve NATO Tesisleri hizmetlerinin yürütülmesinde Şirket bünyesinde çalışan işçiler, kadro ve pozisyonları ile birlikte Başkanlığa nakledilir ve nakledilen kadro ve pozisyonlar genel hükümlere göre vize ettirilir. Nakledilen işçilerin her türlü ücret, ikramiye ile diğer özlük hakları, yeni sözleşme imzalanıncaya kadar devam eder.
Başkanlıkta çalışan tüm personel için kıdem tazminatı karşılığı olarak ödenen meblağın tamamı, bu Kanunun yürürlüğe girdiği tarihten itibaren en geç bir ay içinde Şirket tarafından Başkanlığa aktarılır.
Şirket bünyesindeki Askeri İkmal ve NATO Tesisleri hizmetlerinin yürütülmesinde çalışan sözleşmeli personel, Başkanlığa nakledilir. Nakledilen sözleşmeli personelin her türlü zam, tazminat ve sözleşmeden doğan ücret, ikramiye ile diğer özlük hakları, unvanlarına uygun yeni kadro veya görevlerine atanıncaya kadar şahıslarına bağlı olarak saklı tutulur. Bu personelden bir ay içinde diğer kamu kurum ve kuruluşlarına naklen atama isteyenler ile ilgili kamu kurum ve kuruluşların isteklerine, Başkanlıkça muvafakat verilir.
Ancak, bunların atandıkları yeni kadrolarda kaldıkları sürece alacakları her türlü ödemeler dahil maaşın net tutarı, eski kadrolarında en son ayda almış oldukları maaşlarının veya sözleşme ücretlerinin net tutarından az olduğu takdirde, bu durum giderilinceye kadar aradaki fark, herhangi bir kesintiye tabi tutulmaksızın tazminat olarak ödenir.
BEŞİNCİ BÖLÜM
Çeşitli Hükümler
Geçici Madde 0004:
Milli Savunma Bakanlığının 657 sayılı Devlet Memurları Kanununa tabi Devlet memuru kadrolarından 1405 adedi iptal edilmiştir. İptal edilen kadroların hangi unvan ve hangi dereceden olacağı, Milli Savunma Bakanı tarafından tespit edilir ve Maliye Bakanlığı ile Başbakanlık Devlet Personel Başkanlığına bildirilir.
Ekli Listelerde yer verilen kadrolar ihdas edilerek, 190 sayılı Genel Kadro ve Usulü Hakkında Kanun Hükmünde Kararnamenin eki III sayılı cetvele Milli Savunma Bakanlığı Akaryakıt İkmal ve NATO POL Tesisleri İşletme Başkanlığı bölümü olarak eklenmiştir.
(III) SAYILI CETVEL
KURUMU: M.S.B. AKARYAKIT İKMAL VE NATO POL TESİSLERİ İŞLETME BAŞKANLIĞI
TEŞKİLATI: MERKEZ
İHDAS EDİLEN KADROLAR
Sınıfı	Unvanı	Kadro
Derecesi	Serbest
Kadro
Adedi
GİH	Başkan	1	1
Başkan Yardımcısı	1	1
Daire Başkanı	1	2
Hukuk Müşaviri	1	1
Teftiş Kurulu Başkanı	1	1
Müfettiş	1	4
Şube Müdürü	1	7
Savunma Uzmanı	1	1
Sivil Savunma Uzmanı	1	1
Uzman	1	7
Çözümleyici	3	1
Programcı	3	2
Mütercim	3	1
Veznedar	5	1
Tahsildar	5	1
Şef	4	18
Memur	5	38
Bilgisayar İşletmeni	3	1
Veri Hazırlama ve Kontrol İşletmeni	5	4
Sekreter	5	3
Santral Memuru	5	2
TH	Başmühendis	2	10
Mühendis	3	14
AH	Avukat	1	1
TOPLAM	123
KURUMU: M.S.B. AKARYAKIT İKMAL VE NATO POL TESİSLERİ İŞLETME BAŞKANLIĞI
TEŞKİLATI: TAŞRA
İHDAS EDİLEN KADROLAR
Sınıfı	Unvanı	Kadro
Derecesi	Serbest
Kadro
Adedi
GİH	Bölge Müdürü	1	2
Şube Müdürü	1	10
İşletme Müdürü	1	12
Depo Müdürü	2	3
Sivil Savunma Uzmanı	2	2
Programcı	3	2
Şef	4	44
Veznedar	5	17
Sekreter	5	2
Bilgisayar İşletmeni	3	2
Veri Hazırlama ve Kontrol İşletmeni	5	27
Santral Memuru	5	2
Memur	5	80
Koruma ve Güvenlik Şefi	4	85
Koruma ve Güvenlik Görevlisi	5	941
TH	Mühendis	2	27
AH	Avukat	1	2
TOPLAM	1.260
BEŞİNCİ BÖLÜM
Çeşitli Hükümler
Geçici Madde 0005:
Kanunun yayımı tarihinden itibaren bir yıl süre ile Yönetim Kurulu; Milli Savunma Bakanlığı Müsteşarı başkanlığında, Genelkurmay Başkanlığı Lojistik Dairesi Başkanı, Milli Savunma Bakanlığı Kanunlar ve Kararlar Dairesi Başkanı, NATO Enfrastrüktür Dairesi Başkanı, İç Tedarik Dairesi Başkanı, Maliye Dairesi Başkanı ve Hukuk Müşavirliği ve Davalar Dairesi Başkanından oluşur.
Yönetim Kurulu, Yönetim Kurulu Başkanının daveti üzerine ayda en az bir defa toplanır. Toplantı yeter ve karar sayısı dörttür. Yönetim Kurulu Başkanının katılamadığı toplantılara, en kıdemli üye başkanlık eder. Yönetim Kurulunun sekretarya hizmetleri, Başkanlık tarafından yerine getirilir. Yönetim Kurulu üyelerine, Kamu İktisadi Teşebbüsleri Yönetim Kurulunun kamu görevlisi üyeleri için Yüksek Planlama Kurulunca belirlenen miktarın yarısı tutarında aylık ücret ödenir.
BEŞİNCİ BÖLÜM
Çeşitli Hükümler
Geçici Madde 0006:
( Madde 30.06.2010 Tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmişitir.)
Bu Kanunla kadro ve görev unvanları kaldırılan daire başkanları, yürüttükleri görev dikkate alınmak kaydıyla bu Kanunla ihdas edilen daire başkanlıklarına atanır.
BEŞİNCİ BÖLÜM
Çeşitli Hükümler
Geçici Madde 0007:
( Madde 03.02.2015 Tarih ve 29256 Sayılı Resmi Gazetede Yayınlanan 6586 Sayılı Kanun ile Eklenmişitir.)
Bu Kanunla kadroları iptal edilen depo müdürleri, herhangi bir işleme gerek kalmaksızın bu Kanunla ihdas edilen işletme müdürü kadrolarına atanmış sayılır.
BEŞİNCİ BÖLÜM
Çeşitli Hükümler
Madde 0015: Yürürlük
Bu Kanun 4 Ekim 2000 tarihinden geçerli olmak üzere yayımı tarihinde yürürlüğe girer.
BEŞİNCİ BÖLÜM
Çeşitli Hükümler
Madde 0016: Yürütme
Bu Kanun hükümlerini Bakanlar Kurulu yürütür.
EK - 1 SAYILI CETVEL
MİLLİ SAVUNMA BAKANLIĞI AKARYAKIT İKMAL VE NATO POL TESİSLERİ
İŞLETME BAŞKANLIĞI (ANT)
Yönetim Kurulu  	  Başkanlık  	  Başkan Yardımcılığı(**)  	  Merkez(*)	  Taşra
Yönetim Kurulu  	  ANT. Başkanı  	ANT. Başkan Yrd.
ANT. Başkan Yrd.    	1. Akaryakıt İkmal ve İşletme Dairesi Başkanlığı
2. Tedarik Dairesi Başkanlığı
3. İnsan Kaynakları Dairesi
Başkanlığı 4. Mali İşler Dairesi Başkanlığı
5. Bilişim Teknolojileri Dairesi Başkanlığı (**)
6. Hukuk Müşavirliği
7. Teftiş Kurulu Başkanlığı
Bölge Müdürlüğü
2.ANT.Doğu Bölge Müdürlüğü
(*) (30.06.2010 Tarih ve 27627 Sayılı Resmi Gazetede Yayımlanan 6586 sayılı Kanun İle değiştirilmiştir.)
(**) (03.02.2015 Tarih ve 29256 Sayılı Resmi Gazetede Yayımlanan 6586 sayılı Kanun İle Başkan Yardımcılığı sütunu değiştirilmiş, Merkez sütununa (4) numaralı sıradan sonra gelmek üzere 5. Bilişim Teknolojileri Dairesi Başkanlığı satırı eklenmiştir.)
Yükleyen: yasinuzunoglu
