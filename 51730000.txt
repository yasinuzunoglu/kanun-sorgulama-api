5173 sayılı İller Bankası Kanununda Değişiklik Yapılmasına Dair Kanun
Yayımlandığı Resmî Gazete Tarihi: 22.05.2004
Yayımlandığı Resmî Gazete Sayısı: 25469
Kabul Tarihi	18.05.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-505/1896
26.04.2004
TÜRKİYE BÜYÜK MİLLET MECLİSİ BAŞKANLIĞINA
Bayındırlık ve İskân Bakanlığınca hazırlanan ve Başkanlığınıza arzı Bakanlar Kurulunca 2.4.2004 tarihinde kararlaştırılan İller Bankası Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
İller Bankasının sermayesi, 4759 sayılı İller Bankası Kanununun 1.3.2000 tarihli ve 4543 sayılı Kanunla değişik 2 nci maddesi ile üçyüz trilyon lira olarak tespit edilmiş ve aynı maddenin Bakanlar Kuruluna verdiği yetkiye dayanılarak, 22.11.2001 tarihli ve 2001/3365 sayılı Bakanlar Kurulu Kararı ile dokuzyüz trilyon liraya çıkarılmıştır.
Bankanın sermayesinin 838.499.507.865.237 lirası 31.3.2004 tarihi itibariyle ödenmiş bulunmakta ve bakiyesinin 2004 Mayıs ayı içinde tahsil edileceği tahmin edilmektedir.
Belediyelerin, Banka yatırım programında yer alan alt yapı tesislerinin yıl içi yatırımları ile İller Bankası Kanunu uygulama yönetmeliği hükümlerine göre, mahallî kamu hizmetlerinin ifası için talep ettikleri krediler Banka öz kaynaklarından karşılanmaktadır.
Yatırım programında yer alan işlerin planlanan sürede tamamlanarak hizmete sunulabilmesi ve belediyelerin mahallî kamu hizmetleri için ihtiyaç duyacakları finansmanın zamanında karşılanabilmesi Banka öz kaynaklarının artırılmasına bağlı bulunmaktadır.
Bu Tasarı ile Bankanın en önemli öz kaynağını oluşturan sermayenin artırılması amaçlanmaktadır.
HÜKÜMETİN TEKLİF ETTİĞİ METİN
İLLER BANKASI KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
13.06.1945 tarihli ve 4759 sayılı İller Bankası Kanununun 2 nci maddesi aşağıdaki şekilde değiştirilmiştir.
Madde 2. - Bankanın sermayesi 3.000.000.000.000.000 (üç katrilyon) liradır. Bu sermaye Bakanlar Kurulu kararı ile beş misline kadar artırılabilir.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Bankanın sermayesi en son, 4759 sayılı Kanunun 1.3.2000 tarihli ve 4543 sayılı Kanunla değişik 2 nci maddesi uyarınca, Bakanlar Kurulunun 22.11.2001 tarihli ve 2001/3365 sayılı Kararı ile 900.000.000.000.000 (dokuz yüz trilyon) liraya çıkarılmıştır. 31.3.2004 tarihi itibariyle sermayenin 838.499.507.865.237 lirası ödenmiştir.
Madde ile Bankanın sermayesinin artırılması öngörülmüş ve zaman içinde doğabilecek kaynak ihtiyacı nedeniyle Banka sermayesini beş katına kadar artırma yetkisi Bakanlar Kuruluna verilmiştir.
Madde - 2.
Yürürlük maddesidir.
Madde - 3.
Yürütme maddesidir.
PLAN VE BÜTÇE KOMİSYONUNUN KABUL ETTİĞİ METİN
İLLER BANKASI KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
Tasarının 1 inci maddesi aynen kabul edilmiştir.
Madde - 2.
Tasarının 2 nci maddesi aynen kabul edilmiştir.
Madde - 3.
Tasarının 3 üncü maddesi aynen kabul edilmiştir.
Plan ve Bütçe Komisyonu Raporu
T.C.
Plan ve Bütçe Komisyonu
Esas No	2/796
Karar No	82
06.05.2004
TÜRKİYE BÜYÜK MİLLET MECLİSİ BAŞKANLIĞINA
Bayındırlık ve İskân Bakanlığınca hazırlanarak Bakanlar Kurulunca 26.4.2004 tarihinde Türkiye Büyük Millet Meclisi Başkanlığına sunulan ve Başkanlıkça 3.5.2004 tarihinde tali komisyon olarak Bayındırlık, İmar, Ulaştırma ve Turizm Komisyonuna, esas komisyon olarak da Komisyonumuza havale edilen 1/796 esas numaralı İller Bankası Kanununda Değişiklik Yapılmasına Dair Kanun Tasarısı, Komisyonumuzun 5.5.2003 tarihinde yapmış olduğu 44 üncü birleşiminde Hükümeti temsilen Bayındırlık ve İskân Bakanı Zeki ERGEZEN ile Maliye Bakanlığı, Bayındırlık ve İskân Bakanlığı, Devlet Planlama Teşkilatı Müsteşarlığı, Hazine Müsteşarlığı, İller Bankası Genel Müdürlüğü temsilcilerinin katılımlarıyla incelenip, görüşülmüştür.
Bilindiği gibi İller Bankası, belediyelerin banka yatırım programında yer alan alt yapı tesislerinin yıl içi yatırımları ile İller Bankası Kanunu Uygulama Yönetmeliği hükümlerine göre, mahalli kamu hizmetlerinin yerine getirilmesi için talep ettikleri kredileri özkaynaklarından karşılayan bir kamu kurumudur.
İller Bankasının sermayesi, 4759 sayılı İller Bankası Kanununun 1.3.2000 tarihli ve 4543 sayılı Kanunla değişik 2 nci maddesi ile 300.000.000.000.000 (üçyüz trilyon) lira olarak belirlenmiş ve bu sermayenin Bakanlar Kurulu Kararı ile üç misline kadar artırılabileceği düzenlenmiştir. Bu yetkiye dayanılarak 22.11.2001 tarihli ve 2001/3365 sayılı Bakanlar Kurulu Kararı ile sermaye 900.000.000.000.000 (dokuzyüztrilyon) liraya çıkarılmıştır. Banka sermayesinin 838.499.507.865.237 lirası 31.3.2004 tarihi itibarıyla ödenmiş bulunmakta ve bakiyesinin de 2004 Mayıs ayı içinde tahsil edileceği tahmin edilmektedir.
Yatırım programında yer alan işlerin planlanan sürede tamamlanarak hizmete sunulabilmesi ve belediyelerin mahalli kamu hizmetleri için ihtiyaç duydukları finansmanın zamanında karşılanabilmesi amacıyla banka özkaynaklarının artırılması ve zaman içinde doğabilecek kaynak ihtiyacının giderilebilmesi için de Bakanlar Kuruluna sermayenin artırılması yetkisinin verilmesi gerekmektedir.
Tasarı ile, İller Bankasının sermayesinin 900.000.000.000.000 (dokuzyüz trilyon) liraya çıkarılması ve Banka sermayesinin beş katına kadar artırılması yetkisinin Bakanlar Kuruluna verilmesi öngörülmektedir.
Komisyonumuzda, Tasarının geneli üzerinde yapılan müzakerelerde;
Çağdaş yönetim anlayışında ortaya çıkan değişimler doğrultusunda yerel yönetimlerin güçlendirilmesinin esas olduğu, belediyeler ve il özel idareleri dışında köylerin de yerel yönetim kuruluşları olarak İller Bankasının yönetiminde daha etkin katılımlarının sağlanmasının demokrasinin bir gereği olduğu, İller Bankası nda da Sosyal Sigortalar Kurumu gibi özel bir yönetim yapısının oluşturulmasının gerektiği,
Mahallî İdareler tasarılarının kanunlaşması ile artan görev, yetki ve sorumluluklar paralelinde mali koordinasyon ve eşgüdümün güçlendirilmesinin, bu çerçevede İller Bankasının yerel yönetimlerin ihtiyaçlarını karşılayacak şekilde donatılmasının önem taşıdığı,
Şeklindeki görüş ve eleştirileri müteakip Hükümet adına yapılan tamamlayıcı açıklamalarda;
Belediyelerin sağlıklı hizmet verebilmesi için yatırımlarının finansmanı ve hakediş konularında İller Bankası tarafından gerekli ve yeterli ölçüde malî destek sağlanmasının gerektiği,
İfade edilmiştir.
Tasarının geneli üzerine yapılan müzakereleri müteakip, Tasarı ve gerekçesi Komisyonumuzca da benimsenerek maddeleri üzerindeki görüşmelere geçilmiştir.
Tasarının; 1 inci maddesi ile yürürlük ve yürütmeye ilişkin 2 ve 3 üncü maddeleri aynen kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
Madde 0001:
13.06.1945 tarihli ve 4759 sayılı İller Bankası Kanununun 2 nci maddesi aşağıdaki şekilde değiştirilmiştir.
Madde 2.- Bankanın sermayesi 3.000.000.000.000.000 (üçkatrilyon) liradır. Bu sermaye Bakanlar Kurulu kararı ile beş misline kadar artırılabilir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
