5044 sayılı Askeri Okullar Öğretmenleri Hakkında Kanun
Yayımlandığı Resmî Gazete Tarihi: 14.05.1947
Yayımlandığı Resmî Gazete Sayısı: 6606
Kabul Tarihi	07.05.1947
Madde 0001:
Askeri yüksek lise ve ortaokullarla muadillerinin öğretmenleri bu kanunda yazılı şartları haiz olanlardan Milli Savunma Bakanlığınca tayin olunur.
(*) (31.07.1970 tarih ve 1323 sayılı Kanunun 19 uncu maddesiyle; bu Kanunun ders ücretleri ile ilgili olan ve anılan kanuna aykırı düşen hükümleri yürürlükten kaldırılmıştır.)
Madde 0002:
Askeri yüksek okullarda:
(Bent 31.07.2013 tarih ve 28724 sayılı Resmi Gazetede yayımlanan Kanun ile Değişmiştir.) Meslek dersleri öğretmenleri, muvazzaf veya emekli askerî personelden;
Diğer derslerin öğretmenleri:
Üniversiteden mezun muvazzaf askeri öğretmenlerden;
Bu dersleri okutabilecek ehliyette muvazzaf veya emekli subay ve askeri memurlardan;
Geçen bentlerde yazılı olanlardan bulunmadığı takdirde yayınları veya öğretim mesleğindeki çalışmalariyle yüksek okullarda ders verebilecek ehliyette oldukları Milli Eğitim Bakanlığınca tanınmış bulunan yüksek tahsil mezunlarından;tayin olunur.
Madde 0003:
Askeri lise ve ortaokullar ile muadili okulların öğretmenleri:
Üniversite fakültelerinden veya orta öğretim öğretmeni yetiştiren yüksek okullardan mezun askeri öğretmenlerden;
(Bent 31.07.2013 tarih ve 28724 sayılı Resmi Gazetede yayımlanan Kanun ile Değişmiştir.) Orta öğretim öğretmenliği şartlarını taşıyan, muvazzaf veya emekli askerî personelden veya sivillerden;
tayin olunur.
Madde 0004:
(Fıkra 31.07.2013 tarih ve 28724 sayılı Resmi Gazetede yayımlanan Kanun ile Değişmiştir.) Askerî okullar için 2 nci ve 3 üncü maddelerde yazılı şartları taşıyan öğretmen bulunmadığı takdirde, mütehassıs askerî personel ve mütehassıs diğer Devlet memurları, ek görevle, öğretmenliğe tayin olunurlar.
Askeri okullarda öğretim müdürlüğü, ders aletleri muhafızlığı gibi aylıklı kadrolarda görevli olup da mesleki öğretmen bulunanlardan ihtısasları içinde ders okutanlara, ilave olarak okuttukları dersler için de yukarki hükümler uygulanır.
Askeri ve sivil okullarda milli savunma eğitimi öğretmenliğine ek görevle tayin edilecek subaylara okutacakları her ders saati için (2) lira ücret verilir.
Bunlara haftada on saatten fazla ders verilemez.
Madde 0005:
Asli öğretmenler, öğretmeni bulunduğu bilim dalında, yüksek okullarda haftada on iki, liselerde haftada on beş ve ortaokullarda haftada on sekiz saat ders okutmakla ödevlidirler. Ancak, teşkilatı elverişli olmıyan okullarda bu miktar ders saatlerinden daha az miktarda ders verilebilir.
Asli öğretmenler okutmakla ödevli oldukları ders saatleri miktarından fazla, ilave olarak ve toplamı haftada, ortaokullarda altı, liselerde dokuz, yüksek okullarda (yalnız tatbiki mahiyette) dört saat ders okutabilirler.
Yüksek okullarda, haftada on iki saate ilave olarak, öğretmenin fazla okutacağı ders saati, aynı derste aynı konuyu okutmak şartiyle, haftada altı saat olabilir.
Bu suretle fazladan okutacakları bilim dalı dersleri için, yüksek okullarda beher ders saatine (4) lira, lise ve ortaokullarda (2) lira ücret verilir.
Madde 0006:
Dördüncü maddede yazılı şekilde görevlendirilenler hariç olmak üzere, başka bir bilim dalında ehliyeti olan öğretmenlerden ikinci bir ders okutanlara, müktesep hak derecesini geçmemek üzere bu derse ait kadro aylığının veya ücretinin 2/3 ü ve aynı şartlar içinde üçüncü bir ders okutanlara, yine müktesep hak derecesini geçmemek üzere bu derse ait kadro aylığının veya ücretinin 1/3 ü verilir.
Öğretmenlerin bu suretle okutacakları ders saatleri toplamı 5 inci maddede yazılı şekilde bir öğretmenin haftada okutabileceği ders saatleri toplamını geçemez.
Madde 0007:
(Madde 31.07.2013 tarih ve 28724 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0008:
4069 sayılı kanun kaldırılmıştır.
Madde 0009:
Bu kanun yayımı tarihinde yürürlüğe girer.
Madde 0010:
Bu kanunu Bakanlar Kurulu yürütür.
Yükleyen: yasinuzunoglu
