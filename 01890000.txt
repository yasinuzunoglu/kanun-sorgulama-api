189 sayılı Milli Savunma Bakanlığı İskan İhtiyaçları İçin Sarfiyat İcrası ve Bu Bakanlıkça Kullanılan Gayrimenkullerin Lüzumu Kalmıyanların Satılmasına Selahiyet Verilmesi Hakkında Kanun
Yayımlandığı Resmî Gazete Tarihi: 02/01/1961
Yayımlandığı Resmî Gazete Sayısı: 10696
Kabul Tarihi	28/12/1960
Madde 0001:
Milli Savunma ihtiyaçları için bu kanunun neşri tarihine kadar gerek muhtelif kanunlara ve 3887 sayılı kanuna göre iktisabedilen, gerekse tahsisli ve tahsissiz olarak işgal edilmek suretiyle kullanılan Devlete ait gayrimenkullerden hizmet için lüzumu kalmıyanların Milli Savunma Bakanlığı ile mutabık kalınarak tahsislerini kaldırmaya ve muhasebei Umumiye Kanununun 24 üncü maddesine bağlı olmaksızın satmaya Maliye Bakanı mezundur.
Madde 0002:
Bu gayrimenkuller,halihazır durumları ile veya parsellenmek, ifraz edilmek veya lüzumlu sair muamelelere tabi tutulmak suretiyle satılabilir.
Mevzubahis gayrimenkuller hakkında 6188 ve 7367 sayılı kanunlarla 2490 sayılı kanunun 66 ncı maddesi hükümleri tatbik olunmaz.
Bu gayrimenkuller, Milli Savunma ve Maliye Bakanlıklarınca kurulacak müşterek komisyonun muvafakatı alınmak şartiyle sermayesinin en az yarısı Devlete ait müesseselerle bunların aynı nispette iştirakleri ile kurulan teşekküllere pazarlıkla ve taksitle de satılabilir.
Madde 0003:
(06.05.1976 tarih ve 1989 sayılı Kanunun 1 inci maddesiyle değişen şekli.) (1. Fıkranın: 15.04.1987 tarih ve 3357 sayılı Kanunun 1 inci maddesiyle değişen şekli.) Satışlardan elde edilecek gelirler her yıl gelir bütçesinde açılacak özel bir tertibe gelir kaydolunur. Bu suretle gelir kaydolunan satış bedellerinden Milli Savunma Bakanlığınca gerekli görülen miktarı, askeri garnizonlarla bu garnizonlar için lüzumlu müştemilat ve mütemmimat ile her türlü arsa, bina satınalınması veya kamulaştırılması, mevcutlarının esaslı onarımı,genişletilmesi ve iyileştirilmesi,acil silah ihtiyacının karşılanması ve 3238 sayılı kanunla kurulan Savunma Sanayii Destekleme Fonuna transfer edilmesi ile 2 nci maddeye göre yapılacak işlerin gerektirdiği her türlü gider için harcama yapılmak üzere, Milli Savunma Bakanlığı Bütçesinde açılacak özel bir tertibe Maliye ve Gümrük Bakanlığınca ödenek kaydolunur.
Sözü geçen ödenekten yılı içinde harcanmayan miktarlar ertesi yıllar bütçelerine aynı amaçlara harcanmak üzere devredilir.
Madde 0004:
Fiilen elde edilerek irat ve tahsisat kaydolunan mebaliğe istinaden gelecek yıllara sari taahhüde girmeye Milli Savunma Bakanı mezundur. Ancak, bu suretle bedeli gelecek yıllarda ödenmek üzere taahhüde bağlanacak hizmetlerin tamamının karşılığı taahhüdün yapıldığı yıl bütçesindeki tahsisattan mevkuf tutulur ve ertesi yıllarda ifa edilecek taahhüt bedelleri, mevkuf tutulan tahsisattan yılı içinde sarf edilmiyen miktarları üçüncü maddenin son fıkrası gereğince ertesi yıllara devir suretiyle tediye olunur.
İnşaat mütaahhidinin, ikinci maddenin son fıkrası gereğince kendisine taksitle gayrimenkul satılmış bir müessese olması halinde; iradın fiilen elde edilmesi şartı aranmaksızın,tarafların muvafakatı ile ve taahhüt bedeli satış taksitlerinden mahsup edilmek üzere taksitle tahsil edilecek satış bedeli kadar da gelecek yıllara sari taahhüde girişilebilir.
Madde 0005:
Bu kanunun şümülüne giren inşaat işlerinde lüzumlu görülenleri, ikinci maddenin son fıkrasında yazılı komisyonun muvafakatini almak şartiyle, aynı fıkrada yazılı müessese ve teşekküllere, 2490 sayılı Kanun hükümleri ile mukayyet olmaksızın yaptırmaya Milli Savunma Bakanı yetkilidir.
Madde 0006:
6771 ve 7337 sayılı kanunlar yürürlükten kaldırılmıştır.
Madde 0007:
Bu kanun neşri tarihinde yürürlüğe girer.
Madde 0008:
Bu kanunu Bakanlar Kurulu yürütür.
Yükleyen: yasinuzunoglu
