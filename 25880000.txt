2588 sayılı 492 Sayılı Harçlar Kanununda Değişiklik Yapılması Hakkında Kanun
Yayımlandığı Resmî Gazete Tarihi: 27.01.1982
Yayımlandığı Resmî Gazete Sayısı: 17587
Kabul Tarihi	21.01.1982
Madde 0001:
492 sayılı Harçlar Kanununun 1 inci maddesinin 3 numaralı fıkrası aşağıdaki şekilde değiştirilmiştir.
3. Vergi Yargısı Harçları,
Madde 0002:
Aynı Kanunun 5 inci maddesi aşağıdaki şekilde değiştirilmiştir.
Bölge İdare Mahkemeleri ile Danıştay İşlemleri:
Madde 5.- Bölge İdare Mahkemeleri ile Danıştay da açılacak davalardan (1) sayılı tarife gereğince harç alınır.
Ancak, vergi, resim, harç ve benzeri mali yükümler ile bunlara bağlı zam ve cezalarla ilgili olup Bölge İdare Mahkemeleri ve Danıştay ın görevi içinde bulunan işlemler (3) sayılı tarifeye göre harca tabidir.
Madde 0003:
Aynı Kanunun 13 üncü maddesine aşağıdaki (J) bendi eklenmiştir.
J. Genel Bütçeye dahil idarelerin bu Kanunun 1 ve 3 sayılı tarifelerine giren bütün işlemleri,
(Yukarıdaki işlemlerin hesaplanacak harçlarının, Genel Bütçeye dahil idarelerin haklılığı nispetinde karşı taraftan tahsiline ilgili merciince karar verilir.)
Madde 0004:
Aynı Kanunun 52 nci maddesi kısım başlığı ile birlikte aşağıdaki şekilde değiştirilmiştir.
ÜÇÜNCÜ KISIM
Vergi Yargısı Harçları
BİRİNCİ BÖLÜM
Mükellefiyet
Mevzu
Madde 52.- Vergi yargısı işlemlerinden bu Kanuna ekli (3) sayılı tarifede yazılı olanlar, vergi yargısı harçlarına tabidir.
Madde 0005:
Aynı Kanunun 53 üncü maddesi aşağıdaki şekilde değiştirilmiştir.
Mükellef
Madde 53.- Vergi yargısı harçları, harca mevzu olan işlemlerden dolayı Vergi Mahkemeleri, Bölge İdare Mahkemeleri ve Danıştay a başvuranlar tarafından ödenir.
Madde 0006:
Aynı Kanunun 54 üncü maddesi aşağıdaki şekilde değiştirilmiştir.
Harç Alma Ölçüleri
Madde 54.- Vergi yargısı harçları (3) sayılı tarifede yazılı işlemlerden değer ölçüsüne göre nispi esas üzerinden, işlemin nevi ve mahiyetine göre maktu esas üzerinden alınır.
Madde 0007:
Aynı Kanunun 55 inci maddesi aşağıdaki şekilde değiştirilmiştir.
Harcın Ödenmesi
Madde 55.- Vergi yargısı harçlarından «Başvurma harcı» dava dilekçesine pul yapıştırılmak suretiyle peşin olarak ödenir.
Nispi ve maktu harçlar, ihbarname esasına göre, ihbarnamenin tebliği tarihinden itibaren 1 ay içinde ilgili vergi dairesine ödenir.
Madde 0008:
Aynı Kanunun 56 ncı maddesi aşağıdaki şekilde değiştirilmiştir.
Harcın Geri Verilmesi
Madde 56.- Vergi Mahkemelerince verilen nihai kararlar üzerinden alınan nispi ve maktu harçlar (Başvurma harcı hariç) Bölge İdare Mahkemelerince veya Danıştayca mükellef lehine karar verilmesi halinde mükellefçe kazanılan miktar üzerinden, kesin kararın tebliği tarihinden itibaren bir yıl içinde geri verilir veya istek üzerine vergi borcuna mahsup edilir.
Madde 0009:
Aynı Kanunun 58 inci maddesinin ilk cümlesi aşağıdaki şekilde değiştirilmiştir.
Tapu ve kadastro harçlarını kanuna ekli tarifede belirtilen kişiler; tarifede belirtilmeyen işlemlerde, taraftar aksini kararlaştırılmamış ise, aşağıda yazılı kişiler ödemekle mükelleftir.
Madde 0010:
Aynı Kanunun 59 uncu maddesi aşağıdaki şekilde değiştirilmiştir.
Harçtan Müstesna Tutulan İşlemler
Madde 59.- Aşağıda yazılı işlemler harçtan müstesnadır:
Genel ve katma bütçeli dairelerle, il özel idareleri, belediyeler ve köylerin iktisap edecekleri gayrimenkullerin vesair ayni hakların tescili, şerhi gerektiren işlemleri ve bunların terkinleri,
Kamu menfaatlerine yararlı dernekler ile Bakanlar Kurulunca vergi muafiyeti tanınan vakıfların iktisap edecekleri gayrimenkullerin ve sair ayni hakların tescilleri ve şerhi gerektiren işlemleriyle bu dernek ve vakıflara ait tesislerin, ve bu tesislerin sonradan iktisap edecekleri gayrimenkullerin ve sair ayni hakların tescilleri ve şerhi gerektiren işlemleri ve bunların terkinleri,
İlgililerin kusurları olmaksızın tapu ve kadastro idareleri tarafından yapılacak hataların tashihleri,
Mahkemeler, icra ve iflas daireleri ve diğer resmi dairelerce istenecek kayıt ve belge suretleri,
Karşılıklı olmak şartıyla yabancı devletlerin diplomatik veya konsolosluk ihtiyaçları için iktisap edecekleri gayrimenkullerin ve sair ayni hakların tescilleri, şerhi gerektiren işlemleri ve bunların terkinleri,
Arkeolojik araştırmalar için yapılan iktisaplar ile ilgili tescil, şerh ve terkinler (Bu istisna hükmünün uygulanması şartları Milli Eğitim Bakanlığının görüşü alınarak Maliye Bakanlığınca tespit ve Resmi Gazete ile ilan olunur),
7269 sayılı Kanuna göre yaptırılacak meskenlere, 4753 sayılı Kanuna göre yapılan iktisaplara ve 3202 sayılı Kanun uyarınca T.C. Ziraat Bankası kredilerinden istifade suretiyle yapılmış bulunan hayvan barınak yerlerine ilişkin tescil, şerh ve terkinler,
Deprem, su basması, yangın gibi tabii afetlerin vukubulduğu bölgelerde (Bu bölgeler Maliye ve İmar ve İskan Bakanlıklarınca müştereken tespit olunur) bu afetlerin vukubulduğu yılı izleyen yıldan itibaren en çok beş yıl içinde arsa üzerine inşa veya binaya ilave suretiyle meydana getirilen binalar, bağımsız bölümler veya katlar için yapılan tescil, şerh ve terkinler,
Tersane yapımı için Devlet Planlama Teşkilatınca verilmiş Teşvik Belgesini haiz tüzel kişilerce bu maksatla iktisap edilen gayrimenkuller ve bu yerlerde inşa veya binaya ilave suretiyle meydana getirilen binalar için yapılan tescil, şerh ve terkinler,
a, e ve f bentlerinde belirtilen şekilde iktisap olunan gayrimenkullerin herhangi bir şekilde başkalarına devir ve ferağı.
Yukarıda yer alan istisnalara ilave olarak özel kanunlarda yer alan muafiyet ve istisnalara ilişkin hükümler saklıdır.
Madde 0011:
Aynı Kanunun 67 nci maddesi aşağıdaki şekilde değiştirilmiştir.
Ödeme Yeri
Madde 67.- Tapu ve kadastro harçları, işlemin yapıldığı yerin vergi dairesine ödenir. Maliye Bakanlığınca yetki verilmesi halinde ilgili kuruluşlar tarafından da tahsil olunabilir.
Madde 0012:
Aynı Kanunun 69 uncu maddesinden sonra aşağıdaki «Mükerrer 69» uncu madde eklenmiştir.
Gönderilecek Listeler ve Sorumluluk
Mükerrer Madde 69.- Tapu ve kadastro idareleri, devredenin ve iktisap edenin adı ve adresi ile gayrimenkulün harca esas tutulan değerini ve vasıflarını, noterler de düzenledikleri veya tastik ettikleri gayrimenkullerin zilyetlik devir sözleşmelerinin birer örneğini şekli ve muhtevası Maliye Bakanlığınca tespit edilecek listelerle birlikte işlemin yapıldığı tarihi izleyen ay başından itibaren en geç 15 gün içinde ilgili vergi dairesine bildirmekle mükelleftirler.
Bu Kanuna göre bildirme mecburiyetini yerine getirmeyenler hakkında 213 sayılı Vergi Usul Kanununun 150 nci maddesinin 1, 2 ve 3 üncü bentlerinde yazılı olanlar için uygulanan ceza hükmolunur.
Belediyelerin ilgili memurları arsa, arazi ve bina üzerine yeniden inşa edilen binalarla ilgili yapı kullanma iznini (İskan Belgesini) vermeden önce, vergi dairesine gerekli harcın ödendiğini gösterir belgeleri talep etmeye mecburdurlar.
Madde 0013:
Aynı Kanunun 79 uncu maddesi aşağıdaki şekilde değiştirilmiştir.
Yabancı Para ile Tahsil Edilecek Harçların Hesabı
Madde 79.- Konsolosluk harçları ile Türkiye Cumhuriyeti Muvazzaf ve Fahri Konsolosluklarının yaptıkları her türlü işlemler, bu işlemlerle ilgili tarifelere Maliye Bakanlığınca tespit ve ilan edilecek emsaller uygulanmak suretiyle harca tabi tutulur.
Madde 0014:
Aynı Kanuna, ekli (1) sayılı tarifenin (A) Mahkeme harçları bölümü aşağıdaki şekilde değiştirilmiştir.
Yargı Harçları
Mahkeme Harçları:
Hukuk ve ticaret davalarıyla, idari davalarda ihtilafsız yargı konularında ve icra tetkik mercilerinde
Başvurma Harcı:
Dilekçe veya tutanakla dava açma veya davaya müdahale veya tevdi mahallinin tayini, ihtiyati tedbir, ihtiyati haciz, tespiti delail ile ilgili taleplerde,
Sulh mahkemelerinde, icra tetkik mercilerinde (200 TL.)
Asliye mahkemelerinde, idare mahkemelerinde (400 TL.)
Bölge İdare Mahkemeleri, Yargıtay ve Danıştay da (600 TL.)
(Mahkemenin yetkisizlik veya görevsizlik kararı vermesi sebebiyle yetkili veya görevli mahkemeye yeniden başvurulması halinde bu harç alınmaz)
Celse Harcı:
(Taraflar veya vekilleri tarafından ertelenmelerine sebebiyet verilen celselerden.)
Sulh Mahkemeleri:
Konusu belli bir değerle ilgili davalarda dava konusu miktardan (250 liradan aşağı olmamak üzere) (Binde 1)
Belli bir değer bulunmayan davalarda (250 TL.)
Asliye mahkemelerinde, idari yargı mercilerinde (500 liradan az olmamak üzere) (Binde 1)
Karar ve İlam Harcı:
Nispi Harç:
Konusu belli bir değerle ilgili bulunan davalarda esas hakkında karar verilmesi halinde hüküm altına alınan anlaşmazlık konusu değer üzerinden (Binde 30)
Bir gayrimenkulün hissedarlar arasında satış suretiyle şuyuun izalesine dair olan hükümler (Gayrimenkulün satış bedeli üzerinden) (Binde 5)
Gayrimenkulün hissedarlar arasında taksimine dair olan hükümler (Taksim edilen gayrimenkul değeri üzerinden) (Binde 2)
Nafaka verilmesine dair hükümler (Bir senelik nafaka bedeli üzerinden) (Binde 5)
Yukarıdaki nispetler Bölge İdare Mahkemeleri, Danıştay ve Yargıtay ın tasdik veya işin esasını hüküm, altına aldığı kararları için de aynen uygulanır.
Nispi harçlar 500 liradan aşağı olamaz.
Maktu Harç:
1 inci fıkra dışında kalan davalarla, taraf teşkiline imkan bulunmayan davalarda verilen esas hakkındaki kararlarla, davanın reddi kararı ve icra tetkik mercilerinin 1 inci fıkra dışında kalan kararlarında (500 TL.)
(a) fıkrasında yazılı davalarda esasa taalluk eden veya tashihi karar taleplerinin reddine dair Yargıtay ve Danıştay kanarlarında (1 000 TL.)
İdare Mahkemeleri, Bölge İdare Mahkemeleri, Yargıtay ve Danıştay ın icranın tehiri kararlarında (750 TL.)
Tespiti delail, ihtiyati haciz ve ihtiyati tedbir kararlarında (750 TL.)
Madde 0015:
Aynı Kanunun Noter Harçlarına ilişkin (2) sayılı tarifesinin I.- Değer veya ağırlık üzerinden alınan nispi harçlar bölümüne aşağıdaki (5) numaralı bent eklenmiştir.
5. Tapuda kaydı bulunmayan gayrimenkullerin, zilyetlik devir sözleşmeleri ile devrinde gayrimenkulün emlak vergisi değeri üzerinden; devir eden ve devir alan için ayrı ayrı (Binde 40)
Madde 0016:
Aynı Kanuna ekli (3) sayılı tarife aşağıdaki şekilde yeniden düzenlenmiştir.
(3) SAYILI TARİFE
Vergi Yargısı Harçları:
Vergi, resim, harç ve benzeri mali yükümler ile bunlara bağlı zam ve cezalara ilişkin uyuşmazlıklardan dolayı Vergi Mahkemelerinde, Bölge İdare Mahkemelerinde ve Danıştay da açılan davalarda.
Başvurma Harcı:
Vergi Mahkemeleri ile Bölge İdare Mahkemelerine başvurma (500 TL.)
Danıştaya başvurma (1 000 TL.)
Nispi Harçlar:
Vergi mahkemesi ile bölge idare mahkemesi kararlarında:
Tarhiyata ve ceza kesme işlemlerine karşı mükellefin dava açması üzerine vergi mahkemesinin nihai kararları ile bölge idare mahkemesinin kararlarında, karar altına alınan uyuşmazlık konusu vergi, resim, harç ve benzeri mali yükümler ile bunlara bağlı zam ve cezaların toplam değeri üzerinden 500 liradan az olmamak üzere (Binde 2)
Danıştay Kararlarında:
Karar altına alınan uyuşmazlık konusu vergi, resim, harç ve benzeri mali yükümleri ile bunlara bağlı zam ve cezaların toplam değeri üzerinden 1000 liradan az olmamak üzere (Binde 4)
(Bu miktardan evvelce ödenen nispi harç mahsup edilir)
Maktu Harç:
Yukarıdaki pozisyonlarda gösterilen ve nispi harca tabi tutulmamış olan tarhiyat veya ceza kesme ve diğer işlemlerle ilgili:
Vergi mahkemesi ve bölge idare mahkemesi kararlarında (500 TL.)
Danıştay kararlarında (1 000 TL.)
Bölge idare mahkemesi ve Danıştay ın yürütmenin durdurulması kararlarında (1 000 TL.)
Suret Harçları:
Tarafların isteği üzerine verilecek karar suretleri için karar suretinin her sayfasından (fotokopiler dahil) (25 TL.)
Madde 0017:
Aynı Kanunun Tapu ve Kadastro harçlarına ilişkin (4) sayılı tarifesinin I- Tapu işlemleri bölümünün 13 üncü bendinin (a) ve (c) fıkraları aşağıdaki şekilde değiştirilmiş, 14 üncü bendindeki «ve Emlak Alım Vergisi» ibaresi metinden çıkarılmış ve bu bölüme aşağıdaki (20) numaralı bent eklenmiştir.
13.
Tapu sicilinde kayıtlı arsa ve arazi üzerine yeniden inşa olunacak bina vesair tesislerin tescilinde emlak (bina) vergisi değeri üzerinden (Binde 30)
İmar ve İskan Bakanlığının görüşü alınarak Maliye Bakanlığınca tespit ve ilan edilmiş bulunan sosyal mesken, işçi evleri ve bunlardan daha düşük nitelikteki meskenler için emlak (bina) vergisi değeri üzerinden (Binde 15)
Yukarıdaki iki fıkra uyarınca alınacak harç, emlak (Bina) Vergisi beyannamesinin verilmesi sırasında ilgili vergi dairesine yatırılır.
Tapu siciline tescil yapılmaması halinde de bu harcın tahsili aynı esaslar dahilinde yürütülür.
(a) fıkrası dışında kalan her nevi cins ve kayıt tashihinde emlak vergisi değeri üzerinden (Binde 5)
20.
Gayrimenkullerin ivaz karşılığında veya ölünceye kadar bakma akdine dayanarak yahut trampa hükümlerine göre devir ve iktisabında gayrimenkulün emlak vergisi değeri üzerinden, (Cebri icra ve şuyuun izalesi hallerinde satış bedeli, istimlaklerde takdir edilen bedel üzerinden) devir eden ve devir alan için ayrı ayrı (Binde 40)
Gayrimenkullerin irtifak haklarının ve gayrimenkul mükellefiyetinin sermaye şirketlerine sermaye olarak konulmasında ticaret mahkemesince tayin olunan değer üzerinden devir alan için ve gayrimenkul devir hallerinde devir eden için (Binde 20)
Gayrimenkul mükellefiyetinin tesis ve devir yoluyla iktisabında tesis ve devir için ödenen bedel üzerinden (Bu bedel muayyen zamanlarda bir şey yapmak veya vermekten ibaret olduğu takdirde mükellefiyet bedeli beher sene verilecek veya yapılacak şeylerin 20 misline eşit sayılır) devir alan için (Binde 40)
Gayrimenkul hükmündeki daimi ve müstakil hakların tesis ve devri için ödenen bedel üzerinden (Bu bedel, bunların ayrı kayıtlı değerleri mevcut ise bu değerden, mevcut değilse üzerlerinde bu hakların tesis edildiği gayrimenkullerin emlak vergisi değerinin yarısından aşağı olamaz) devir alan için (Binde 40)
Gayrimenkul üzerine irtifak hakkı tesis ve devrinde (634 sayılı Kat Mülkiyeti Kanununa göre yapılan kat irtifakları hariç olmak üzere) tesis ve devir için ödenen bedel üzerinden devir alan için (Binde 40)
İvaz karşılığında kuru mülkiyet iktisabında devir bedeli üzerinden devir eden ve devir alan için ayrı ayrı (Binde 40)
Yukarıdaki (e) fıkrasında yer alan intifa hakkı ile (f) fıkrasında yer alan kuru mülkiyetin değerleri bu Kanunun 64 üncü maddesinin son fıkrasına göre hesaplanan miktarlardan düşük olamaz.
Madde 0018: Kaldırılan Hükümler
198 Sayılı Emlak Alım Vergisi Kanunu ile bu Kanunda ek ve değişiklik yapan kanun hükümleri,
1318 sayılı Finansman Kanununun Gayrimenkul Kıymet Artışı Vergisine ilişkin hükümleri ile bu hükümlerde ek ve değişiklik yapan kanun hükümleri,
193 sayılı Gelir Vergisi Kanununun mükerrer 80 inci maddesinin birinci fıkrasının (1) numaralı bendi ile mükerrer 81 inci maddesinin ikinci fıkrasının (1) numaralı bendi,
Yürürlükten kaldırılmıştır.
Geçici Hükümler
Geçici Madde 0001:
Bu Kanunun yürürlük tarihinden önceki dönemlere ilişkin emlak alım, gayrimenkul kıymet artışı ve gelir vergilerine tabi olay ve hukuki durumlarda Emlak Alım Vergisi Kanunu, 1318 sayılı Finansman Kanununun Gayrimenkul Kıymet Artışı Vergisine ilişkin hükümleri ve Gelir Vergisi Kanununun ilgili hükümleri ile bu kanunların ek ve değişikliklerine ait kanun hükümleri uygulanır.
Geçici Hükümler
Geçici Madde 0002:
Bu Kanunla yürürlükten kaldırılan 198 sayılı Emlak Alım Vergisi Kanunu ve 1318 sayılı Finansman Kanununun (Gayrimenkul Kıymet Artışı Vergisine ilişkin hükümleri) ile 1598 sayılı Mali Denge Vergisi Kanununun mahsus kısım ve bölümlerinde kayıtlı vergi nispet ve tarifelerinde 1982 bütçe yılında meydana gelen olay ve hukuki durumlar için % 50 ye kadar indirim yapmaya ve bu indirimlerle ilgili esas ve usulleri saptamaya Bakanlar Kurulu yetkilidir.
Geçici Hükümler
Madde 0019: Yürürlük
Bu Kanunun;
1, 2, 4, 5, 6, 7, 8, 14 ve 16 ncı maddeleri bölge idare, idare ve vergi mahkemelerinin kurulup göreve başladıkları tarihte;
9, 10, 11, 12, 15, 17 ve 18 inci maddeleri emlak vergisi 1980 genel beyan dönemini izleyen ilk genel beyan döneminin rastladığı bütçe yılının başında;
3 ve 13 üncü maddeleri 01.03.1982 tarihinde;
Diğer maddeleri yayımı tarihinde;
Yürürlüğe girer.
Geçici Hükümler
Madde 0020: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
