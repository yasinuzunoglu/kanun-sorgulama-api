3717 sayılı Adli Personel İle Devlet Davalarını Takip Edenlere Yol Gideri ve Tazminat Verilmesi İle 492 Sayılı Harçlar Kanununun Bir Maddesinin Yürürlükten Kaldırılması Hakkında Kanun
Yayımlandığı Resmî Gazete Tarihi: 16.05.1991
Yayımlandığı Resmî Gazete Sayısı: 20873
Kabul Tarihi	08.05.1991
Madde 0001: Amaç
Bu Kanunun amacı, adli personele ve Devlet davalarını takibe yetkili Hazine Avukatları, Hazine Avukatı olmayan il ve ilçelerde davaları takibe yetkili daire amirleri ve 3402 sayılı Kanuna göre yetkili kılınan kişiler ile muhakemat hizmetlerinde görev yapan memurlara yol gideri ve tazminat verilmesidir.
Madde 0002: Yol giderleri tazminatı
(Madde 01.08.2010 tarih ve 27659 sayılı Resmi Gazetede yayımlanan 6009 Sayılı Kanun ile Değişmiştir.)
Daire dışında yapılması gereken her keşif ve icra işlemi ile sosyal çalışmacı, psikolog ve pedagoglarla sınırlı olmak üzere araştırma, inceleme ve rapor işlemleri (2) için; hâkimlere, Cumhuriyet savcılarına, askerî mahkemelerdeki subay üyelere, (1) adlî tabiplere, icra müdürleri ve yardımcıları ile icra işlemlerini yapmakla yetkili memurlara, Hazine avukatlarına, Hazine avukatı olmayan il ve ilçelerde davaları takibe yetkili daire amirleri ve 3402 sayılı Kadastro Kanununa göre yetkili kılınan kişilere ve hâkim veya Cumhuriyet savcısının kararı üzerine görevlendirilen sosyal çalışmacı, psikolog ve pedagoglara (2) (275); yazı işleri müdürlerine, hâkim veya Cumhuriyet savcısının kararı üzerine görevlendirilen sosyal çalışmacı, psikolog ve pedagoglara, (2) muhakemat hizmetlerinde görev yapan memurlara, zabıt kâtiplerine ve ceza ve infaz kurum personeli hariç olmak üzere diğer adlî ve idarî yargı personeline (200); mübaşir ve hizmetlilere (150) gösterge rakamının memur aylık katsayısı ile çarpımı sonucu bulunacak tutar kadar yol tazminatı ödenir.
Bu madde uyarınca yol tazminatı bütçenin ilgili tertibinden her ayın sonunda ödenir ve ayrıca yevmiye ödenmez.
Bir kişinin alacağı aylık yol tazminatı tutarı, en yüksek Devlet memuru aylığının ek gösterge dahil iki katını geçemez.
Kamu adına takibi gereken işler ile Hazine avukatlarına, Hazine avukatı olmayan il ve ilçelerde davaları takibe yetkili daire amirlerine ödenecek yol giderleri ile yol tazminatı, bu madde hükümlerine göre bütçenin ilgili tertibinden ödenir.
Bu madde uyarınca ödenen yol tazminatı damga vergisi hariç herhangi bir vergiye tabi tutulmaz.
Yol giderleri ilgili kişiler tarafından karşılanır. Görülen işler birden fazla ise ödenecek yol gideri uzaklıkla orantılı şekilde hesaplanır.
(1) Üstü Çizili İbare 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 44. Maddesi ile madde metninden çıkarılmıştır.
(2) Altı Çizili İbareler 30.11.2021 tarih ve 31675 sayılı Resmi Gazetede yayımlanan 7343 Sayılı Kanunun 36. Maddesi ile eklenmiş ve Üstü Çizili İbareler madde metninden çıkarılmıştır.
Madde 0002/A:
(22.05.2004 tarih ve 25469 sayılı Resmi Gazete de yayımlanan 5172 sayılı Kanunun 2 nci maddesiyle eklenen ve 15.05.2004 tarihinden geçerli olarak yürürlüğe giren şekli.) Anayasa Mahkemesi, Yargıtay, Danıştay , Hâkimler ve Savcılar Yüksek Kurulu(2) ve Yüksek Seçim Kurulu ile Adalet Bakanlığı merkez ve taşra teşkilatı (ceza ve infaz kurumları hariç) (08.07.2006 tarih ve 26222 sayılı Resmi Gazete de yayımlanan 5536 sayılı Kanunun 8 inci maddesiyle eklenen ve 15.07.2006 tarihinden geçerli olarak yürürlüğe giren ibare.) ile Türkiye Adalet Akademisi kadrolarında, sözleşmeli personel dahil, 657 sayılı Devlet Memurları Kanununa tâbi olarak çalışan personele, ayda elli saati aşmayacak şekilde fiilen yapılan fazla çalışma karşılığında, Bütçe Kanunu ile belirlenen fazla çalışma ücretinin üç katına (1) kadar fazla çalışma ücreti ödenebilir. Fazla çalışma yaptırılacak gün ve saatler ile çalışma mahalli gibi hususlar dikkate alınmak suretiyle belirlenecek saat başı ödeme miktarı ve ödemeye ilişkin diğer usul ve esaslar Adalet Bakanlığı, Yüksek Mahkemelerde ve Yüksek Seçim Kurulunda ise Başkanları tarafından tespit edilir. (08.07.2006 tarih ve 26222 sayılı Resmi Gazete de yayımlanan 5536 sayılı Kanunun 8 inci maddesiyle eklenen ve 15.07.2006 tarihinden geçerli olarak yürürlüğe giren cümle.) Bu madde uyarınca yapılacak ödeme, damga vergisi hariç herhangi bir vergiye tabi tutulmaz.
(1) (Bu kısımda yer alan iki katına ibaresi; 08.07.2006 tarih ve 26222 sayılı Resmi Gazete de yayımlanan 5536 sayılı Kanunun 8 inci maddesiyle, 15.07.2006 tarihinden geçerli olarak metinde görüldüğü şekilde değiştirilmiştir.)
(2) (İbare 18.12.2010 Tarih ve 27789 Sayılı Resmi Gazetede Yayınlanan 6087 Sayılı Kanunun 46. maddesi ile eklenmiştir.)
Madde 0003: Yürürlükten kaldırılan hükümler
492 Sayılı Harçlar Kanununun 34 üncü maddesi yürürlükten kaldırılmıştır.
Geçici Madde 0001:
1991 Mali Yılında yol tazminatı olarak, 1991 Mali Yılı Bütçe Kanununa ekli (H) cetveli ile tesbit edilmiş olan (30.000.-) TL. esas alınır.
Madde 0004: Yürürlük
Bu Kanun yayımı tarihinde yürürlüğe girer.
Madde 0005: Yürütme
Bu Kanun hükümlerini Bakanlar Kurulu yürütür.
Geçici Madde 0002:
(Madde 01.08.2010 Tarih ve 27659 Sayılı Resmi Gazetede Yayınlanan 6009 Sayılı Kanun ile Eklenmiştir.)
21/11/2008 tarihinden bu maddenin yürürlüğe girdiği tarihe kadar bu Kanunun 2 nci maddesi uyarınca banka hesaplarına yatırılan paralar, bu süreler içinde çalışan personele çalışma süresi dikkate alınarak 21/11/2008 tarihinden önce yürürlükte bulunan Kanun hükümlerine göre dağıtılır. Bu şekilde yapılacak ödemelerin Kanunda öngörülen üst sınırı aşması durumunda, artan miktar Hazineye gelir kaydedilir.
Geçici Madde 0003:
(Madde 01.08.2010 Tarih ve 27659 Sayılı Resmi Gazetede Yayınlanan 6009 Sayılı Kanun ile Eklenmiştir.)
Bu Kanunun 2 nci maddesi uyarınca Adalet Bakanlığı bütçesinden yapılacak giderler için kullanılmak amacıyla, 2009 yılı yargı harçları gelir gerçekleşmesinin yüzde beşini geçmemek üzere Adalet Bakanlığı 2010 yılı bütçesine ödenek eklemeye Maliye Bakanlığı yetkilidir.
Yükleyen: yasinuzunoglu
