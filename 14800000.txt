1480 sayılı Afet Bölgelerinde Çalıştırılacak Personele Yapılacak Ödemeler Hakkında Kanun
Yayımlandığı Resmî Gazete Tarihi: 18.09.1971
Yayımlandığı Resmî Gazete Sayısı: 13960
Kabul Tarihi	07.09.1971
Madde 0001:
Afet bölgelerinde İmar ve İskan Bakanlığınca kurulan ve bu Bakanlığın Koordinatörlüğündeki özel afet örgütlerinde fiilen çalışan kamu personeline, bu bölgelerde çalıştıkları sürece, bağlı oldukları kuruluşlardan aldıkları maaş veya aylık ücretlerinın veya yevmiyelerinin 30 günlük brüt tutarlarının % 100 ü ne kadar İmar ve İskan Bakanlığı bütçesinin ilgili tertiplerinden veya afetler fonundan veya özel olarak teşkil edilen afetle ilgili diğer fonlardan ödeme yapmaya İmar ve İskan Bakanı yetkilidir.
Bu ödemenin süresi Cumhurbaşkanınca (1) tespit ve gerektiğinde uzatılabilir.
(1) Bakanlar Kurulunca İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 31. Maddesi ile Cumhurbaşkanınca şeklinde değişmiştir.
Madde 0002:
Afet bölgelerinde, gerektiğinde hariçten eleman alınıp çalıştırılmasını sağlamak üzere Genel Kadro Kanunu ile Cumhurbaşkanı (1) emrine verilen torba kadrolardan yeteri kadarı Cumhurbaşkanı (1) Kararı ile, belirli bir süre için, adı geçen Bakanlık emrine verilir.
(1) Bakanlar Kurulu İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 31. Maddesi ile Cumhurbaşkanı şeklinde ve , İmar ve İskan Bakanlığının teklifi ve Bakanlar Kurulu İbaresi Cumhurbaşkanı şeklinde değişmiştir.
Madde 0003:
Bu kanun gereğince yapılan ödemelerden yararlananlara 6245 sayılı Harcırah Kanununa göre ikamet gündeliği ve her ne ad altında olursa olsun başkaca bir yan ödeme yapılamaz.
Madde 0004:
Bu kanun 01.03.1971 gününden geçerli olmak üzere yayımı tarihinde yürürlüğe girer.
Madde 0005:
Bu kanunu Bakanlar Kurulu yürütür.
Yükleyen: yasinuzunoglu
