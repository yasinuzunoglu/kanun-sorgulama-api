5402 sayılı Denetimli Serbestlik Hizmetleri Kanunu 20.07.2005
Yayımlandığı Resmî Gazete Tarihi: 20.07.2005
Yayımlandığı Resmî Gazete Sayısı: 25881
Kabul Tarihi	03.07.2005
BİRİNCİ KISIM
Amaç, Kapsam, Tanımlar, İlkeler ve Yükümlülükler
BİRİNCİ BÖLÜM
Amaç, Kapsam ve Tanımlar
Genel Gerekçe İçin Tıklayın
Madde 0001: Amaç
( 1 ) Bu Kanunun amacı; denetimli serbestlik ve koruma kurullarının (1) kuruluş, görev ve çalışma esas ve usûllerini düzenlemektir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan denetimli serbestlik ve yardım merkezleri ile koruma kurullarının ibaresi denetimli serbestlik ve koruma kurullarının şeklinde değiştirilmiştir.
BİRİNCİ KISIM
Amaç, Kapsam, Tanımlar, İlkeler ve Yükümlülükler
BİRİNCİ BÖLÜM
Amaç, Kapsam ve Tanımlar
Madde 0002: Kapsam
( 1 ) Bu Kanun; Denetimli Serbestlik Hizmetleri Danışma Kurulu (1), Denetimli Serbestlik Daire Başkanlığı (1), denetimli serbestlik müdürlükleri (1) ile koruma kurullarınca yapılacak yardım ve infaz işlemleri hakkındaki kurallar ile bu sürece katılan kişilerin görev, yetki, hak ve yükümlülüklerini düzenler.
( 2 )  (Fıkra 06.10.2009 tarih ve 27368 sayılı Resmi Gazetede yayımlanan 11.06.2009 tarih ve E:2006/42-K:2009/73 Sayılı Anayasa Mahkemesi Kararı ile İptal Edilmiştir.)
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Denetimli Serbestlik ve Yardım Merkezleri ile Koruma Kurulları Danışma Kurulu ibaresi Denetimli Serbestlik Hizmetleri Danışma Kurulu, Denetimli Serbestlik ve Yardım Hizmetlerinden Sorumlu Daire Başkanlığı ibaresi Denetimli Serbestlik Daire Başkanlığı ve denetimli serbestlik ve yardım merkezi şube müdürlükleri ibaresi denetimli serbestlik müdürlükleri şeklinde değiştirilmiştir.
BİRİNCİ KISIM
Amaç, Kapsam, Tanımlar, İlkeler ve Yükümlülükler
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
( 1 ) Bu Kanunda yer alan;
Bakan: Adalet Bakanını,
Bakanlık: Adalet Bakanlığını,
Danışma Kurulu:  (Bent 11.04.2012 tarih ve 28261 sayılı Resmi Gazetede yayımlanan 6291 Sayılı Kanun ile Değişmiştir.) Denetimli Serbestlik Hizmetleri Danışma Kurulunu,
Genel Müdürlük: Ceza ve Tevkifevleri Genel Müdürlüğünü,
Daire Başkanlığı:  (Bent 11.04.2012 tarih ve 28261 sayılı Resmi Gazetede yayımlanan 6291 Sayılı Kanun ile Değişmiştir.) Denetimli Serbestlik Daire Başkanlığını,
Adalet Komisyonu: Adli yargı ilk derece mahkemesi adalet komisyonunu,
Şube Müdürlüğü:  (Bent 11.04.2012 tarih ve 28261 sayılı Resmi Gazetede yayımlanan 6291 Sayılı Kanun ile Değişmiştir.) Denetimli serbestlik müdürlüğünü,
Koruma Kurulu: Adli yargı ilk derece mahkemeleri adalet komisyonlarının bulunduğu yerde oluşturulan kurulu,
İfade eder.
BİRİNCİ KISIM
Amaç, Kapsam, Tanımlar, İlkeler ve Yükümlülükler
İKİNCİ BÖLÜM
Temel İlkeler ve Yükümlülükler
Madde 0004: Temel ilkeler
( 1 ) Denetimli serbestlik ve yardım ile koruma hizmetlerinde aşağıdaki ilkeler dikkate alınır:
İnsan onuruna saygı ve dürüstlük: Bu Kanunun uygulanmasında görev alanlar; insan haklarına saygı, dürüstlük ve kararlılık çerçevesinde hareket eder; görevlerini yerine getirirken aşağılayıcı, onur kırıcı veya küçük düşürücü davranışlarda bulunamaz.
Gizlilik: Bu Kanunun uygulanmasında görev alanlar; suçtan zarar gören, şüpheli veya sanık, hükümlü ya da bunların ailesi hakkında öğrenmiş olduğu bilgilerin gizliliğini korumak zorundadır. Bu bilgiler kanunun zorunlu kıldığı haller dışında hiçbir kurum ve kişiye verilemez.
Tarafsızlık: Bu Kanunun uygulanmasında görev alanlar; görevleri ile ilgili belgeleri inceleyebilir; ancak buradan elde ettiği bilgilerle ilgili olarak soruşturmanın gizliliği ilkesine uymak, tarafsızlığına gölge düşürecek davranış ve ilişkilerden kaçınmak ve davanın taraflarına eşit uzaklıkta olmak zorundadır.
BİRİNCİ KISIM
Amaç, Kapsam, Tanımlar, İlkeler ve Yükümlülükler
İKİNCİ BÖLÜM
Temel İlkeler ve Yükümlülükler
Madde 0005: Yükümlülük
( 1 ) Hakkında herhangi bir tedbire hükmedilen kişi, karara uygun olarak müdürlüğün (1) hazırladığı programa ve denetimli serbestlik görevlilerinin bu kapsamdaki uyarı ve önerilerine uymak ve katlanmak zorundadır.
(2) (Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir) Denetimli serbestlik müdürlüğü (1) tarafından yapılan çağrılara veya hazırlanan denetim planına uyarıya rağmen uyulmaması, denetimli serbestlik tedbirine ilişkin yükümlülük ihlali sayılır.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlüğünün ibaresi müdürlüğün, ikinci fıkrasında yer alan Denetimli serbestlik ve yardım merkezi şube müdürlüğü ibaresi Denetimli serbestlik müdürlüğü şeklinde değiştirilmiştir.
İKİNCİ KISIM
Kuruluş, Teşkilat ve Görev
BİRİNCİ BÖLÜM
Kuruluş ve Teşkilat
Madde 0006: Kuruluş
( 1 ) Bu Kanunda belirtilen görevleri yerine getirmek üzere, Genel Müdürlük bünyesinde Denetimli Serbestlik Daire Başkanlığı (1), adalet komisyonunun bulunduğu yerlerde denetimli serbestlik müdürlüğü (1) ile koruma kurulu kurulur.
( 2 ) Denetimli serbestlik ve yardım ile koruma hizmetlerine ilişkin danışma organı olarak Bakanlıkta Denetimli Serbestlik Hizmetleri Danışma Kurulu (1) oluşturulur.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Denetimli Serbestlik ve Yardım Hizmetlerinden Sorumlu Daire Başkanlığı ibaresi Denetimli Serbestlik Daire Başkanlığı, denetimli serbestlik ve yardım merkezi şube müdürlüğü ibaresi denetimli serbestlik müdürlüğü ve ikinci fıkrasında yer alan Denetimli Serbestlik ve Yardım Merkezleri ile Koruma Kurulları Danışma Kurulu ibaresi Denetimli Serbestlik Hizmetleri Danışma Kurulu şeklinde değiştirilmiştir.
İKİNCİ KISIM
Kuruluş, Teşkilat ve Görev
BİRİNCİ BÖLÜM
Kuruluş ve Teşkilat
Madde 0007: Teşkilat
( 1 ) Denetimli serbestlik ve yardım ile koruma hizmetleri, Bakanlık merkez teşkilatında daire başkanlığı, taşra teşkilatında müdürlükler (1) ve koruma kurulları tarafından yürütülür.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlükleri ibaresi müdürlükler şeklinde değiştirilmiştir.
İKİNCİ KISIM
Kuruluş, Teşkilat ve Görev
İKİNCİ BÖLÜM
Daire Başkanlığı
Madde 0008: Daire Başkanlığı
( 1 ) Daire Başkanlığı; bir Daire Başkanı, yeteri kadar tetkik hakimi, uzman personel ve en az üç şubeden oluşur.
İKİNCİ KISIM
Kuruluş, Teşkilat ve Görev
İKİNCİ BÖLÜM
Daire Başkanlığı
Madde 0009: Daire Başkanlığının görevleri
( 1 ) Daire Başkanlığının görevleri şunlardır:
a. Müdürlükler (1) ile koruma kurullarının genel amaç ve politikalar çerçevesinde düzenli ve verimli çalışmalarını sağlamak.
b. Denetimli serbestlik, yardım ve koruma hizmetlerini geliştirmek, hükümlülerin yeniden suç işlemesinin önlenmesi ve topluma kazandırılmasını sağlayıcı etkenleri güçlendirmek amacına yönelik çalışmalar yapmak.
c. Müdürlükler (1) ve koruma kurullarınca hazırlanan yıllık iş programları ve projeleri ile çalışma raporlarını Genel Müdürlüğe sunmak; Genel Müdürlükçe yayınlanacak yıllık faaliyet raporunu hazırlamak.
d. Müdürlük (1) bulunmayan ilçelerde büroların kurulmasını veya kaldırılmasını Genel Müdürlüğe önermek.
e. Müdürlükler (1) ve koruma kurullarının yönetim, denetim ve gözetim görevlerini yürütmek.
f. Müdürlükler (1) ve koruma kurullarının çalışmaları ile ilgili her türlü karar ve işlemi yürütmek ve görevleri ile ilgili bakanlık, diğer kamu kurum ve kuruluşları, kamu kurumu niteliğindeki meslek kuruluşları, kamu yararına çalışan vakıf ve dernekler ile uygun görülen gönüllü gerçek ve tüzel kişilerle işbirliği yapmak.
g. Görev alanına giren kanun ve düzenleyici işlemlerdeki ihtiyaçlara ilişkin inceleme ve araştırma yaparak Genel Müdürlüğe öneride bulunmak, bu konuda gerekli tasarıları hazırlamak.
h. Toplum için tehlike hali taşıyanlara özel dikkat gösterilmesini sağlamak ve bunlara özgü iyileştirme tedbirlerini geliştirmek.
ı. Görev alanına giren konularda çocuk ve gençlere özel dikkat gösterilmesini, özellikle uyuşturucu, uyarıcı veya bu etkiyi doğuran her türlü madde kullanma ve aile içi şiddet söz konusu olduğunda, koruyucu ve tedavi edici yöntemlerin özenle uygulanmasını sağlamak.
i. Danışma Kurulunun yazı işleri hizmetlerini yürütmek.
j. Kanunlarla verilen diğer görevleri yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasının (a), (c), (e) ve (f) bentlerinde yer alan Şube müdürlükleri ibareleri Müdürlükler ve (d) bendinde yer alan Şube müdürlükleri ibaresi Müdürlük şeklinde değiştirilmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0010: Şube müdürlüğü
( 1 ) Adalet komisyonunun bulunduğu yerdeki Cumhuriyet başsavcılığına bağlı olarak bir müdürlük (1) kurulur. İş durumu ve coğrafi konum göz önüne alınarak Genel Müdürlüğün önerisi ve Bakanlık onayı ile müdürlük (1) bulunmayan ilçelerde de denetimli serbestlik ve yardım hizmetlerini yürütmek üzere müdürlüğe (1) bağlı büro kurulabilir.
( 2 ) Müdürlükler (1) ve koruma kurullarının yetki alanı adalet komisyonunun, büroların yetki alanı bulundukları ilçenin yargı çevreleri ile sınırlıdır.
( 3 ) Müdürlüklerde bir müdür (1) , bürolarda bir şef, yeterli sayıda psikolog, sosyal çalışmacı, sosyolog, öğretmen, benzeri alanlarda eğitim alan personel ile bu alanda özel hizmet içi eğitim almış diğer unvanlardaki personel ve yönetim hizmetlerini yürütecek görevliler bulunur.
( 4 ) Müdürlüğe (1), denetimli serbestlik, yardım ve koruma hizmetleri için infaz ve koruma memuru atanması veya görevlendirilmesinde bu hizmetlere yönelik en az iki ay süreli hizmet içi eğitimi başarı ile tamamlamış olmaları koşulu aranır. Müdürlüklerden (1) ceza infaz kurumlarına veya adliyelere, ceza infaz kurumlarından veya adliyelerden müdürlüğe (1) atama veya görevlendirmeye ilişkin adalet komisyonu kararları, ilgisine göre Genel Müdürlük veya Personel Genel Müdürlüğüne gönderilerek alınacak Bakanlık onayı ile tamamlanır.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlüğü ibareleri müdürlük, şube müdürlüğüne ibaresi müdürlüğe, ikinci fıkrasında yer alan Şube müdürlükleri ibaresi Müdürlükler, üçüncü fıkrasında yer alan Şube müdürlüklerinde bir şube müdürü ibaresi Müdürlüklerde bir müdür, dördüncü fıkrasında yer alan Şube müdürlüğüne ibaresi Müdürlüğe, Şube müdürlüğünden ibaresi Müdürlüklerden, şube müdürlüğüne ibaresi müdürlüğe şeklinde değiştirilmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0011: Müdürlüğün görevleri (*)
( 1 ) Müdürlüğün (1) görevleri şunlardır:
Bu Kanunla ve diğer kanunlarla verilen görevleri, soruşturma ve kovuşturma evreleri ile hükümden ve salıverilmeden sonra bir denetim planı çerçevesinde yerine getirmek.
Çocuk mahkemeleri ile aile mahkemelerine denetimli serbestlik, yardım ve koruma hizmetleri alanında gözetim esaslarına göre yardımda bulunmak.
(Bend 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.) Kanunlarla öngörülen denetimli serbestlik tedbirine ilişkin görevleri yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüğünün ibaresi Müdürlüğün şeklinde değiştirilmiştir.
(*) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile Maddenin Başlığıı Müdürlüğün görevleri şeklinde değiştirilmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0012: Soruşturma evresindeki görevler
(1) Müdürlüğün (1) soruşturma evresindeki görevleri şunlardır:
5271 sayılı Ceza Muhakemesi Kanununun 109 uncu maddesinin üçüncü fıkrasının (b), (c), (e), (j), (k) ve (l) bentleri ile 3/7/2005 tarihli ve 5395 sayılı Çocuk Koruma Kanununun 20 nci maddesinin birinci fıkrasının (a), (b) ve (c) bentlerine (2) göre adli kontrol altına alınan şüphelilerle ilgili olarak, kararda belirtilen yükümlülüklerin yerine getirilmesine ilişkin çalışmaları yürütmek.
Cumhuriyet başsavcılığınca gerekli görüldüğünde, şüpheli hakkında sosyal araştırma raporu düzenleyip sunmak.
(Bent 24.10.2019 tarih ve 30928 sayılı Resmi Gazetede yayımlanan 7188 Sayılı Kanunun 37. Maddesi ile Yürürlükten Kaldırılmıştır.)
İstek halinde şüpheliye psiko-sosyal danışmanlık yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüğünün ibaresi Müdürlüğün şeklinde değiştirilmiştir
(2) maddesine İbaresi 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 55. Maddesi ile maddesinin üçüncü fıkrasının (b), (c), (e), (j), (k) ve (l) bentleri ile 3/7/2005 tarihli ve 5395 sayılı Çocuk Koruma Kanununun 20 nci maddesinin birinci fıkrasının (a), (b) ve (c) bentlerine şeklinde değişmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0012/A: Uyuşturucu veya uyarıcı madde kullananlar hakkında uygulanacak tedavi ve/veya denetimli serbestlik tedbirlerine ilişkin görevler
(Madde 05.04.2023 tarih ve 32154 sayılı Resmi Gazetede yayımlanan 7445 Sayılı Kanunun 27. Maddesi ile Eklenmiştir)
(1) Türk Ceza Kanununun 191 inci maddesi gereğince Cumhuriyet savcısı tarafından hakkında denetimli serbestlik tedbiri veya tedavi ve denetimli serbestlik tedbiri verilen şüpheliyle ilgili olarak denetimli serbestlik müdürlüğünce;
a) Tedaviye tabi tutulmak,
b) Belirlenen programlara katılmak,
c) Çocuklarla bir arada olmayı gerektiren ortamlarda çalışmaktan yasaklanmak,
d) Belirlenen yer veya bölgelere gitmemek,
e) Bir bölgede denetim veya gözetim altında bulunmak,
f) Eğitim kurumuna, eğitim programına veya mesleki uğraşlarına ilişkin eğitime devam etmek,
g) Belirli etkinlikleri yapmaktan yasaklanmak,
h) Gözetim altında ücret karşılığı çalıştırılmak,
ı) Silah bulunduramamak veya taşıyamamak, gerektiğinde sahip olunan silahları makbuz karşılığında adli emanete teslim etmek,
i) Her türlü taşıtları veya bunlardan bazılarını kullanamamak ve gerektiğinde makbuz karşılığında sürücü belgesini teslim etmek,
yükümlülüklerinden en az üçüne veya daha fazlasına karar verilir. Yükümlülükler, şüphelinin ihtiyacına göre bu fıkrada belirtilenlerle sınırlı olarak her aşamada değiştirilebilir veya ilave yükümlülükler getirilebilir. Gerekli görülmesi halinde denetimli serbestlik süresi içinde şüphelinin uyuşturucu veya uyarıcı madde kullanıp kullanmadığının tespit edilmesi için denetimli serbestlik müdürlüğü tarafından test yapılabilir veya bu amaçla şüphelinin ilgili kuruma sevki sağlanabilir.
(2) Birinci fıkra uyarınca tedaviye tabi tutulmak yükümlülüğüne karar verildiği takdirde bu karar derhal ilgili sağlık kurumuna gönderilir. Bu durumda şüpheli, sağlık kurumunda ayakta veya yatarak tıbbi tedaviye tabi tutulur. Sağlık kurumu, gerekli görmesi halinde şüphelinin rehabilitasyon amaçlı programlara katılmasına da karar verir. Şüpheli, uyuşturucu veya uyarıcı madde kullanıp kullanmadığının tespiti için her zaman sağlık kurumunca çağrılabilir, kolluk görevlileri aynı amaca yönelik olarak şüpheliyi sağlık kurumuna yönlendirebilir. Kolluk görevlileri sağlık kurumunun çağrısının gerçekleştirilmesi bakımından sağlık kurumuna yardım etmekle görevlidir.
(3) Soruşturma evresinde veya bu madde uyarınca belirlenen yükümlülüklerin yerine getirilmesi sırasında Cumhuriyet savcısı veya yetkili kamu görevlileri, 22/11/2001 tarihli ve 4721 sayılı Türk Medenî Kanununun 432 nci maddesinde yer alan koşulların bulunması halinde ayrıca bu durumu, yetkili vesayet makamına bildirir.
(4) Yükümlülüklerin belirlenmesi veya yerine getirilebilmesi bakımından gerekli görülmesi halinde bu madde uyarınca yapılacak iş ve işlemler hakkında şüphelinin ailesine bilgi verilebilir veya ailesinden bilgi istenebilir.
(5) Şüpheli, bu madde uyarınca yapılan işlemlerin kanun veya diğer mevzuat hükümlerine aykırı olduğu gerekçesiyle iki hafta içinde şikâyet yoluyla Cumhuriyet savcısına başvurabilir. Cumhuriyet savcısı bu başvuruları gecikmeksizin değerlendirir.
(6) Bu madde hükümleri Türk Ceza Kanununun 191 inci maddesinin sekizinci fıkrası uyarınca verilecek kararlar bakımından da uygulanır. Bu durumda beşinci fıkra uyarınca yapılacak başvurular, kararı veren mahkemece değerlendirilir.
(7) Bu maddenin ikinci fıkrası uyarınca uygulanacak yükümlülükler ile denetimli serbestlik tedbiri uygulanarak cezanın infaz edilmesi durumunda uygulanan tedavi ve rehabilitasyon programlarına katılma yükümlülüğü, Sağlık Bakanlığının uygun göreceği tedavi ve rehabilitasyon merkezlerinde yerine getirilir. Sağlık Bakanlığınca uygun tedavi ve rehabilitasyon merkezleri açılır. Sağlık Bakanlığınca uygun görülen kurum ve kuruluşlar tarafından da bu merkezler açılabilir. Kendiliğinden bu merkezlere başvuran kişiler de tedavi ve rehabilitasyon hizmetinden faydalandırılır. Sağlık Bakanlığının tedavi ve rehabilitasyon hizmetlerine ilişkin ihtiyaç ve talepleri tüm bakanlıklar, belediyeler ve ilgili diğer kamu kurum ve kuruluşları tarafından karşılanır.
(8) Bu madde uyarınca hakkında yükümlülüğe karar verilenler için yetki ve görevleri dahilinde tüm bakanlıklar, belediyeler ve ilgili diğer kamu kurum ve kuruluşları tarafından görevleri kapsamında eğitim, sosyal uyum ve denetim amacıyla her türlü çalışma yürütülür.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0013: Kovuşturma evresindeki görevler
(1) Müdürlüğün (1) kovuşturma evresindeki görevleri şunlardır:
5271 sayılı Ceza Muhakemesi Kanununun 109 uncu maddesinin üçüncü fıkrasının (b), (c), (e), (j), (k) ve (l) bentleri ile Çocuk Koruma Kanununun 20 nci maddesinin birinci fıkrasının (a), (b) ve (c) bentlerine (2) göre adli kontrol altındaki sanıklarla ilgili olarak, kararda belirtilen yükümlülüklerin yerine getirilmesine ilişkin çalışmaları yürütmek.
Karar öncesinde mahkeme veya hakimin isteği üzerine; sanığın geçmişi, ailesi, çevresi, eğitimi, kişisel, sosyal ve ekonomik durumu, ruhsal ve psikolojik durumu, topluma ve mağdura karşı taşıdığı risk hakkında ayrıntılı sosyal araştırma raporu hazırlayıp sunmak.
(Bent 24.10.2019 tarih ve 30928 sayılı Resmi Gazetede yayımlanan 7188 Sayılı Kanunun 37. Maddesi ile Yürürlükten Kaldırılmıştır.)
İstek halinde sanığa psiko-sosyal danışmanlık yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüğünün ibaresi Müdürlüğün şeklinde değiştirilmiştir.
(2) maddesine İbaresi 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 56. Maddesi ile maddesinin üçüncü fıkrasının (b), (c), (e), (j), (k) ve (l) bentleri ile Çocuk Koruma Kanununun 20 nci maddesinin birinci fıkrasının (a), (b) ve (c) bentlerine şeklinde değişmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0014: Kovuşturma evresinden sonraki görevler
(1) Müdürlüğün (1) kovuşturma evresinden sonraki görevleri şunlardır:
Haklarında 5237 sayılı Türk Ceza Kanununun 50 nci maddesinin birinci fıkrasının;
(c) bendinde belirtilen bir meslek veya sanat edinmeyi sağlamak amacıyla gerektiğinde barınma imkanı da bulunan bir eğitim kurumuna devam etme,
(d) bendinde belirtilen belirli yerlere gitmekten veya belirli etkinlikleri yapmaktan yasaklanma,
(Bent 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 57. Maddesi ile Yürürlükten Kaldırılmıştır.)
(f) bendinde ve 5275 sayılı Ceza ve Güvenlik Tedbirlerinin İnfazı Hakkında Kanunun 105 inci maddesinde belirtilen kamuya yararlı bir işte çalışma ile ilgili işlemleri yapma, Biçiminde seçenek yaptırımların gerektiğinde kolluk ve ilgili diğer makamlarla işbirliği içinde kanunda belirtilen usul ve esaslara uygun olarak yerine getirilmesini sağlamak.
Haklarında 5237 sayılı Türk Ceza Kanununun 51 inci maddesinin dördüncü fıkrasında belirtilen hapis cezasının ertelenmesi hükmüne bağlı olarak;
(a) bendinde belirtilen bir meslek veya sanat sahibi olmayan hükümlünün bu amaçla bir eğitim programına devam etmesi,
(b) bendinde belirtilen bir meslek veya sanat sahibi hükümlünün bir kamu kurumunda veya özel olarak aynı meslek veya sanatı icra eden bir başkasının gözetimi altında ücret karşılığında çalışması,
(c) bendinde belirtilen çocuk hükümlülerin, bir meslek veya sanat edinmelerini sağlamak amacıyla gerektiğinde barınma imkanı da bulunan bir eğitim kurumuna devam etmesi,
Kararı verilenlerin, denetim sürelerini, kanunda belirtilen usul ve esaslara uygun olarak geçirmelerini, güvenlik tedbirlerinin yerine getirilmesini gerektiğinde kolluk ve ilgili diğer makamlarla işbirliği içinde sağlamak.
5237 sayılı Türk Ceza Kanununun 53 üncü maddesinin beşinci fıkrası gereğince belli bir hak veya yetkinin kullanılmasının yasaklanması ve altıncı fıkrası gereğince meslek veya sanatın icrasının yasaklanması ya da sürücü belgesinin geri alınması (2) kararı verilenlerin denetim sürelerini, kanunda belirtilen usul ve esaslara uygun olarak geçirmelerini, güvenlik tedbirlerinin yerine getirilmesini gerektiğinde kolluk ve ilgili diğer makamlarla işbirliği içinde sağlamak.
5237 sayılı Türk Ceza Kanununun 51 inci maddesinin beşinci fıkrası ile 191 inci maddesinin üçüncü fıkrası gereğince rehberlikle ilgili görevleri yerine getirmek.
(a), (b), (c) ve (d) bentlerindeki tedbirlerin uygulanması süresince hükümlüleri izlemek, denetlemek ve yönlendirmek, hükümlülerin psiko-sosyal sorunlarını çözmek ve bunlara yardımda bulunmak, izleme ve denetleme sonucunu ve yükümlülüğe uymayanları ya da suç işleyenleri mahkeme, infaz hâkimi, (2) hakim veya Cumhuriyet başsavcılığına bildirmek.
5275 sayılı Ceza ve Güvenlik Tedbirlerinin İnfazı Hakkında Kanunun 96 ncı maddesi gereğince salıverilmesine bir ay kalmış olan hükümlülere, verilen iş arama izni süresince yardımcı olmak.
Hükümlülerin topluma kazandırılmasında ve salıverilmeye hazırlanmasında ceza infaz kurumlarının psiko-sosyal servisleriyle işbirliği yapmak, gerektiğinde hükümlü ile görüşerek salıverilme öncesi değerlendirme raporunun hazırlanmasına katılmak.
5275 sayılı Ceza ve Güvenlik Tedbirlerinin İnfazı Hakkında Kanunun 110 uncu maddesinin ikinci, üçüncü ve dördüncü (2) fıkralarında düzenlenen hapis cezasının konutta infaz edilmesi sırasında hükümlünün psiko-sosyal sorunlarının çözümüne yardımda bulunmak, bu konuda rapor düzenlemek, hükümlünün infazın gereklerine uymadığının belirlenmesi durumunda Cumhuriyet başsavcılığına bildirmek.
5237 sayılı Türk Ceza Kanununa göre etkin pişmanlık hükümlerinden yararlanıp da haklarında güvenlik tedbirine hükmolunanlarla ilgili bu tedbirlerin uygulanmasını sağlamak.
(2) (Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir) Kamu yararına çalışma yaptırımının infazında 17/7/1964 tarihli ve 506 sayılı Sosyal Sigortalar Kanunu hükümleri uygulanmaz.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüğünün ibaresi Müdürlüğün şeklinde değiştirilmiştir.
(2) Üstü Çizili İbare 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 57. Maddesi ile madde metninden çıkarılmış ve Altı Çizili İbare eklenmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0015: Salıverme sonrası görevler
(1) Müdürlüğün (1) salıverme sonrası görevleri şunlardır:
5275 sayılı Ceza ve Güvenlik Tedbirlerinin İnfazı Hakkında Kanunun 107 nci maddesinin;
Yedinci fıkrasında düzenlenen denetim süresinde hükümlünün kamu kuruluşunda veya bir başkasının gözetiminde ücretle çalıştırılması,
Sekizinci fıkrasında düzenlenen çocuk hükümlülerin, gerektiğinde barınma imkanı da bulunan bir eğitim kurumuna yerleştirilmesi,
Dokuzuncu fıkrasında düzenlenen uzman bir kişinin görevlendirilmesi ve hükümlünün davranışlarının izlenerek infaz hâkimine (2) rapor verilmesi,
Onikinci fıkrasında düzenlenen denetim süresinde hükümlünün yükümlülüklere uyması veya hapis cezasını gerektiren kasıtlı bir suç işlememesi,
Ondördüncü fıkrasında düzenlenen denetim süresini iyi halle geçirmesi,
Biçimindeki yükümlülüklerin denetimi kapsamında kendisine verilen görevleri, gerektiğinde kolluk ve ilgili diğer makamlarla işbirliği yaparak yerine getirmek.
5275 sayılı Ceza ve Güvenlik Tedbirlerinin İnfazı Hakkında Kanunun 108 inci maddesinin dördüncü ve altıncı fıkraları gereğince düzenlenen denetim süresinin iyi halle geçirilmesi yükümlülüğünün denetimi kapsamında kendisine verilen görevleri, gerektiğinde kolluk makamlarıyla işbirliği yaparak yerine getirmek.
5275 sayılı Ceza ve Güvenlik Tedbirlerinin İnfazı Hakkında Kanunun 107 nci maddesinin onuncu fıkrasında belirtilen denetimli serbestlik tedbirinin veya belirlenen yükümlülüklerin kaldırılması konusunda düzenleyeceği bir raporla görüş bildirmek.
Koruma kurulları; kamu kurum ve kuruluşları, kamu kurumu niteliğindeki meslek kuruluşları, kamu yararına çalışan vakıf ve dernekler ile uygun görülen gönüllü gerçek ve tüzel kişilerle işbirliği yaparak 5275 sayılı Ceza ve Güvenlik Tedbirlerinin İnfazı Hakkında Kanunun 90 ve 91 inci maddelerinde düzenlenen, salıverilen kişilerin iş bulmalarına veya meslek ve sanatlarıyla ilgili bir iş kurmalarına, çevre ve aileleriyle olabilecek psiko-sosyal sorunların çözümüne yardımcı olmak.
Hükümlülerin yeniden suç işlemesinin önlenmesi ve topluma kazandırılmasını sağlayıcı etkenleri güçlendirme amacına yönelik çalışmalar yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüğünün ibaresi Müdürlüğün şeklinde değiştirilmiştir.
(2) hâkime İbaresi 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 58. Maddesi ile infaz hâkimine şeklinde değişmiştir.
İKİNCİ KISIM
Kuruluş, Teşkilat ve Görev
ÜÇÜNCÜ BÖLÜM
Müdürlük
Madde 0015/A: Elektronik cihazların kullanılması suretiyle takip
(Madde 11.04.2012 tarih ve 28261 sayılı Resmi Gazetede yayımlanan 6291 Sayılı Kanun ile Eklenmiştir)
(1) Şüpheli, sanık ve hükümlülerin toplum içinde izlenmesi, gözetimi ve denetimi elektronik cihazların kullanılması suretiyle de yerine getirilebilir. (Cümle 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 59. Maddesi ile Eklenmiştir) Bu izleme, rızası alınmak koşuluyla şüpheli, sanık ve hükümlüye ait elektronik cihazlar kullanılmak suretiyle de yapılabilir.
(2) İzleme, gözetim ve denetime ilişkin esas ve usuller yönetmelikle düzenlenir.
İKİNCİ KISIM
Kuruluş, Teşkilat ve Görev
DÖRDÜNCÜ BÖLÜM
Koruma Kurulları
Madde 0016: Koruma kurulları
(1) Koruma kurulları; adalet komisyonunun bulunduğu yerlerde Cumhuriyet başsavcısının veya görevlendireceği Cumhuriyet başsavcı vekili ya da Cumhuriyet savcısının başkanlığında; baro temsilcisi, belediye başkanı veya görevlendireceği yardımcısı, Cumhuriyet başsavcısı tarafından belirlenecek bir ceza infaz kurumu müdürü, denetimli serbestlik müdürü (1), milli eğitim müdürü, sosyal hizmetler müdürü, sosyal yardımlaşma ve dayanışma vakfı temsilcisi, teşkilatı bulunan yerlerde Türkiye İş Kurumu müdürü, Ziraat ve Halk Bankası müdürleri, varsa ticaret ve sanayi odaları, ziraat odaları, borsalar, esnaf ve sanatkarlar birliği yöneticileri ile; varsa kamuya ait fabrikalar ile istekleri halinde o yerde şubesi bulunan kamuya yararlı dernek veya vakıflar ve özel bankaların yönetici seviyesindeki temsilcilerinden Cumhuriyet başsavcısı tarafından uygun görülenlerin katılımı ile oluşur. (Cümleler 15.07.2020 tarih ve 31186 sayılı Resmi Gazetede yayımlanan 7249 Sayılı Kanunun 24. Maddesi ile Eklenmiştir) Birden fazla baro kurulan illerde koruma kurullarına temsilci görevlendirilmesi, baroların eşit ve dönüşümlü temsili esas alınarak yapılır. Görevlendirmeye ilişkin usul ve esaslar Türkiye Barolar Birliği tarafından hazırlanan yönetmelikte gösterilir.
(2) Koruma kurullarının yazı işleri hizmetleri, müdürlükçe (1) yürütülür.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan denetimli serbestlik ve yardım merkezi şube müdürü ibaresi denetimli serbestlik müdürü, Şube müdürlüğünce ibaresi müdürlükçe şeklinde değiştirilmiştir.
İKİNCİ KISIM
Kuruluş, Teşkilat ve Görev
DÖRDÜNCÜ BÖLÜM
Koruma Kurulları
Madde 0017: Koruma kurullarının görevleri
(1) Koruma kurullarının görevleri şunlardır:
Müdürlüklerden (1) iletilen suçtan zarar gören kişilerin karşılaştıkları sosyal ve ekonomik sorunların çözümü ile (2) ceza infaz kurumlarından salıverilen hükümlülerin meslek veya sanat edinmelerinde, iş bulmalarında, sanat sahibi olanlar ile tarım işletmeciliği yapmak isteyenlere araç ve kredi sağlanmasında, işyeri açmak isteyenlere yardım edilmesinde ve karşılaştıkları diğer güçlüklerin çözümünde yardımcı olmak, çocuk ve genç hükümlülerin öğrenimlerine devam etmelerini sağlamak, diğer hükümlülere bu konuda yardımcı olmak.
Kanunla verilen diğer görevleri yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasının (a) bendinde yer alan Şube müdürlüklerinden ibaresi Müdürlüklerden şeklinde değiştirilmiştir.
(2) Üstü Çizili İbare 24.10.2019 Tarih ve 30928 Sayılı Resmi Gazetede Yayımlanan 7188 Sayılı Kanunun 37. Maddesi ile Madde metninden çıkarılmıştır.
İKİNCİ KISIM
Kuruluş, Teşkilat ve Görev
BEŞİNCİ BÖLÜM
Şikayet ve İtiraz
Madde 0018: Şikayet ve itiraz
( 1 ) Müdürlükler (1) ile koruma kurullarının idari nitelikteki eylem ve işlemlerine karşı infaz hakimliğine şikayette bulunulabilir.
( 2 ) Bu Kanunun uygulanması kapsamında verilmiş olan hakim kararları ile kanunun gösterdiği hallerde mahkeme kararlarına karşı itiraz yolu açıktır. Diğer kanunlarda belirtilen kanun yolları saklıdır.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlükleri ibaresi Müdürlükler şeklinde değiştirilmiştir.
İKİNCİ KISIM
Kuruluş, Teşkilat ve Görev
ALTINCI BÖLÜM
Danışma Kurulu
Madde 0019: Danışma Kurulunun oluşumu
( 1 ) Denetimli serbestlik, yardım ve koruma hizmetlerine ilişkin olarak danışma organı niteliğinde görev yapmak üzere Bakanlıkta, Bakanlık Müsteşarının başkanlığında Denetimli Serbestlik Hizmetleri Danışma Kurulu (1) kurulur.
( 2 ) Danışma Kurulu aşağıdaki üyelerden oluşur:
Ceza ve Tevkifevleri Genel Müdürü.
Bakanlık Kanunlar Genel Müdürü.
Bakanlık Personel Genel Müdürü.
Türkiye Barolar Birliğinin görevlendireceği bir temsilci.
Yükseköğretim Kurulunca görevlendirilecek, üniversitelerin hukuk fakültelerinin ceza ve ceza usul hukuku ana bilim dalından bir, sosyal hizmetler yüksek okulu veya bölümünden bir, fakültelerin sosyoloji ve psikoloji bölümlerinden birer profesör veya doçent unvanına sahip, öncelikle bu Kanunun içerdiği konularda çalışmaları bulunan öğretim üyesi.
Türkiye İş Kurumu Genel Müdürü.
Sosyal Hizmetler ve Çocuk Esirgeme Kurumu Genel Müdürü.
Kadının Statüsü Genel Müdürü.
Aile ve Sosyal Araştırmalar Genel Müdürü.
Sosyal Yardımlaşma ve Dayanışma Genel Müdürü.
Milli Eğitim Bakanlığı Çıraklık ve Yaygın Eğitim Genel Müdürü.
Çalışma ve Sosyal Güvenlik Bakanlığından üst düzey bir temsilci.
Başbakanlık Özürlüler İdaresi Başkanı.
Jandarma Genel Komutanlığı ve Emniyet Genel Müdürlüğünün asayişten sorumlu genel müdür yardımcısı veya daire başkanı.
Türkiye Odalar ve Borsalar Birliğinden bir temsilci.
Türkiye Esnaf ve Sanatkarlar Konfederasyonundan bir temsilci.
Denetimli Serbestlik Daire Başkanı (1).
( 3 ) Danışma Kurulu her takvim yılında en az bir defa toplanır. Başkan, gerekli gördüğü hallerde Danışma Kurulunu toplantıya çağırabilir.
( 4 ) Danışma Kurulunun başkan vekili Bakanlık müsteşar yardımcısıdır. Bakanlık Müsteşarının bulunmadığı zamanlarda Danışma Kuruluna, Bakanlık müsteşar yardımcısı başkanlık eder.
( 5 ) Danışma Kurulunun yazı işleri hizmetleri Genel Müdürlükçe yürütülür.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Denetimli Serbestlik ve Yardım Merkezleri ile Koruma Kurulları Danışma Kurulu ibaresi Denetimli Serbestlik Hizmetleri Danışma Kurulu ve ikinci fıkrasının (r) bendinde yer alan Denetimli Serbestlik ve Yardım Hizmetlerinden Sorumlu Daire Başkanı ibaresi Denetimli Serbestlik Daire Başkanı şeklinde değiştirilmiştir.
İKİNCİ KISIM
Kuruluş, Teşkilat ve Görev
ALTINCI BÖLÜM
Danışma Kurulu
Madde 0020: Danışma Kurulunun görevleri
( 1 ) Danışma Kurulunun görevleri şunlardır:
Denetimli serbestlik, yardım ve koruma hizmetlerine ilişkin temel ilkeleri belirlemek, öneri niteliğinde kararlar almak ve bu kararları ilgili kurum ve kuruluşlara iletmek.
Genel Müdürlük tarafından sunulan, müdürlükler (1) ve koruma kurullarının yıllık faaliyetlerini değerlendirmek ve önerilerde bulunmak.
Müdürlükler (1) ve koruma kurullarının görevleri ile ilgili olarak hazırlanan kanun, tüzük ve yönetmelik taslaklarını incelemek ve önerilerde bulunmak.
Kanunla verilen diğer görevleri yapmak.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasının (b) bendinde yer alan şube müdürlükleri ibaresi müdürlükler, (c) bendinde yer alan Şube müdürlükleri ibaresi Müdürlükler şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0021: Müdürlük personelinin özlük işleri (*)
( 1 ) Müdürlüklerde (1) görev yapan müdür, şef, psikolog, sosyal çalışmacı, sosyolog, öğretmen ve benzeri personelin her türlü özlük işlemleri Genel Müdürlükçe, diğer personelin ise adalet komisyonlarınca yürütülür.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüklerinde ibaresi Müdürlüklerde şeklinde değiştirilmiştir.
(*) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile başlığı Müdürlük personelinin özlük işleri şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0022: Gönüllü çalışanlar
( 1 ) Denetimli serbestlik, yardım ve koruma hizmetlerinde bu Kanunda belirtilen ilkeler gözetilerek gönüllü kişilerden de yararlanılabilir. Bu durumda gönüllü çalışanlara görev, yetki ve sorumluluk yönünden kamu görevlilerine ilişkin hükümler uygulanır.
( 2 ) Görevleri nedeniyle gönüllü çalışanlara karşı işlenen suçlar hakkında kamu görevlilerine karşı işlenen suçlara, gönüllü çalışanların görevleri nedeniyle işledikleri suçlar hakkında kamu görevlilerinin işledikleri suçlara ilişkin hükümler uygulanır. Bunların görevleri sebebiyle işlemiş oldukları suçlar hakkında 4483 sayılı Memurlar ve Diğer Kamu Görevlilerinin Yargılanması Hakkında Kanun hükümleri uygulanır. Gönüllü çalışanların görevleri sebebiyle işlemiş oldukları suçlarla ilgili olarak soruşturma izni adalet komisyonu başkanı tarafından verilir.
ÜÇÜNCÜ KISIM
Çeşitli ve Son Hükümler
Madde 0023: Denetim
( 1 ) Müdürlüklerin (1) denetimleri, adalet müfettişleri tarafından yapılır.
( 2 ) Koruma kurullarının işlemleri, adalet müfettişleri tarafından denetlenir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüklerinin ibaresi Müdürlüklerin şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0024: Personelin eğitimi
( 1 ) Müdürlüklerde (1) görevli personele, Ceza İnfaz Kurumları ve Tutukevleri Personeli Eğitim Merkezlerinde hizmet öncesi, aday memurluk, hizmet içi ve görevde yükselme eğitiminin yanı sıra görevleri ile ilgili eğitim uygulanır. Gerektiğinde gönüllü çalışanlara da eğitim verilebilir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüklerinde ibaresi Müdürlüklerde şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0025: Diğer kurumların görevleri, teşvik ve işbirliği
( 1 ) Cumhuriyet başsavcılığı aracılığı ile şube müdürlüklerin (1) görevlerine ilişkin olarak iletilen istemler, kolluk görevlilerince yerine getirilir.
( 2 ) Kamu kurum ve kuruluşları, denetimli serbestlik ve yardım ile koruma hizmetinin görülmesine katkıda bulunurlar ve denetimli serbestlik görevlilerine yardımcı olurlar.
( 3 ) Psikolog, sosyal çalışmacı, sosyolog, eğitim uzmanı, öğretmen ve benzeri personeli çalıştıran kurum ve kuruluşlar ihtiyaç halinde müdürlüğün (1) bu nitelikte personel istemine yardımcı olurlar.
( 4 ) Aile ve çocuk mahkemelerinde görevli benzeri personel, müdürlüğün (1) önerisi ve Cumhuriyet başsavcılığının talebi üzerine denetimli serbestlik ve yardım ile koruma hizmetlerine yardımda bulunur.
( 5 ) Kamu kurumu niteliğindeki meslek kuruluşları, kamu yararına çalışan vakıf ve dernekler, gönüllü gerçek ve tüzel kişiler denetimli serbestlik ve yardım ile koruma hizmetlerine katkıda bulunmaya teşvik edilir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlüklerinin ibaresi müdürlüklerin, üçüncü ve dördüncü fıkralarında yer alan şube müdürlüğünün ibareleri müdürlüğün şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0026: Mali hükümler
(1) Denetimli serbestlik ve yardım ile koruma hizmetlerini yürütmek üzere bu Kanun ile oluşturulan taşra teşkilatında görevli Devlet memurları; hizmet sınıfı, unvan ve derecelerine göre ceza infaz kurumları ve tutukevlerinde görev yapan emsallerine 657 sayılı Devlet Memurları Kanununun 152 nci maddesi uyarınca ödenen zam ve tazminatlardan yararlanırlar.
(2) Danışma Kurulunun toplantılarına katılan üyelere 6245 sayılı Harcırah Kanunu hükümlerine göre harcırah ödenir.
(3) Denetimli serbestlik ve yardım ile koruma hizmetleri için Bakanlık bütçesine yeterli ödenek konulur. Bu hizmetlerde çalışan gönüllülere, talepleri üzerine fiilen çalıştıkları her gün için ulaşım ve iaşe giderleri karşılığı olarak yapılacak günlük ödeme tutarı ve tüm gönüllülere ödeme yapılabilecek yıllık toplam gün sayısı bütçe kanunlarıyla belirlenir. Bu ödemelerden herhangi bir vergi ve kesinti yapılmaz.
(4) (Fıkra 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 60. Maddesi ile Eklenmiştir) Denetimli serbestlik tedbiri altında bulunan ve denetimli serbestlik müdürlüğü tarafından muhtaç durumda olduğu tespit edilen yükümlülerin, kamuya yararlı bir işte ücretsiz çalıştırılma yükümlülüğünü yerine getirirken mutat vasıta ile yaptıkları yol giderleri müdürlük bütçesinden, iaşe giderleri ise çalıştırıldıkları kurum bütçesinden karşılanabilir.
ÜÇÜNCÜ KISIM
Çeşitli ve Son Hükümler
Madde 0026/A: Müdür ve müdür yardımcılığına atanma
(Madde 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile Eklenmiştir)
(1) Denetimli serbestlik müdürlüklerine, en az dört yıllık eğitim veren fakülte ve yüksekokullardan veya bunlara denkliği Yükseköğretim Kurulunca kabul edilmiş yurtdışındaki yükseköğretim kurumlarından mezun olanlar arasından yazılı ve Bakanlıkça yapılacak mülakat sınav sonucuna göre denetimli serbestlik müdür yardımcısı atanır.
(2) Denetimli serbestlik müdür yardımcılığı yazılı ve mülakat sınavı ile denetimli serbestlik müdür yardımcılarının denetimli serbestlik müdürlüğüne, denetimli serbestlik müdürlerinin denetimli serbestlik müdür yardımcılığına atanmalarına ilişkin usul ve esaslar yönetmelikle düzenlenir.
ÜÇÜNCÜ KISIM
Çeşitli ve Son Hükümler
Madde 0027: Yönetmelik
( 1 ) Danışma Kurulu, Daire Başkanlığı, müdürlükler (1) ve koruma kurullarının teşkilat, görev, çalışma, disiplin ve denetimine ilişkin esas ve usuller, kadrolu veya gönüllü çalışanların sınav, atama, görevde yükselme, görev, yetki ve sorumlulukları, nitelikleri, nakil, sicil, disiplin, eğitim ve benzeri özlük işlemleri ile mali hükümlere ilişkin esas ve usuller ile diğer hususlar bu Kanunun yürürlüğe girdiği tarihten itibaren altı ay içinde ilgili kamu kurum ve kuruluşlarının görüşleri alınarak Bakanlıkça hazırlanacak yönetmelikle düzenlenir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlükleri ibaresi müdürlükler şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Madde 0028: Kadro ihdası
(1) Ekli (1), (2) ve (3) sayılı listelerde yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnameye ekli (I) ve (II) sayılı cetvellerin Adalet Bakanlığına ait bölümlerine eklenmiştir.
(1) SAYILI LİSTE
KURUMU : ADALET BAKANLIĞI
TEŞKİLATI : MERKEZ
(II) SAYILI CETVEL
İHDAS EDİLEN KADROLAR
(MESLEK MENSUPLARI)
UNVAN	DERECE	SERBEST
KADRO
ADEDİ	TUTULAN
KADRO
ADEDİ	TOPLAM
Daire Başkanı	1	1		1
Tetkik Hakimi	3	3	3
TOPLAM		4	4
(2) SAYILI LİSTE
KURUMU : ADALET BAKANLIĞI
TEŞKİLATI : MERKEZ
(I) SAYILI CETVEL
İHDAS EDİLEN KADROLAR
SINIF	UNVAN	DERECE	SERBEST
KADRO
ADEDİ	TUTULAN
KADRO
ADEDİ	TOPLAM
GİH	Şube Müdürü	1	1		1
2	2	2
3	2	2
Şef	5	4	4
6	3	3
7	3	3
V.H.K.İ.	9	15	15
Memur	9	10	10
Sosyolog	8	5	5
SH	Sosyal Çalışmacı	8	5	5
Psikolog	8	5	5
EÖH	Öğretmen	8	5	5
TOPLAM		60	60
(3) SAYILI LİSTE
KURUMU : ADALET BAKANLIĞI
TEŞKİLATI : TAŞRA
(I) SAYILI CETVEL
İHDAS EDİLEN KADROLAR
SINIF	UNVAN	DERECE	SERBEST
KADRO
ADEDİ	TUTULAN
KADRO
ADEDİ	TOPLAM
GİH	Şube Müdürü	1	10		10
2	20	20
3	30	30
4	40	40
5	40	40
Şef	6	50	50
7	50	50
8	50	50
İnfaz ve Koruma Mem.	6	200	200
7	300	300
8	500	500
9	800	800
V.H.K.İ.	6	10	10
7	10	10
8	20	20
9	40	40
10	40	40
Sosyolog	5	50	50
6	50	50
7	100	100
8	100	100
SH	Psikolog	5	100	100
6	100	100
7	200	200
8	200	200
Sosyal Çalışmacı	5	100	100
6	100	100
7	200	200
8	200	200
EÖH	Öğretmen	5	40	40
6	40	40
7	60	60
8	60	60
9	90	90
TOPLAM		4000	4000
ÜÇÜNCÜ KISIM
Çeşitli ve Son Hükümler
Geçici Madde 0001:
( 1 ) Bu Kanunun yürürlüğe girdiği tarihten itibaren altı ay içinde teşkilatlanma tamamlanır.
( 2 ) Kuruluşunda müdür (1) ihtiyacını karşılamak üzere, bu Kanunun yürürlük tarihinden itibaren bir yıl içerisinde, müdürlüklere (1); hukuk, siyasal bilgiler ve eğitim bilimleri fakülteleri ile fakülte ve yüksek okulların kamu yönetimi, sosyal hizmetler, sosyoloji, psikoloji gibi dört yıllık eğitim veren bölümlerinden mezun, olumlu sicil almış, mesleğin niteliklerini taşıyan ve adliye ve ceza infaz kurumlarında en az dört yıldan beri görev yapmakta olan personelden Bakanlıkça yazılı ve mülakat sınavından başarılı olanlar arasından atama yapılır.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile ikinci fıkrasında yer alan şube müdürü ibaresi müdür, şube müdürlüklerine ibaresi müdürlüklere şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Geçici Madde 0002:
( 1 ) Müdürlüklerin (1) araç, gereç ve diğer ihtiyaçları bu Kanunun yürürlüğe girdiği tarihten itibaren altı ay içinde satın alma veya kiralama yoluyla sağlanır, bu amaçla Bakanlık bütçesine yeteri kadar ödenek aktarılır.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan Şube müdürlüklerinin ibaresi Müdürlüklerin şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Geçici Madde 0003:
( 1 ) Bu Kanunla öngörülen müdürlüklerin (1) kuruluşu, buralarda görev yapacak personelin atanması, göreve başlaması ve eğitimi gibi işlemler sonuçlanıncaya kadar bu Kanunla verilen görevler; psikolog, sosyal çalışmacı, sosyolog, eğitim uzmanı ve benzeri personeli çalıştıran kamu kurum ve kuruluşlarından veya aile ve çocuk mahkemelerinde görevli benzeri personelden geçici görevlendirme veya yardım suretiyle yerine getirilir.
( 2 ) Birinci fıkra hükmüne göre kamu kurum veya kuruluşlarından geçici görevlendirme suretiyle yararlanılan personelin her türlü mali ve özlük hakları saklı olup, mali ve özlük hakları kendi kurumları tarafından karşılanır.
( 3 ) Bu Kanunda öngörülen müdürlükler (1) teşkilatlanıncaya kadar denetimli serbestlik ve yardım hizmetlerini yürütmek üzere adalet komisyonlarının bulunduğu Cumhuriyet başsavcılıkları nezdinde geçici bürolar kurulur. Büroların amirlik görevini yürütmek üzere, Bakanlık onayı ile ceza infaz kurumu personelinden bu görevi yürütebilecek olanlardan biri ve adalet komisyonunca yönetim hizmetlerini yürütecek yeteri kadar personel geçici olarak görevlendirilir. Müdürlüklerin (1) teşkilatlanmasından sonra bu bürolardaki her türlü araç-gereç müdürlüklere (1) devrolunur.
( 4 ) Geçici görevlendirme talepleri, geçici büro amirinin önerisi ve bağlı oldukları Cumhuriyet başsavcılığının talebi üzerine ilgili kamu kurum ve kuruluşlarınca yerine getirilir. Çocuk ve aile mahkemelerinde görevli benzeri personelin geçici görevlendirilmesinde ilgili hakimin muvafakati aranır.
( 5 ) Geçici görevlendirme altı ay süreyle yapılabilir. Bu süre, görevlendirmedeki usule uygun olarak bir defaya mahsus olmak üzere altı aya kadar uzatılabilir.
( 6 ) Asıl memuriyet mahalli veya yerleşim yerleri dışında, bürolarda geçici olarak görevlendirilen personele 6245 sayılı Harcırah Kanunu hükümlerine göre kazanmış oldukları dereceye uygun olarak Devlet memurlarına ödenen miktarda harcırah ödenir.
(1) 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile birinci fıkrasında yer alan şube müdürlüklerinin ibaresi müdürlüklerin, üçüncü fıkrasında yer alan şube müdürlükleri ibaresi müdürlükler, Şube müdürlüklerinin ibaresi Müdürlüklerin, şube müdürlüklerine ibaresi müdürlüklere şeklinde değiştirilmiştir.
ÜÇÜNCÜ KISIM
Çeşitli ve Son Hükümler
Geçici Madde 0004:
(Madde 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile Eklenmiştir.)
(1) Adalet Bakanlığının boş memur kadrolarından 3490 adedine 2012 Yılı Merkezi Yönetim Bütçe Kanunundaki sınırlamalara tabi olmadan atama yapılabilir.
ÜÇÜNCÜ KISIM
Çeşitli ve Son Hükümler
Geçici Madde 0005:
(Madde 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile Eklenmiştir.)
(1) Diğer mevzuatta Denetimli Serbestlik ve Yardım Merkezleri ile Koruma Kurulları Kanununa yapılmış atıflar Denetimli Serbestlik Hizmetleri Kanununa, denetimli serbestlik ve yardım merkezi şube müdürlüğüne yapılmış atıflar denetimli serbestlik müdürlüğüne yapılmış sayılır.
ÜÇÜNCÜ KISIM
Çeşitli ve Son Hükümler
Geçici Madde 0006:
(Madde 11.04.2012 Tarih ve 28261 Sayılı Resmi Gazetede yayımlanan 6291 Sayılı Kanun ile Eklenmiştir.)
(1) Bu Kanunla kadroları kaldırılan denetimli serbestlik ve yardım merkezi şube müdürleri, başka bir işleme gerek kalmaksızın denetimli serbestlik müdür yardımcılığı kadrolarına atanmış sayılırlar. Bu madde uyarınca atanmış sayılan personelin yeni kadrolarına atanmış sayıldıkları tarih itibarıyla eski kadrolarına ilişkin olarak en son ayda aldıkları aylık, ek gösterge, her türlü zam ve tazminatlar, görev tazminatı, ek ödeme ve benzeri adlarla yapılan her türlü ödemelerin (ilgili mevzuatı uyarınca fiili çalışmaya bağlı fazla mesai ücreti hariç) toplam net tutarının (Bu tutar sabit bir değer olarak esas alınır.); yeni atandıkları kadrolara ilişkin olarak yapılan aylık, ek gösterge, her türlü zam ve tazminatlar, görev tazminatı, ek ödeme ve benzeri adlarla yapılan her türlü ödemelerin (ilgili mevzuatı uyarınca fiili çalışmaya bağlı fazla mesai ücreti hariç) toplam net tutarından fazla olması hâlinde aradaki fark tutarı, herhangi bir vergi ve kesintiye tabi tutulmaksızın fark kapanıncaya kadar ayrıca tazminat olarak ödenir. Atanmış sayıldıkları kadro unvanlarında isteğe bağlı olarak herhangi bir değişiklik olanlarla, kendi istekleriyle başka kurumlara atananlara fark tazminatı ödenmesine son verilir.
ÜÇÜNCÜ KISIM
Çeşitli ve Son Hükümler
Madde 0029: Yürürlük
( 1 ) Bu Kanun yayımı tarihinde yürürlüğe girer.
ÜÇÜNCÜ KISIM
Çeşitli ve Son Hükümler
Madde 0030: Yürütme
( 1 ) Bu Kanun hükümlerini Bakanlar Kurulu yürütür.
Yükleyen: yasinuzunoglu
