2450 sayılı Atatürk'ün Doğumunun 100 ncü Yılının Kutlanması ve «Atatürk Kültür Merkezi Kurulması» Hakkında Kanunun Bazı Maddelerinin Değiştirilmesi Hakkında Kanun
Yayımlandığı Resmî Gazete Tarihi: 25.04.1981
Yayımlandığı Resmî Gazete Sayısı: 17321
Kabul Tarihi	23.04.1981
Madde 0001:
23.09.1980 tarihinde kabul edilen, 2302 sayılı Atatürk ün Doğumunun 100 ncü Yılının Kutlanması ve «Atatürk Kültür Merkezi Kurulması» Hakkında Kanunun 3 ncü maddesi aşağıdaki şekilde değiştirilmiştir:
Madde 3.- Atatürk Kültür Merkezi Ankara da kurulur.
Atatürk Kültür Merkezi alanı; Ankara İmar Planında bu amaca ayrılmış olan ve tasdikli ekli krokide gösterilen yerlerdir.
Bu alan içerisinde; Milli Mücadele tarihini, Türk Halk Kültürünü ve sanatlarını tanıtan yerler ve çeşitli müzeler, çeşitli sahneler ve toplantı salonları, sergi alanları, arşiv ve kitaplıklar, atölyeler ve benzeri yerlerden meydana gelen Atatürk Kültür Merkezi ile Milli Komitece saptanacak tesis ve alanlar bulunur. Bunların dışında Atatürk Kültür Merkezi alanına hiçbir yapı yapılamaz.
Atatürk Kültür Merkezi olarak tespit edilen alan içindeki taşınmaz mallardan özel idareye, belediyeye veya katma bütçeli daireler ile diğer kamu müesseselerine ait olanlar her türlü unsurları ile birlikte bu işe tahsis edilmek üzere Kültür Bakanlığının talebi üzerine Hazine adına tescil edilir.
Ekli krokide sınırları belirlenen alan içinde kalan özel mülkiyete ait yerler hakkında, bu Kanunun yürürlüğe girdiği tarihte başka bir işleme gerek kalmaksızın acele istimlak kararı alınmış sayılır ve 6830 sayılı İstimlak Kanununun hükümleri uygulanır.
Ancak bu kamulaştırmalar hakkında 6830 sayılı İstimlak Kanununun 23 ncü maddesi hükmü uygulanmaz.
Bu Kanun kapsamına giren taşınmaz malların vergi borçları tescil işlemlerinin yapılmasına engel teşkil etmez. Söz konusu taşınmaz malların vergi borçları kamulaştırma bedellerinden mahsup edilir.
Bu Kanunun uygulanması dolayısıyla taşınmaz malların ifraz, tevhit ve tescil işlemleri (Mali Denge Vergisi ve Değer Artış Vergisi hariç) ile ihale, sözleşme ve ruhsatnameler her türlü vergi, resim ve harçtan muaftır.
Atatürk Kültür Merkezi Alanı içerisinde yer alacak bütün tesis ve alanların yönetimi bir yasa ile; bunların bakım, onarım ve işletilmesi bir tüzükle düzenlenir.
Madde 0002:
Aynı Kanunun 12 nci maddesinin ikinci fıkrası aşağıdaki şekilde değiştirilmiştir:
Fonun tasfiyesi, 3 ncü maddeye göre çıkarılacak yasa ile düzenlenir.
Madde 0003: Yürürlük
Bu Kanun yayımı tarihinde yürürlüğe girer.
Madde 0004: Yürütme
Bu Kanunu Bakanlar Kurulu yürütür.
Yükleyen: yasinuzunoglu
