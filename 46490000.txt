4649 sayılı Umumi Hayata Müessir Afetler Dolayısiyle Alınacak Tedbirlerle Yapılacak Yardımlara Dair Kanunda Değişiklik Yapılmasına Dair Kanun
Yayımlandığı Resmî Gazete Tarihi: 26/04/2001
Yayımlandığı Resmî Gazete Sayısı: 24384
Kabul Tarihi	19/04/2001
Madde 0001:
15.5.1959 tarihli ve 7269 sayılı Umumi Hayata Müessir Afetler Dolayısiyle Alınacak Tedbirlerle Yapılacak Yardımlara Dair Kanunun geçici 18 inci maddesinde yer alan bir yılı ibaresi onsekiz ayı olarak değiştirilmiştir.
Madde 0002:
7269 sayılı Kanunun değişik geçici 19 uncu maddesi aşağıdaki şekilde değiştirilmiştir.
Geçici Madde 19.- 17 Ağustos ve 12 Kasım 1999 tarihlerinde vuku bulan depremlerin yol açtığı hasarların giderilmesi amacıyla Dünya Bankası, Avrupa Konseyi Kalkınma Bankası, Avrupa Yatırım Bankası ve benzeri uluslar arası finans kuruluşlarından sağlanacak olan dış kredi ve hibelerle finanse edilecek geçici 13 ve 14 üncü maddeler kapsamındaki tüm işler Başbakanlık tarafından koordine edilir ve Başbakanlıkça görevlendirilen bir kurum veya kuruluş tarafından yürütülür.
Madde 0003:
Bu Kanun 13.10.2000 tarihinden geçerli olmak üzere yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
