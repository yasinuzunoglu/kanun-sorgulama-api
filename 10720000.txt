1072 sayılı Rulet, Tilt, Langırt ve Benzeri Oyun Alet ve Makinaları Hakkında Kanun
Yayımlandığı Resmî Gazete Tarihi: 27.12.1968
Yayımlandığı Resmî Gazete Sayısı: 13086
Kabul Tarihi	13.12.1968
Madde 0001:
Türk Ceza Kanununun 228 nci maddesinin kapsamı dışında kalsa bile umuma mahsus veya umuma açık yerlerde her ne ad altında olursa olsun kazanç kasdiyle oynanmasa dahi rulet, tilt, langırt (1) ve benzeri baht ve talihe bağlı veya maharet istiyen, otomatik, yarı otomatik el veya ayakla kullanılan oyun alet veya makinaları ile benzerlerini bulundurmak veya çalıştırmak veya yurda sokmak yahut imal etmek yasaktır. (Bu kısımda yer alan 567 ibaresi; 08.02.2008 tarih ve 26781 sayılı Resmi Gazete de yayımlanan Kanun İle metinde görüldüğü şekilde değiştirilmiştir.)
Bu kanunun uygulanmasında spor kulüpleri, gençlik teşekkülleri ve dernekler umuma açık yer sayılır.
Ancak, 7470 sayılı T.C. Turizm Bankası Kanununun 18 inci maddesi hükümleri saklıdır. (1) (Üstü Çizili langırt İbaresi 13.01.2016 Tarih ve 29592 Sayılı Resmi Gazetede Yayımlanan 23/12/2015 tarihli ve E.: 2015/58, K.: 2015/117 sayılı Anayasa Mahkemesi Kararı İle iptal edilmiştir.)
Madde 0002:(*)
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanuna aykırı hareket edenler bir yıldan beş yıla kadar hapis ve yüz günden bin güne kadar adlî para cezası ile cezalandırılır. (*) ( 13.01.2016 Tarih ve 29592 Sayılı Resmi Gazetede Yayımlanan 23/12/2015 tarihli ve E.: 2015/58, K.: 2015/117 sayılı Anayasa Mahkemesi Kararı İle 2. madde langırt ibaresi yönünden iptal edilmiştir.)
Madde 0003:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0004:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0005:
Bu kanun yayımı tarihinde yürürlüğe girer.
Madde 0006:
Bu kanunu Bakanlar Kurulu yürütür.
Yükleyen: yasinuzunoglu
