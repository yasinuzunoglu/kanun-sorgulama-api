7126 sayılı Sivil Savunma Kanunu
Yayımlandığı Resmî Gazete Tarihi: 13.06.1958
Yayımlandığı Resmî Gazete Sayısı: 9931
Kabul Tarihi	09.06.1958
BİRİNCİ BÖLÜM
Umumi Hükümler
Madde 0001: Sivil Savunmanın tarifi ve şümulü
(20.09.1960 tarih ve 85 sayılı Kanunun 1 inci maddesiyle değişen şekli.) Sivil Savunma: düşman taarruzlarına tabii afetlere ve büyük yangınları karşı halkın can ve mal kaybının asgari hadde indirilmesi, hayati ehemmiyeti haiz her türlü resmi ve hususi tesis ve teşekküllerin korunması ve faaliyetlerinin idamesi için acil tamir ve ıslahı, savunma gayretlerinin sivil halk tarafından azami surette desteklenmesi ve cephe gerisi maneviyatının muhafazası maksadiyle alınacak her türlü silahsız koruyucu ve kurtarıcı tedbir ve faaliyetleri ihtiva eder.
BİRİNCİ BÖLÜM
Umumi Hükümler
Madde 0002:
(20.09.1960 tarih ve 85 sayılı Kanunun 1 inci maddesiyle değişen şekli.) Hayati ehemmiyet ve hususiyetlerinden dolayı düşman taarruzlarına bilhassa hedef olabilecek şehir, kasaba ve mevkilerle tesisler ve tabii afetlerin tehditlerine maruz kalması muhtemel mahallere Hassas bölge denir. Buraları öncelikle sivil savunma mecburiyet ve mükellefiyetine tabi tutulur.
BİRİNCİ BÖLÜM
Umumi Hükümler
Madde 0003:
(20.09.1960 tarih ve 85 sayılı Kanunun 1 inci maddesiyle değişen şekli.) Tabii afet sahaları haricinde kalan hassas bölgeler Milli Güvenlik Kurulunca tabii afetlere maruz kalması muhtemel bölgeler ise 7269 sayılı kanunun 2 nci maddesine göre tesbit ve ilan olunur.
Hassas bölgelerde sivil savunmayı taşkilatlandırmaktan ve sivil savunmanın eğitim, idare ve umumi kontrolundan ve mükelleflerin hizmete çağrılmasından İçişleri Bakanı sorumludur. Bu işlerin maksada uygun şekilde planlanmasını, tatbikını ve hassas bölgeler arasındaki iş birliği ve yardımlaşmayı temin için İçişleri Bakanlığına bağlı ve Bakana karşı sorumlu bir Sivil Savunma Genel Müdürlüğü kurulur.
BİRİNCİ BÖLÜM
Umumi Hükümler
Madde 0004:
İşbu kanunun şümulüne giren bütün hizmet ve faaliyetlerin İçişleri Bakanlığında planlanması ve icrası sırasında alınacak karar ve tedbirlerde diğer vekaletlerle işbirliği ve karşılıklı yardım hususları Cumhurbaşkanınca çıkarılan yönetmelik (1) ile tesbit olunur.
(1) bir nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 40. Maddesi ile Cumhurbaşkanınca çıkarılan yönetmelik şeklinde değişmiştir.
BİRİNCİ BÖLÜM
Umumi Hükümler
Madde 0005:
(20.09.1960 tarih ve 85 sayılı Kanunun 1 inci maddesiyle değişen şekli.) Mülki idare amirleri, bu kanun hükümleri ve bunlara müsteniden İçişleri Bakanlığınca tesbit ve tebliğ olunacak esaslar dahilinde kendi mülki hudutları içindeki hassas bölgelerde sivil savunma teşkilat ve tesisatının kurulmasından, donatımından, sevk ve idaresinden, kontrolundan ve bölgelerine müteveccih düşman taarruzlarına, tabii afetlere ve büyük yangınlara karşı barıştan itibaren Sivil Savunmayı fiilen tahakkuk ettirmekten bizzat mesuldürler.
BİRİNCİ BÖLÜM
Umumi Hükümler
Madde 0006:
Tabii afetler ve büyük yangınlarda; 4373 sayılı (Taşkın sular ve su baskınlarına karşı korunma) ve 4623 sayılı (Yer sarsıntısından evvel ve sonra alınacak tedbirler) hakkında kanunlar hükümleri dairesinde yapılacak her türlü kurtarma ve yardım işlerine, mahalli mülki amirliklerce görülecek lüzum üzerine, bu bölgede bulunan Sivil Müdafaa teşkillerinin de katılması mecburidir.
BİRİNCİ BÖLÜM
Umumi Hükümler
Madde 0007:
Hassas bölgelerdeki resmi ve hususi daire, müessese ve teşekküller arasında Sivil Müdafaa bakımından işbirliği ve karşılıklı yardımlaşma valiler ve kaymakamlar tarafından tertip ve tanzim olunur.
BİRİNCİ BÖLÜM
Umumi Hükümler
Madde 0008:
Hassas bölgedeki belediyeler ve hususi idareler Sivil Savunma isteklerini yerine getirmekle mükellef ve bu yönden mahallin mülki amirlerine karşı mesuldürler.
BİRİNCİ BÖLÜM
Umumi Hükümler
Madde 0009:
(20.09.1960 tarih ve 85 sayılı Kanunun 1 inci maddesiyle değişen şekli.) Hassas bölgeler dışındaki şehir kasaba ve mevkilerde sağlık, yangın ve radyoaktif serpintiye karşı korunma, seyyar destekleme ve tahliye edilenlerin kabulü ile ilgili sivil savunma tedbirleri alınır.
BİRİNCİ BÖLÜM
Umumi Hükümler
Madde 0010:
(20.09.1960 tarih ve 85 sayılı Kanunun 1 inci maddesiyle değişen şekli.) Mahallin en büyük mülkiye amiri sivil savunma hizmetlerinin planlanması ve karşılıklı yardım hususlarında mahallin garnizon kumandanı ve yoksa en büyük askeri amiri ile iş birliği yapar. Askeri makamlarca sivil savunmaya yapılacak yardımlarda muharebe görevinin aksatılmaması gözönünde tutulur.
BİRİNCİ BÖLÜM
Umumi Hükümler
Madde 0011:
İçtimai yardım müesseselerinin, Sivil Savunma hizmetlerine iştirak şekilleri Sivil Savunma İdaresiyle veya mahallin en büyük mülkiye amiriyle bu müesseselerin mesul idarecileri arasında müştereken tayin ve tesbit olunur.
BİRİNCİ BÖLÜM
Umumi Hükümler
Madde 0012:
Vatandaşlar, resmi ve hususi daire, müessese, teşekküller ve İçtimai yardım müesseseleri, yabancılar ve yabancı müesseseler işbu kanun ve diğer mevzuatta (1) kendilerine tahmil olunan Sivil Savunma hizmet ve vazifelerini yapmaya ve bu mevzudaki istekleri yerine getirmeye mecburdurlar.
(1) nizamnamelerle İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 40. Maddesi ile diğer mevzuatta şeklinde değişmiştir.
BİRİNCİ BÖLÜM
Umumi Hükümler
Madde 0013:
(20.09.1960 tarih ve 85 sayılı Kanunun 1 inci maddesiyle değişen şekli.) Askerlikle ilgili olmıyan ve kendisine Milli Savunma ile alakalı diğer kanunlarla her hangi bir vazife ve mükellefiyet tahmil edilmemiş olan 15 yaşını bitirmiş ve 65 yaşını bitirmemiş kadın ve erkek bütün yurttaşlar sivil savunma hizmet teşkilatında kendilerine verilecek görevleri yapmakla mükelleftirler. Bu mükelleflerin miktarı mahallin ihtiyacına göre Sivil Savunma İdaresince tesbit olunur.
Bu mükelleflerin yoklama, muayene, görevlendirme ve göreve çağırılma şekilleri ile mükellefiyetten istisna veya tecil edilecekler ve barışta görev sırasında yaralanma, engelli hâle gelme (1) ve ölüm hallerinde bunlara verilecek tazminat miktarı Cumhurbaşkanınca çıkarılan yönetmelikle (2) tesbit edilir.
Seferde bu mükellefler Askerlik Kanununa göre silah altında bulunan mükelleflerle aynı haklara sahip olurlar.
Sivil savunma hizmetlerine seçilmek üzere istenen mükelleflerin isim listeleri ile icabında yer değiştirme halleri ilgili muhtarlıklarca en geç 30 gün içerisinde Sivil Savunma İdare makamlarına verilir ve bildirilir.
(1) sakatlık İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli hâle gelme olarak değişmiştir.
(2) bir tüzükle İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 40. Maddesi ile Cumhurbaşkanınca çıkarılan yönetmelikle şeklinde değişmiştir.
BİRİNCİ BÖLÜM
Umumi Hükümler
Madde 0014:
(20.09.1960 tarih ve 85 sayılı Kanunun 1 inci maddesiyle değişen şekli.) Sivil savunma hizmet kollarında vazifelendirilmiş olan mükelleflerin bu vazifelerde yetiştirilmeleri maksadı ile hazarda tertiplenecek eğitim ve tatbikatlara davet vukuunda iştirakleri mecburidir. Bu eğitim ve tatbikatların müddeti yılda 72 saati (9 gün) geçemez.
Halkın sivil savunma konularında aydınlatılması maksadiyle tertiplenen ders ve konferanslara davet vukuunda iştiraki mecburidir. Bu eğitimin süresi ve yenileme şekli Sivil Savunma Genel Müdürlüğünce düzenlenir.
BİRİNCİ BÖLÜM
Umumi Hükümler
Madde 0015:
(20.09.1960 tarih ve 85 sayılı Kanunun 1 inci maddesiyle değişen şekli.) Çeşitli harb silah ve vasıtalarının tesirlerine karşı sivil savunma bakımından şehir ve kasaba planlarının tanzim ve tadili hususlariyle mühim bina ve tesislerin yer ve şekillerinin seçilmesi ve koruyucu her cins sığınak tipleri ve bunların nerelerde, ne suretle ve kimler tarafından yaptırılacağı ve kullanılacağı, bakım ve muhafazaları bir tüzük ile tesbit olunur.
Hükümet, Silahlı Kuvvetler Kumandanlığı Harb Karargahı ve sivil savunma idare merkezleri için yaptırılacak sığınakların masraflarını karşılamak üzere her yıl ilgili Bakanlıklar bütçesine lüzumlu ödenek konur. Bu ödenek inşaat maksadiyle Bayındırlık Bakanlığı bütçesine aktarılır. Hassas bölgelerle tahliye kabul bölgelerinde yaptırılacak umumi sığınakların masraflarının üçte biri Hükümetçe sağlanır. Geri kalan masraflar, Bayındırlık ve İçişleri Bakanlıklarınca müştereken hazırlanacak esaslar dahilinde kira ve özel teşebbüsten faydalanmak suretiyle temin edilir ve bu husus Sığınak Tüzüğünde teferruatlı şekilde belirtilir. Meskenlerle hususi müessese ve teşekküller tarafından kendi ihtiyaçları için yaptırılacak sığınakların masrafları bina sahipleri tarafından temin olunur. Meskenlerde inşa edilen sığınakların masrafları kiralanacak gayrimenkulün maliyetine eklenerek takdir edilecek kiranın tesbitinde nazara alınır. Sığınak inşasını teşvik maksadiyle kredi ve ödeme kolaylıkları sağlanır.
Belediyeler ve imar müdürlüklerince verilecek inşaat ruhsatlarında ve yapılacak inşaatlarda yukarıda sözü geçen Tüzük hükümlerinin tatbikı mecburidir.
BİRİNCİ BÖLÜM
Umumi Hükümler
Madde 0016:
Sivil Savunma Teşkilatı, kuvvet ve vasıtalarını fevkalade hallerde sevk ve idare edecek olan kademeler için Sivil Savunma İdaresi tarafından lüzumu kadar (Sivil Savunma İdare Merkezleri) tesis olunur.
BİRİNCİ BÖLÜM
Umumi Hükümler
Madde 0017:
Hassas bölgelerde Sivil Savunma hizmet ve vazifelerinde halka önderlik etmek, Sivil Savunma İdaresiyle mahalli Sivil Savunma kuvvetleri arasında gerekli irtibatı korumak üzere bölgelerin hususiyetine göre ve buralarda devamlı oturan mükellefler arasından yeter sayıda (Korunma klavuzları) seçilir.
BİRİNCİ BÖLÜM
Umumi Hükümler
Madde 0018:
Lüzum görülen hassas bölgelerle askeri harekata sahne olabilecek tehlikeli bölgelerde yerleşmiş halkın can kaybını azaltmak ve buralardaki müdafaa gücünü destekliyen, taşınabilir milli servetlerin düşman eline geçmesine mani olmak üzere, icabında bunların tamamen veya kısmen daha emin bölgelere tahliyesinin ilgili vekaletlerle işbirliği yapılarak maksada uygun şekilde planlanmasından ve tatbikından İçişleri Bakanlığı mesuldür.
Hazırlanmış olan tahliye planları Milli Güvenlik Kurulunun tasvibine arzolunur. Tasdik olunan bu planların tatbik mevkiine konulmasına İcra Vekilleri Heyeti karar verir.
Valiler, bu planların kendi vilayetlerini ilgilendiren kısımlarını tahakkuk ettirmekle mükelleftirler.
BİRİNCİ BÖLÜM
Umumi Hükümler
Madde 0019:
(20.09.1960 tarih ve 85 sayılı Kanunun 1 inci maddesiyle değişen şekli.) Tahliye planları gereğince tahliye edileceklerin sevk, iskan, iaşe, sıhhi bakım ve yerlerine iade masrafları ile müstahsil hale getirilmeleri için lüzumlu görülecek masraflar Devletçe ödenir. Nakil ve iskan işlerinde Devlet ve Devlete bağlı idarelerle sermayesinin yarısından fazlası Devlete ait müesseselerin ellerinde bulunan bilümum kara, deniz ve hava nakil vasıtalariyle bina ve tesislerden Milli Müdafaa Mükellefiyeti Kanunu ve Milli Savunma Bakanlığı ile varılacak anlaşma esasları dahilinde istifade olunur.
Bu nakliyattan mütevellit ücretler asgari tarifeye göre tediye olunur.
Tahliye ve seyrekleştirme işleri bir tüzük ile tesbit ve tanzim olunur.
İKİNCİ BÖLÜM
Planlama - Eğitim - Haberalma ve Yayma - Donatım
I - Planlama
Madde 0020:
(20.09.1960 tarih ve 85 sayılı Kanunun 1 inci maddesiyle değişen şekli.) Sivil Savunma bakımından yurdun muhtelif bölgelere ayrılması Milli Savunma Bakanlığı ile işbirliği yapılmak suretiyle İçişleri Bakanlığı tarafından sağlanır.
Bölgelerdeki hassas mahallerle resmi ve hususi daire, fabrika ve müesseselerin Sivil Savunma planlama ve diğer hizmetlerini yürütmek üzere İçişleri Bakanlığınca bir tüzük hazırlanır.
İKİNCİ BÖLÜM
Planlama - Eğitim - Haberalma ve Yayma - Donatım
I - Planlama
Madde 0021:
Hassas bölgeler içerisinde bulunan vilayet ve kazaların vali ve kaymakamları vilayet ve kazaları dahilindeki Sivil Savunma teşkilat, tesisat, vasıta, hizmet ve faaliyetlerini mevcut mevzuata ve alacakları emir ve direktiflere göre planlamak ve tahakkuk ettirmekle mükelleftirler. Bu vali ve kaymakamlar vilayet ve kazaları dahilindeki Sivil Savunma hizmet ve faaliyetlerini her safhada icra, takip ve murakabe etmeye ve ettirmeye salahiyetlidirler.
İKİNCİ BÖLÜM
Planlama - Eğitim - Haberalma ve Yayma - Donatım
I - Planlama
Madde 0022:
Sivil Savunma hizmet ve faaliyetlerinin planlanması ve yürütülmesi sırasında resmi daire, müessese ve teşekküllerle belediyeler, hususi müessese ve teşekküller Sivil Savunma bakımından vakı işbirliği ve yardım isteklerini yerine getirmekle mükelleftirler.
İKİNCİ BÖLÜM
Planlama - Eğitim - Haberalma ve Yayma - Donatım
II - Eğitim
Madde 0023:
İçişleri Bakanlığı Sivil Savunma idaresi emrinde (Sivil Savunma Kolej ve Enstitüleri) açmaya, kurslar tertip ve idame ettirmeye Devlet ve Devlete bağlı müessese ve teşekküllerle, özel idare ve belediye memurlarından lüzum görülenlerini bu kurslara tabi tutmaya, eğitim, deneme tatbikatları yaptırmaya, her çeşit yayın yapmaya, mevcut yayın vasıtalarından ve Devlet radyolarından istifade etmeye, yabancı memleketlere kurs ve staj için personel göndermeye veya yabancı mütehassıs celbetmeye salahiyetlidir.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0024:
(20.09.1960 tarih ve 85 sayılı Kanunun 1 inci maddesiyle değişen şekli.) Düşmanın çeşitli taarruzlarına ve radyoaktif serpinti tehlikesine karşı alınacak tedbirler için hazırlıklı bulunmak ve zamanında halkı ikaz ve alarm ile her türlü Sivil Savunma tedbirleri almaya sevk etmek ve icabında bunları kaldırmak maksadiyle Sivil Savunma İdaresi tarafından bir haber alma ve yayma, ikaz ve alarm sistemi tesis olunur. İkaz ve alarm sisteminin kaynağını, Milli Savunma Bakanlığının aktif hava savunmasiyle vazifeli kumandanlığının kurduğu Hava Kontrol Merkezlerinin yapacağı yayınlarla, bu maksatlarla kurulacak özel ikaz ve alarm sistemi teşkil eder.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0025:
(20.09.1960 tarih ve 85 sayılı Kanunun 1 inci maddesiyle değişen şekli.) Hava kontrol merkezlerinde veya civarında Sivil Savunma idaresince birer (Sivil Savunma ikaz ve alarm merkezi) teşkil ve tesis olunur. Bu merkezlerin personel işleri malzeme ve vasıta bakımından kuruluş ve çalışma tarzları, Milli Savunma Bakanlığının mütalaası alınarak İçişleri Bakanlığınca düzenlenir.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0026:
Tehlike haberlerinin Sivil Savunma İdare merkezlerine ulaşması ve buralardan hassas bölgeler halkına ve istihsal, ulaştırma müesseselerine yayılması maksadiyle gereken emin ve seri ve telli ve telsiz muhabere ve irtibat sistemi, munzam vasıta, telsiz ve işletme masrafları Sivil Savunma İdaresince ödenmek üzere PTT ve Sivil Savunma İdaresi tarafından müştereken planlanır ve PTT İdaresince tahakkuk ettirilir. Ayrıca mevcut PTT şebekesiyle memleket radyolarından da istifade olunur. Bu takdirde fevkalade hallerde ve seferde muhabere rüçhaniyeti ikaz ve alarm haberlerine aittir.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0027:
Mahalli PTT teşkilatının; Sivil Savunma ihtiyaç ve zaruretlerine göre tevsi ve takviyesi için yeter sayıda mükelleflerden yardımcı muhabere ve irtibat ekiplerinin teşkili, talim ve terbiyesi ve istihdamı, mahalli Sivil Savunma İdaresi ile PTT arasında müştereken planlanır ve Sivil Savunma İdaresince tahakkuk ettirilir.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0028:
Resmi, hususi daire ve müesseseler, kendi hususi alarm sistemlerini, verilecek esaslar dahilinde kendileri kurmaya mecburdurlar.
İKİNCİ BÖLÜM
Planlama - Eğitim - Haberalma ve Yayma - Donatım
III - Haber alma ve yayma, ikaz ve alarm
Madde 0029:
(20.09.1960 tarih ve 85 sayılı Kanunun 1 inci maddesiyle değişen şekli.) İkaz ve alarm sistemi meyanında Sivil Savunma İdaresi tarafından bir radyolojik savunma ihbar ve ikaz şebekesi de vücuda getirilir. Bu maksatla Sivil Savunma idaresince gerekli personel ve malzeme yardımı yapılmak suretiyle mevcut meteoroloji teşkilat ve istasyonlarından da istifade olunur.
İKİNCİ BÖLÜM
Planlama - Eğitim - Haberalma ve Yayma - Donatım
IV - Donatım
Madde 0030:
Sivil Savunma hizmet ve faaliyetlerinin tedviri için lüzumlu bilcümle vasıta, teçhizat ve malzemenin cins ve miktarı ile tahsis ve kullanılma yer ve şekilleri ve bu hizmetlerde vazifeli personelin tanınma, işaret ve kıyafetleri bir nizamnamede gösterilir.
ÜÇÜNCÜ BÖLÜM
Teşkilat
Madde 0031:
(20.09.1960 tarih ve 85 sayılı Kanunun 1 inci maddesiyle değişen şekli.) Sivil Savunma Teşkilatı, Merkez ve taşra teşkilatından ibarettir.
ÜÇÜNCÜ BÖLÜM
Teşkilat
Madde 0032:
(20.09.1960 tarih ve 85 sayılı Kanunun 1 inci maddesiyle değişen şekli.)
Sivil Savunma Merkez teşkilatı: Sivil Savunma İdaresi Başkanlığı ilk buna bağlı Sivil Savunma Koleji, seyyar kollar ve ikaz ve alarm merkezlerinden ibarettir. Sivil Savunma Merkez Teşkilatına (Savunma Sekreterliği bürosu dahil) ait görevler Sivil Savunma İdaresi Başkanlığı tarafından hazırlanan ve İçişleri Bakanlığınca onaylanan bir talimat ile tesbit olunur.
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 2 nci maddesiyle değişen ve 27.12.1999 tarihinden geçerli olarak yürürlüğe giren şekli.) Taşra teşkilatı: il sivil savunma müdürlükleri ve bünyelerinde oluşturulacak sivil savunma arama ve kurtarma ekipleri, ilçe sivil savunma müdürlükleri ile sivil savunma mahalli kuvvetleri ve doğrudan merkeze bağlı sivil savunma arama ve kurtarma birlik müdürlüklerinden oluşur.
Sivil savunma arama ve kurtarma birlik müdürlükleri eksi (I) sayılı listede yer alan illerde kurulur.
İçişleri Bakanlığının teklifi ve Bakanlar Kurulu kararı ile yeni birlikler ve birlik bulunmayan illerde birden fazla ekip kurulabilir.
Bu birlik ve ekiplerin kuruluşu, görevleri, çalışma usul ve esasları İçişleri Bakanlığına çıkarılacak yönetmelikle düzenlenir.
ÜÇÜNCÜ BÖLÜM
Teşkilat
Madde 0033:
(20.09.1960 tarih ve 85 sayılı Kanunun 1 inci maddesiyle değişen şekli.) Sivil Savunma mahalli kuvvetleri:
Şehir ve kasaba Sivil Savunma teşkilleri, korunma kılavuzları,
Resmi ve hususi müesseselerin Sivil Savunma teşkillerinden ibarettir.
ÜÇÜNCÜ BÖLÜM
Teşkilat
Madde 0034:
(20.09.1960 tarih ve 85 sayılı Kanunun 1 inci maddesiyle değişen şekli.) Sivil Savunma Genel Müdürü, İçişleri Bakanının teklifi üzerine müşterek kararname ile tayin olunur.
Başmüşavirler, müşavirler, şube müdürleri ve mütehassıslar; Müdürler Encümeninin inhası ve İçişleri Bakanının teklifi üzerine müşterek kararname ile tayin olunur.
Vilayetler Sivil Savunma Müdürleri valinin mütalaası alındıktan sonra Müdürler Encümeninin inhası ve İçişleri Bakanının tasvip ve tasdiki ile tayin olunurlar.
Merkez teşkilatının diğer memurları ile vilayet Sivil Savunma şubelerindeki memurlar, Sivil Savunma Genel Müdürünün inhası üzerine İçişleri Bakanlığınca tayin olunurlar.
Başkan, İçişleri Bakanlığı Müdürler Encümeninin ve Bakanlık İnzibat Komisyonunun tabii üyesidir.
ÜÇÜNCÜ BÖLÜM
Teşkilat
Madde 0035:
20 Eylül 1960 tarih ve 85 sayılı Kanunun 1 inci maddesiyle bu Kanunun 35 inci maddesi 33 üncü ve 33 üncü maddesi de 34 üncü madde olarak yeniden düzenlenmiştir. Aynı Kanunun ikinci maddesiyle de kadrolara ilişkin olan 34 üncü maddenin numarası (35) olarak değiştirilmiş, ancak, 31/7/1970 tarih ve 1322 sayılı Genel Kadro karşısında hükmü ve uygulama imkanı kalmadığından metne işlenmemiştir.
DÖRDÜNCÜ BÖLÜM
Mali Hükümler
Madde 0036:
(23.07.2004 tarih ve 25531 sayılı Resmi Gazete de yayımlanan 5217 sayılı Kanunun 19 uncu maddesiyle değişen ve 01.01.2005 tarihinden geçerli olarak yürürlüğe giren şekli.) Bu Kanuna göre alınan bağış ve yardımlar İçişleri Bakanlığı Merkez Saymanlık Müdürlüğü hesabına yatırılır ve bütçeye gelir kaydedilir.
Afet durumlarında, ilgili saymanlık hesaplarından acil ihtiyaçları karşılamak amacıyla gerekli işlemler ve belgeler daha sonra tamamlanmak ve mahsubu bütçede öngörülen ödenekten yapılmak üzere gerekli sayıda personele ayrı ayrı avans verilebilir.
Bütçeye gelir kaydedilen tutarların toplanması, bütçede bu amaçla yer alan ödeneklerin harcanması ve genel hükümlerin avans ve kredilerle ilgili sınırlamalarına bağlı kalınmaksızın avans verilmesi ile mahsubuna ilişkin usul ve esaslar Maliye Bakanlığının uygun görüşü üzerine İçişleri Bakanlığınca çıkarılacak bir yönetmelikle düzenlenir.
DÖRDÜNCÜ BÖLÜM
Mali Hükümler
Madde 0037:
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 5 inci maddesiyle 01.01.2002 tarihinden geçerli olarak yürürlükten kaldırılmıştır.)
DÖRDÜNCÜ BÖLÜM
Mali Hükümler
Madde 0038:
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 4 üncü maddesiyle değişen şekli.) Aşağıda sayılan giderler İçişleri Bakanlığı bütçesine konulan ödeneklerden ve/veya özel ödenek kaydedilen tutarlardan karşılanır. (1)
36 ncı maddede belirtilen sivil savunma hizmetlerine ilişkin giderler,
Valiliklerce hazırlanıp İçişleri Bakanlığınca tasdik edilen sivil savunma planlarının uygulanması ve tatbikatların icrası için gerekli olan harcamalar,
Bölgenin hassasiyet derecesi ile hizmetin önemi ve aciliyeti dikkate alınarak belirlenen öncelik sırasına göre yapılacak sivil savunma hizmetlerine ilişkin giderler.
Görev, eğitim ve tatbikatlara katılan yükümlüler ve gönüllü kişilerden memur, işçi ve sözleşmeli personel dışındakilere, talep etmeleri halinde Asgari Ücret Tespit Komisyonu tarafından 16 yaşından büyükler için belirlenen asgari ücretin 1/30 u tutarında verilecek eğitim gündelikleri,
Sivil savunma personeli ile mahalli kuvvetlerin ve gönüllülerin seferberlik ve savaş hallerinde, eğitim ve tatbikatlarda, afetlerde ve her türlü kazada arama, kurtarma ve yardım faaliyetlerine katıldıkları sürece, yeme, içme ve barındırılmalarına ait giderler, ( ... ) (2)
(1) (Bu kısımda yer alan Sivil Savunma Fonundan; ibaresi; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 5 inci maddesiyle 01.01.2002 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan karşılanır. ibaresi; 03.07.2001 tarih ve 24451 sayılı Resmi Gazete de yayımlanan 4684 sayılı Kanunun 5 inci maddesiyle 01.01.2002 tarihinden geçerli olarak yürürlükten kaldırılmıştır.)
DÖRDÜNCÜ BÖLÜM
Mali Hükümler
Madde 0039:
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 5 inci maddesiyle 01.01.2002 tarihinden geçerli olarak yürürlükten kaldırılmıştır.)
DÖRDÜNCÜ BÖLÜM
Mali Hükümler
Madde 0040:
(20.09.1960 tarih ve 85 sayılı Kanunun 1 inci maddesiyle değişen şekli.) Resmi, hususi teşekkül ve müesseselerin bu kanuna tevfikan vücuda getirmekle mükellef oldukları Sivil Savunma teşkil ve tesisleri ile malzeme ve teçhizat masrafları kendilerine aittir. Bunların nelerden ibaret olduğu bir tüzükle tesbit olunur.
DÖRDÜNCÜ BÖLÜM
Mali Hükümler
Madde 0041:
Vali ve kaymakamlar, salahiyetli askeri makamlarla önceden mutabakata varmak suretiyle fevkalade hallerde bedeli, ücreti, kirası veya tazminatı bilahara umumi hükümlere göre ödenmek üzere Sivil Savunma hizmet ve faaliyetleri için lüzumlu görülen canlı, cansız ve motorlu nakil vasıtalarına, alat, edevat, ilaç ve malzeme ve teçhizata, arazi ve arsalara ve ihtiyaç haricindeki musakkaf gayrimenkullere ve her çeşit emval ve eşyaya el koymaya ve hiçbir kayıt ve merasime tabi olmaksızın koruma kurtarma, barındırma ve saire gibi işlerin icabettirdiği acil mübayaaları yapmaya ve yaptırmaya salahiyetlidir.
DÖRDÜNCÜ BÖLÜM
Mali Hükümler
Madde 0042:
Halkın mal ve can emniyetini sağlamak maksadiyle hassas bölgelerde vücuda getirilecek Sivil Savunma tesisleri için lüzumlu gayrimenkuller istimlak edilebilir.
DÖRDÜNCÜ BÖLÜM
Mali Hükümler
Madde 0043:
Sivil Savunma hizmetleri için kurulmuş olan bilcümle tesisler, fevkalade hallerde Sivil Savunma icaplarına süratle intıbakları sağlanmak şartiyle, barışta iktisadi maksatlar için de kullanılabilir veya icar edilebilir. Bu husus, yeniden inşa edilecek tesislerde de dikkat nazarına alınabilir.
BEŞİNCİ BÖLÜM
Cezai Hükümler
Madde 0044:
İşbu kanunla tahmil olunan vazife ve mükellefiyetleri, yerine getirmiyen hakiki şahıslarla hükmi şahısların, resmi veya hususi daire, müessese ve teşekküllerin, hususi idare ve belediyelerin mesul organları hakkında umumi hükümlere göre doğrudan doğruya takibat yapılır.
Vali ve kaymakamlar hakkında takibat icrası Dahiliye Vekilinin iznine bağlıdır.
BEŞİNCİ BÖLÜM
Cezai Hükümler
Madde 0045:
Bu kanun hükümlerini tatbik ile mükellef olan memur ve hizmetlilerden ihmalleri görülenler hakkında Türk Ceza Kanununun 230 uncu maddesinin ikinci fıkrası hükmü tatbik olunur.
BEŞİNCİ BÖLÜM
Cezai Hükümler
Madde 0046:
(03.07.2001 tarih ve 24451 sayılı Resmi Gazete de yayımlanan 4684 sayılı Kanunun 5 inci maddesiyle 01.01.2002 tarihinden geçerli olarak yürürlükten kaldırılmıştır.)
BEŞİNCİ BÖLÜM
Cezai Hükümler
Madde 0047:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanun hükümlerine göre tatbiki ilan olunan sivil savunma tedbirlerine riayet etmeyen bütün vatandaşlarla resmi veya hususi daire, müessese ve teşekküllerin mesul amirlerine, fiilleri suç oluşturmadığı takdirde, Kabahatler Kanununun 32 nci maddesine göre idarî para cezası verilir.
BEŞİNCİ BÖLÜM
Cezai Hükümler
Madde 0048:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun 13 üncü maddesinde yazılı mükelleflerden yoklama, muayene, vazifelendirme veya eğitim, kurs ve tatbikat maksadı ile kendilerine ilanen veya sair suretlerle tebligat yapıldığı hâlde gelmeyenlere beşyüz Türk Lirası idarî para cezası verilir.
BEŞİNCİ BÖLÜM
Cezai Hükümler
Madde 0049:
Bu Kanunun 12 nci maddesinde yazılı mecburiyete riayet etmiyenlerle Sivil Müdafaa mahalli hizmetlerinde vazifelendirilmiş mükelleflerden kendilerine verilen vazifeyi makbul bir sebebe müstenit olmaksızın yapmıyanlar üç aydan bir seneye kadar hapis cezası ile cezalandırılır.
BEŞİNCİ BÖLÜM
Cezai Hükümler
Madde 0050:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Sivil Savunma Teşkilatına veya bu teşkilatın memur ve hizmetlilerine veya yardımcı mükelleflere mahsus kıyafet ve tanınma işaretlerini, salahiyeti olmadığı hâlde kullanan, giyen ve taşıyanlara ikiyüz Türk Lirası idarî para cezası verilir.
BEŞİNCİ BÖLÜM
Cezai Hükümler
Madde 0051:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Sivil savunma mahallî yardımcı hizmet teşkilatında vazifeli olup da yer değiştirenlerden bu durumu ilgili muhtarlığa haber vermeyenlere beşyüz Türk Lirası idarî para cezası verilir.
BEŞİNCİ BÖLÜM
Cezai Hükümler
Madde 0052:
Kendisine tevdi edilmiş olan Sivil Savunmaya ait eşya ve teçhizatı temellük edenlere veya bunları tahsis olundukları maksat dışında kullananlara bir aydan altı aya kadar hapis ve 100 liradan 500 liraya kadar para cezası hükmolunur.
Bunları zayi edenler ve harabiyetine sebebiyet verenler aynı müddet hapis cezasına ve fer i olarak, zayi ve tahribedilen eşya ve teçhizat bedelini ödemeye mahkum edilirler.
BEŞİNCİ BÖLÜM
Cezai Hükümler
Madde 0053:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Hassas bölgelerde, bu Kanunun 13 üncü maddesinde yazılı mükelleflerin tam listesini, talep vukuunda, ilgili makamlara bildirmeyenlerle değişiklikleri otuz gün içinde merciine haber vermeyen mahalle ve köy muhtarları hakkında dörtyüz Türk Lirası idarî para cezası verilir.
Bu Kanunda yazılı olan idarî para cezaları mahallî mülkî amir tarafından verilir.
BEŞİNCİ BÖLÜM
Cezai Hükümler
Madde 0054:
Sivil Savunma Teşkilatı içinde, deruhde ettiği vazife dolayısiyle muttali olduğu, ifşasında zarar memul olan sırları ifşa edenler Türk Ceza Kanununun 258 inci maddesine göre cezalandırılırlar.
(198 inci ibaresi 258 inci ibaresi olarak 08.02.2008 tarih ve 26781 sayılı Resmi Gazete de yayımlanan Kanun ile değiştirilmiştir.)
BEŞİNCİ BÖLÜM
Cezai Hükümler
Madde 0055:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Sivil Savunmaya mahsus veya bu işe yarayan tesisleri kasten tahrip edenler veya hasara uğratanlar Türk Ceza Kanununun mala zarar verme suçuna ilişkin hükümlerine göre cezalandırılır.
BEŞİNCİ BÖLÜM
Cezai Hükümler
Madde 0056:
Sivil Savunma talim ve tatbikatlarına ve toplantılarına iştirak etmemeye ve emrolunan tedbirleri almamaya halkı teşvik edenler ve onları telaş ve heyecana düşürecek ve yanlış tedbir almaya veya hiçbir tedbir almamaya sevk etmek suretiyle tehlike ika edecek şekilde kasten asılsız veya mübalagalı haberler yayanlar hakkında üç aydan bir seneye kadar hapis cezası hükmolunur.
BEŞİNCİ BÖLÜM
Cezai Hükümler
Madde 0057:
Yukardaki maddelerde yazılı suçları seferde veya fevkalade hallerde işliyenler hakkında verilecek ceza iki misli artırılır.
BEŞİNCİ BÖLÜM
Cezai Hükümler
Madde 0058:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
ALTINCI BÖLÜM
Diğer Hükümler
Madde 0059:
Bu kanun yürürlüğe girdiği tarihten itibaren 3502 sayılı Hava Taarruzlarına karşı Korunma Kanunu buna ek 5593 sayılı kununun 1 ve 2 nci maddeleriyle 3992 sayılı kanun ve şehir, kasaba ve köylerin lüzumunda tahliye veya seyrekleştirilmesi hakkındaki 4656 sayılı kanun mer iyetten kaldırılmıştır.
ALTINCI BÖLÜM
Diğer Hükümler
Madde 0060:
1624 sayılı İçişleri Bakanlığı Teşkilat Kanununa ek 2531, 3046, 3049 ve 4445 sayılı kanunlarla kurulmuş bulunan İçişleri Bakanlığı Seferberlik Müdürlüğü merkez ve taşra teşkilatı kaldırılmıştır.
ALTINCI BÖLÜM
Diğer Hükümler
Ek Madde 0001:
(20.09.1960 tarih ve 85 sayılı Kanunun 3 üncü maddesiyle eklenmiştir.) 7126 sayılı Kanuna bağlı (2) sayılı cetvele bu kanuna bağlı (1) sayılı cetvel eklenmiştir.
ALTINCI BÖLÜM
Diğer Hükümler
Ek Madde 0002:
(20.09.1960 tarih ve 85 sayılı Kanunun 3 üncü maddesiyle eklenmiştir.) (21.10.1960 tarih ve 107 sayılı Kanunun 3 üncü maddesiyle değişen şekli.)
Bu kanuna bağlı cetvelde gösterilen Genel bütçeye dahil dairelerle katma bütçeli idarelere ait Sivil Savunma personel kadroları bu idarelerin teşkilat kadrolarına eklenmiştir.
Sermayesinin tamamı Devlet tarafından verilen ve sermayesinin yarısından fazlasına Devletin iştiraki olan teşekkül, müessese ve şirketlerle bankalar ve özel kanunlarla kurulan kurum ve teşekküllerle sermayesinin yarısından fazlasına bunların iştirakleri suretiyle tesis edilen ortaklıklar ve özel idare ve belediyelerle bu idarelere bağlı teşekkül ve müesseselere ait Sivil Savunma personel kadroları, teadül ve hizmetin mahiyeti gözönünde tutularak, İçişleri Bakanlığının isteği üzerine bu idare ve teşekküllerin yetkili merciler tarafından usulü dairesinde teşkilat kadrolarına eklenir.
Bu kanuna bağlı cetvelde gösterilen kadrolardan özel teşekkül ve müesseselere ayrılan Sivil Savunma personelinin dağıtımı İçişleri Bakanlığınca yapılır.
Bu dağıtıma göre kendisine kadro tahsis edilen her teşekkül ve müessese, bu kadrolara tayin olunacakların işe başladıkları tarihi takib eden ay başından itibaren 3656 sayılı Kanunun hükümleri dairesinde tahakkuk edecek her türlü özlük hakları ve emekli keseneği karşılıklarını her ay mal sandıkları tarafından kendilerine yapılacak tebligat üzerine 15 gün zarfında makbuz mukabili mal sandığına tamamen öderler.
Bu ödemeleri vaktinde yapmıyan teşekkül ve müesseselerden Amme Alacaklarının Tahsil Usulüne dair Kanuna göre % 10 fazlası ile tahsil olunur.
(05.01.1961 tarih ve 219 sayılı Kanunun 1 inci maddesiyle eklenmiştir.) Bu müesseselere atanan sivil savunma personeli müessesenin diğer personeline tanınan genel haklardan faydalanırlar.
ALTINCI BÖLÜM
Diğer Hükümler
Ek Madde 0003:
(20.09.1960 tarih ve 85 sayılı Kanunun 3 üncü maddesiyle eklenmiştir.) (21.10.1960 tarih ve 107 sayılı Kanunun 4 üncü maddesiyle yürürlükten kaldırılmıştır.)
ALTINCI BÖLÜM
Diğer Hükümler
Ek Madde 0004:
(20.09.1960 tarih ve 85 sayılı Kanunun 4 üncü maddesiyle eklenmiştir.) Sivil Savunma Teşkilatı kadrolarına tercihan emekli subaylar tayin olunur.
(Son fıkra: 21.10.1960 tarih ve 107 sayılı Kanunun 4 üncü maddesiyle yürürlükten kaldırılmıştır.)
ALTINCI BÖLÜM
Diğer Hükümler
Ek Madde 0005:
(20.09.1960 tarih ve 85 sayılı Kanunun 3 üncü maddesiyle eklenmiştir.) (21.10.1960 tarih ve 107 sayılı Kanunun 4 üncü maddesiyle yürürlükten kaldırılmıştır.)
ALTINCI BÖLÜM
Diğer Hükümler
Ek Madde 0006:
(21.10.1960 tarih ve 107 sayılı Kanunun 5 inci maddesi hükmü olup ek maddeye çevrilerek numarası teselsül ettirilmiştir.) (05.11.1961 tarih ve 219 sayılı Kanunun 2 nci maddesiyle değişen şekli.) Bu kanun hükümlerine göre ihdas edilen sivil savunma kadrolarına personel atanmaları İçişleri Bakanlığınca yapılır.
3656 ve 3659 sayılı kanunlar gereğince muayyen terfi müddetlerini dolduran, liyakat ve ehliyetleri sabit olanların, üst dereceye terfileri yapılır.
Sivil savunma personelinin terfi, nakil, cezalandırma ve denetlenmeleri İçişleri Bakanlığınca hazırlanacak tüzükle tesbit olunur.
ALTINCI BÖLÜM
Diğer Hükümler
Ek Madde 0007:
(21.10.1960 tarih ve 107 sayılı Kanunun 6 ncı maddesi hükmü olup ek maddeye çevrilerek numarası teselsül ettirilmiştir.) Bu kanunla alınan Sivil Savunma personelinin görev, yetki ve sorumlulukları ile iş bölümüne göre unvanları ve bunlara ilişkin diğer hususlar İçişleri Bakanlığınca yapılacak bir yönetmelikte belirtilir.
ALTINCI BÖLÜM
Diğer Hükümler
Ek Madde 0008:
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 6 ncı maddesiyle eklenen ve 27.12.1999 tarihinden geçerli olarak yürürlüğe giren şekli.) Gönüllü kişi ve kuruluşlar İçişleri Bakanlığına belirlenecek esaslar çerçevesinde sivil savunma teşkilatının eşgüdümünde sivil savunma hizmetlerine katılabilirler.
ALTINCI BÖLÜM
Diğer Hükümler
Ek Madde 0009:
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 6 ncı maddesiyle eklenen ve 27.12.1999 tarihinden geçerli olarak yürürlüğe giren şekli.) Kamu kurum ve kuruluşları ile özel kuruluşlar; yangınla mücadele için mevcut personelden ekiplerini kurmak, yangın önleme ve söndürme planlarını hazırlamak, kuruluşun özelliğine göre gerekli araç, gereç ve malzemeyi hazır bulundurmak zorundadır. Gerçek kişiler de yangınla mücadele için gerekli önlemleri alır.
Bu maddenin uygulanmasına ilişkin hususlar İçişleri Bakanlığı ile Bayındırlık ve İskan Bakanlığınca müştereken hazırlanıp Bakanlar Kurulu nca yürürlüğe konulacak yönetmelikle düzenlenir.
ALTINCI BÖLÜM
Diğer Hükümler
Ek Madde 0010:
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 6 ncı maddesiyle eklenen ve 27.12.1999 tarihinden geçerli olarak yürürlüğe giren şekli.) İllerde yapılacak arama, kurtarma ve haberleşme hizmetlerinin gerektirdiği giderlerin karşılanması ve il arama ve kurtarma ekiplerinin göreve sevki için ihtiyaç duyulan; arsa, bina, tesis, araç, gereç ve malzemenin temini amacıyla il özel idare bütçelerine yeterli ödenek konulur.
ALTINCI BÖLÜM
Diğer Hükümler
Ek Madde 0011:
(27.12.1999 tarih ve 23919 mükerrer sayılı Resmi Gazete de yayımlanan 586 sayılı KHK. nin 6 ncı maddesiyle eklenen ve 27.12.1999 tarihinden geçerli olarak yürürlüğe giren şekli.) Afetlerde ve kazalarda görev almak üzere il emniyet müdürlükleri bünyesinde oluşturulacak birimde görevlendirilen emniyet personelinin eğitimi Sivil Savunma Genel Müdürlüğü ile Emniyet Genel Müdürlüğünün birlikte tespit edeceği esaslar doğrultusunda yapılır.
ALTINCI BÖLÜM
Diğer Hükümler
Ek Madde 0012:
(28.04.2000 tarih ve 24033 sayılı Resmi Gazete de yayımlanan 596 sayılı KHK. nin 1 ncı maddesiyle eklenen ve 28.04.2000 tarihinden geçerli olarak yürürlüğe giren şekli.) Sivil savunma arama ve kurtarma birlik müdürlükleri ile il sivil savunma müdürlükleri bünyesinde oluşturulan arama ve kurtarma ekiplerinde mesai saatleriyle bağlı olmaksızın ekli listede belirtilen unvan ve sayıda sözleşmeli personel istihdam edilebilir. Bu şekilde istihdam edilecek sözleşmeli personelin nitelikleri, çalıştırılma usul ve esasları ile 6/6/1978 tarihli ve 7/15754 sayılı Kararnamenin 3 üncü maddesi ile tespit edilen üst sınırı geçmemek kaydıyla ücret ve diğer mali hakları İçişleri Bakanlığının teklifi ve Devlet Personel Başkanlığı ile Maliye Bakanlığının görüşü üzerine Bakanlar Kurulunca belirlenir.
Sivil savunma arama ve kurtarma hizmetlerinde çalıştırılacak personel, 1 yıl süreyle sözleşme yaparak göreve başlar. Bu sürenin bitiminde görevlerine devam etmeleri İçişleri Bakanlığınca uygun görülenlerin sözleşmeleri, birer yıllık sözleşme yapılmak kaydıyla azami 45 yaşına girdikleri tarihe kadar uzatılabilir.
Görevde başarısız olanlar ile disiplinsizlik ve ahlaki nedenlerle görevde kalması uygun görülmeyenlerin sözleşmeleri feshedilir. Sözleşmesi feshedilen veya uzatılmayanların kurumla ilişiği kesilir.
Kendi kusurları olmaksızın hizmet sürelerinin uzatılmaması sebebiyle veya sözleşme süresini bitirip ayrılanlara, ayrıldıkları tarihte almakta oldukları net maaşları tutarının (bütün ödemeler dahil, 375 sayılı Kanun Hükmünde Kararnamenin 28 inci maddesi çerçevesinde yapılan tazminat ödemeleri hariç) iki katının hizmet yılları toplamı ile çarpımından bulunacak miktarda ikramiye verilir. İkramiye hesabında 10 yıldan fazla olan süreler dikkate alınmaz. İkramiyelerden damga vergisi hariç vergi kesilmez. Ancak emeklilik haklarını kazananlara bu ikramiye ödenmez. Bunlar hakkında, 5434 sayılı Türkiye Cumhuriyeti Emekli Sandığı Kanunu hükümleri uygulanır.
Sözleşmeli olarak çalıştırılan personel, Türkiye Cumhuriyeti Emekli Sandığı ile ilgilendirilir.
LİSTE
UNVANI	ADEDİ
Sivil Savunma Arama ve Kurtarma Birlik Müdürü	3
Sivil Savunma Uzmanı	11
Şef	10
Veri Hazırlama ve Kontrol İşletmeni	10
Daire Tabibi	11
Veteriner	11
Psikolog	11
Sosyal Çalışmacı	11
Sağlık Memuru	40
Mühendis	10
Arama ve Kurtarma Teknisyeni	172
TOPLAM	300
ALTINCI BÖLÜM
Diğer Hükümler
Ek Madde 0061:
Bu Kanun 28 Şubat 1950 tarihinde mer iyete girer.
ALTINCI BÖLÜM
Diğer Hükümler
Ek Madde 0062:
Bu Kanun hükümlerini icraya İcra Vekilleri Heyeti memurdur.
Yükleyen: yasinuzunoglu
