2108 sayılı Muhtar Ödenek ve Sosyal Güvenlik Yasası
Yayımlandığı Resmî Gazete Tarihi: 10.09.1977
Yayımlandığı Resmî Gazete Sayısı: 16053
Kabul Tarihi	29.08.1977
Madde 0001:
(05.02.1998 tarih ve 4336 sayılı Kanunun 1 inci maddesiyle değişen şekli.) Köy muhtarları ile şehir ve kasaba mahalle muhtarlarına, 14.750 (2)(3)(4) gösterge rakamının memur aylık katsayısı ile çarpımı sonucu bulunacak miktarda aylık ödenek verilir. Bu gösterge rakamını, muhtarlıkların bulunduğu yerleşim biriminin idari yapısı ve nüfusu gibi kriterleri ayrı ayrı veya birlikte dikkate almak suretiyle İçişleri Bakanlığının görüşü ve Maliye Bakanlığının teklifi üzerine bir katına kadar farklı olarak belirlemeye Bakanlar Kurulu yetkilidir. (1)
Bu ödenek damga vergisi hariç herhangi bir vergi ve kesintiye tabi tutulmaz. (Cümle 15.04.2022 tarih ve 31810 sayılı Resmi Gazetede yayımlanan 7394 Sayılı Kanunun 8. Maddesi ile 15/1/2022 tarihinden geçerli olmak üzere yayımı tarihinde Eklenmiştir) Bu ödeneğin net tutarının net asgari ücret tutarının altında kalması halinde aradaki fark, ödenek için öngörülen usul ve esaslar çerçevesinde herhangi bir vergi ve kesintiye tabi tutulmaksızın ayrıca ödenir.
Bu ödeneğin karşılığı her yıl İçişleri Bakanlığı bütçesine konulur ve yılı içinde söz konusu bütçeden il özel idare ile yatırım izleme ve koordinasyon başkanlıkları (5) bütçelerine aktarılır.
Muhtar ödeneği, her ayın onbeşinci günü il özel idareleri tarafından ilgililere peşin olarak ödenir.
(1) (Bu kısımda yer alan İçişleri Bakanlığının görüşü alınarak Maliye Bakanlığının teklifi üzerine bu gösterge rakamını yüzde yüz oranına kadar artırmaya Bakanlar Kurulu yetkilidir. şeklindeki cümle; 27.04.2005 tarih ve 25798 sayılı Resmi Gazete de yayımlanan 5335 sayılı Kanunun 9 uncu maddesiyle metinde görüldüğü şekilde değiştirilmiştir.)
(2) 3.000 İbaresi 02.08.2013 Tarih ve 28726 Sayılı Resmi Gazetede Yayımlanan Kanun İle 5.700 olarak değişmiştir.
(3) 5.700 İbaresi 16.01.2014 Tarih ve 28884 Sayılı Resmi Gazetede Yayımlanan 2014/5800 Sayılı Bkk İle 11.400 olarak uygulanır.
(4) (5.700 İbaresi 10.02.2016 Tarih ve 29620 Sayılı Resmi Gazetede Yayımlanan 6663 sayılı Kanun İle 14.750 olarak değişmiştir.)
(5) Altı Çizili İbare 29.04.2017 Tarih ve 30052 Sayılı Resmi Gazetede Yayımlanan 690 Sayılı Khk ile [7077/28 md. ile Aynen Kabul] eklenmiştir.
Madde 0002:
(01.08.1996 tarih ve 4160 sayılı Kanunun 5 inci maddesiyle yürürlükten kaldırılmıştır.)
Madde 0003:
Köy ve mahalle muhtarlarından bir sosyal güvenlik kurumundan emekli aylığı almakta bulunanların bu aylıkları muhtarlık ödeneği ve harçlardan alacakları prim dolayısıyle kesilmez.
Madde 0004:
(Fıkra 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.) 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (a) ve (c) bentleri kapsamında sigortalı (1) sayılmayı gerektirecek bir çalışması bulunmayan veya bu kapsamda aylık (1) almayan köy ve mahalle muhtarları, 5510 sayılı Kanunun 4 üncü maddesinin birinci fıkrasının (b) bendi kapsamında sigortalı sayılırlar.
(Fıkra 29.04.2017 tarih ve 30052 sayılı Resmi Gazetede yayımlanan 690 Sayılı Khk ile [7077/29 md. ile Aynen Kabul] Değişmiştir.) Birinci fıkra kapsamında bulunanların prime esas kazanç alt sınırı üzerinden hesaplanacak sosyal güvenlik primleri, il özel idareleri veya yatırım izleme ve koordinasyon başkanlıkları tarafından doğrudan Sosyal Güvenlik Kurumuna ödenir. Sosyal güvenlik primlerinin karşılığı her yıl İçişleri Bakanlığı bütçesine konulur ve yılı içinde söz konusu bütçeden il özel idare ve yatırım izleme ve koordinasyon başkanlıkları bütçelerine aktarılır.
(1) 29.04.2017 Tarih ve 30052 Sayılı Resmi Gazetede Yayımlanan 690 Sayılı Khk ile [7077/29 md. ile Aynen Kabul] 4 üncü maddesi kapsamında sigortalı İbaresi 4 üncü maddesinin birinci fıkrasının (a) ve (c) bentleri kapsamında sigortalı şeklinde ve aylık ve gelir İbaresi aylık şeklinde değişmiştir.
Madde 0005:
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
Madde 0006:
(21.05.1987 tarih ve 3372 sayılı Kanunun 2 nci maddesiyle değişen şekli.) Köy ve mahalle muhtarlarına verilecek ödeneğin özel idare bütçelerine aktarılması, köy ve mahalle muhtarlarına ödenmesinin esas ve usulleri;mahalle muhtarlarının harç tahsilatının ve paylarının ödenme biçimi ile köy ve mahalle ve ihtiyar heyetleri tarafından verilecek resmi evraka ait basılı kağıtların tip, örnek ve bedellerine ilişkin hususlar Maliye ve Gümrük Bakanlığının görüşü alınarak İçişleri Bakanlığınca çıkarılacak bir yönetmelikle belirlenir.
Madde 0007:
18/3/1924 tarihli ve 442 sayılı Köy Kanunu ile 15/4/1944 tarihli ve 4541 sayılı Şehir ve Kasabalarda Mahalle Muhtar ve İhtiyar Heyetleri Teşkiline dair Kanunun bu Kanuna aykırı hükümleri yürürlükten kaldırılmıştır.
Madde 0008:
15/4/1944 gün ve 4541 sayılı Şehir ve Kasabalarda mahalle Muhtar ve İhtiyar Heyeti Teşkiline Dair Yasanın 20 nci maddesinin son fıkrası aşağıdaki biçimde değiştirilmiştir.
Yoksullukları mahalle muhtarı tarafından kabul edilenlerden ve üçüncü maddenin ikinci bendinde yazılı işlerden harç alınmaz.
Ek Madde 0001:
(21.05.1987 tarih ve 3372 sayılı Kanunun 3 üncü maddesiyle yürürlükten kaldırılmıştır.)
Geçici Madde:
(21.05.1987 tarih ve 3372 sayılı Kanunun 3 üncü maddesiyle yürürlükten kaldırılmıştır.)
Madde 0009:
Bu Kanun yayımı tarihinde yürürlüğe girer.
Madde 0010:
Bu Kanunu Bakanlar Kurulu yürütür.
Yükleyen: yasinuzunoglu
