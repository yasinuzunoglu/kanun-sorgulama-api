5083 sayılı Türkiye Cumhuriyeti Devletinin Para Birimi Hakkında Kanun
Yayımlandığı Resmî Gazete Tarihi: 31.01.2004
Yayımlandığı Resmî Gazete Sayısı: 25361
Kabul Tarihi	28.01.2004
Genel Gerekçe İçin Tıklayın
Madde 0001: Türkiye Cumhuriyeti Devletinin para birimi
Türkiye Cumhuriyeti Devletinin para birimi (1)Türk Lirasıdır. (1) Türk Lirasının alt birimi (1)Kuruştur. Bir (1)Türk Lirası (TL) yüz Yeni Kuruşa (Kr) eşittir.
Bakanlar Kurulu, Yeni Türk Lirası ve Yeni Kuruşta yer alan yeni ibarelerini kaldırmaya ve uygulamaya ilişkin esasları belirlemeye yetkilidir.
(1) 23.12.2008 Tarih ve 27089 Sayılı Regada yayımlanan Tebliğ ile bildirilen 05.05.2007 günü 26513 Sayılı Regada Yayyımlanan 2007/11963 Sayılı B.K.K ile YENİ ibareleri kaldırılmıştır.
Madde 0002: Türk Lirası ile Yeni Türk Lirası arasında değişim oranı ve Yeni Kuruşa tamamlama *
Türk Lirası değerler Yeni Türk Lirasına dönüştürülürken, birmilyon Türk Lirası (1.000.000 TL) eşittir bir Yeni Türk Lirası (l YTL) değişim oranı esas alınır.
Türk Lirası değerlerin Yeni Türk Lirasına dönüşüm işlemlerinin ve Yeni Türk Lirası cinsinden yapılan işlemlerin sonuçlarında ve ödeme aşamalarında yarım Yeni Kuruş ve üzerindeki değerler (1) bir Yeni Kuruşa tamamlanır; yarım Yeni Kuruşun altındaki değerler dikkate alınmaz. (2)
(27.04.2005 tarih ve 25798 sayılı Resmi Gazete de yayımlanan 5335 sayılı Kanunun 22 nci maddesiyle eklenmiştir. Yürürlük: 01.05.2005) İlgili kanunları gereğince uygulanacak adli ve idari para cezalarının hesaplanmasında ve ödenmesinde, bir Yeni Türk Lirası'nın (1 YTL) altında kalan tutarlar dikkate alınmaz.
(*) (Türk Lirası ile Yeni Türk Lirası arasında değişim oranı olan madde başlığı; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/13 maddesiyle 01.01.2005 tarihinden geçerli olarak Türk Lirası ile Yeni Türk Lirası arasında değişim oranı ve Yeni Kuruşa tamamlama şeklinde değiştirilmiş ve metne işlenmiştir.)
(1) (Bu kısımda yer alan Yeni Türk Lirası cinsinden yapılan işlemlerde yarım Yeni Kuruşun üzerindeki değerler ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/13 maddesiyle 01.01.2005 tarihinden geçerli olarak metinde görüldüğü şekilde değiştirilmiştir.)
(2) (Bu kısımda yer alan yarım Yeni Kuruş ve altındaki değerler dikkate alınmaz. ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/13 maddesiyle 01.01.2005 tarihinden geçerli olarak metinde görüldüğü şekilde değiştirilmiştir.)
Madde 0003: Türk Lirasına yapılan atıflarda değişiklik
Kanunlarda ve diğer mevzuatta, idarî işlemlerde, yargı kararlarında, her türlü hukukî muamelelerde, kıymetli evrak ve hukukî sonuç doğuran diğer belgeler ile ödeme ve değişim araçlarında Türk Lirasına veya liraya yapılan atıflar, 2 nci maddede belirtilen değişim oranında Yeni Türk Lirasına yapılmış sayılır.
Madde 0004: Banknotların resim ve görüntülerinin çoğaltılması ve yayınlanması
Halen tedavülde bulunan, tedavülden çekilmiş veya tedavüle çıkarılacak olan banknotların resim ve görüntülerinin çoğaltılması ve yayınlanmasına ilişkin boyut, renk, malzeme, çözünürlük, üzerinde bulunacak ibareler ve benzeri hususlarla ilgili şartlar Türkiye Cumhuriyet Merkez Bankasınca belirlenir ve Resmî Gazetede ilân olunur.
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) İlân olunacak şartlara uymayan kişiye, Türkiye Cumhuriyet Merkez Bankası Yönetim Komitesi tarafından, ikibin Türk Lirasından onbin Türk Lirasına kadar idarî para cezası verilir.
Madde 0005: Yürürlükten kaldırılan hükümler
24.12.1937 tarihli ve 3290 sayılı Devlet Hesaplarında Liranın Esas İttihaz Edilmesi Hakkında Kanun yürürlükten kaldırılmıştır.
Geçici Madde 0001:
Halen tedavülde bulunan Türk Lirası banknotlar ile madeni paralar 01.01.2005-31.12.2005 tarihleri arasında Yeni Türk Lirası banknotlarla ve yeni çıkarılacak madenî paralarla birlikte tedavül eder.
Söz konusu banknotların birlikte tedavülü ve değiştirilmesine ilişkin esaslar Türkiye Cumhuriyet Merkez Bankasınca, madenî paraların birlikte tedavülü ve değiştirilmesine ilişkin esaslar ise Hazine Müsteşarlığınca belirlenir.
Bu Kanunun uygulanmasında karşılaşılan tereddütleri gidermeye ve gerekli düzenlemeleri yapmaya Hazine Müsteşarlığının bağlı olduğu Bakan; görev alanlarına giren konularda düzenleme yapmaya Maliye Bakanlığı, Sanayi ve Ticaret Bakanlığı, Hazine Müsteşarlığı, Türkiye Cumhuriyet Merkez Bankası, Sermaye Piyasası Kurulu ve Bankacılık Düzenleme ve Denetleme Kurumu yetkilidir.
Geçici Madde 0002:
Türk Lirası üzerinden yapılan her türlü hukukî muamele ile hukukî sonuç doğuran belgelerin 2 nci maddede belirtilen değişim oranı dikkate alınarak 31.12.2005 tarihine kadar, bu tarih dahil Yeni Türk Lirasına göre değiştirilmesi halinde, muamele ve düzenlenecek belgeler her türlü vergi, resim, harç ve diğer yükümlülüklerden muaftır.
Geçici Madde 0003:
01.01.2005-31.12.2005 tarihleri arasında, bütün mal ve hizmet bedellerinin, 4077 sayılı Tüketicinin Korunması Hakkında Kanunun 12 nci maddesi çerçevesinde düzenlenecek etiket ve tarife listelerinde Türk Lirası ve Yeni Türk Lirası üzerinden ayrı ayrı gösterilmesi zorunludur.
Bu yükümlülüğü yerine getirmeyenler hakkında 4077 sayılı Kanunun 25 inci maddesinin ikinci fıkrasında öngörülen ceza uygulanır.
Madde 0006: Yürürlük
Bu Kanunun;
4 üncü maddesi ile geçici 1 inci maddesinin ikinci ve üçüncü fıkraları yayımı tarihinde,
Diğer hükümleri 01.01.2005 tarihinde,
Yürürlüğe girer.
Madde 0007: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
