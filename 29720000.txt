2972 sayılı Mahalli İdareler İle Mahalle Muhtarlıkları ve İhtiyar Heyetleri Seçimi Hakkında Kanun
Yayımlandığı Resmî Gazete Tarihi: 18.01.1984
Yayımlandığı Resmî Gazete Sayısı: 18285 (Mükerrer)
Kabul Tarihi	18.01.1984
BİRİNCİ BÖLÜM
Genel Hükümler
Madde 0001: Amaç ve kapsam
Bu Kanun mahallî idareler organlarının seçimlerine ilişkin esas ve usulleri düzenler. Bu amaçla:
İl genel meclisi üyelerinin,
Belediye başkanı ve belediye meclisi üyelerinin,
Köy ve mahalle muhtarları ile ihtiyar meclisi ve heyeti üyelerinin,
Seçim sistemi, usül, dönem ve zamanlarına ait esaslarla seçim çerçevelerine, aday olabilme ve seçilme ilkelerine ait hükümleri kapsar.
BİRİNCİ BÖLÜM
Genel Hükümler
Madde 0002: Seçim sistemi ve usulü
Mahallî idareler seçimleri serbest, eşit, gizli, tek dereceli, genel oy, açık sayım ve döküm esaslarına göre, yargı yönetim ve denetimi altında yapılır.
İl genel meclisi ve belediye meclisi üyelikleri için yapılan seçimlerde, onda birlik baraj uygulamalı nispi temsil sistemi, belediye başkanlığı seçiminde ise çoğunluk sistemi uygulanır.
BİRİNCİ BÖLÜM
Genel Hükümler
Madde 0003: Seçim çevresi
İl genel meclisi üyeleri seçimi için her ilçe bir seçim çevresidir.
Belediye başkanı ve belediye meclisi üyeleri seçimi için, her belde bir seçim çevresidir.
BİRİNCİ BÖLÜM
Genel Hükümler
Madde 0004: Büyük şehirlerdeki seçim çevresi
(Madde 06.12.2012 tarih ve 28489 sayılı Resmi Gazetede yayımlanan Kanun ile Değişmiştir.) Büyükşehir belediye başkanının seçiminde seçim çevresi, büyükşehir belediye sınırlarından oluşur.
BİRİNCİ BÖLÜM
Genel Hükümler
Madde 0005: Seçilecek üye sayısı
Her seçim çevresinde, seçilecek üye sayısı aşağıdaki usule göre hesaplanır.
İl genel meclisi üyelikleri için, son genel nüfus sayımı sonuçlarına göre:
Nüfusu 25.000 e kadar olan ilçelerde 2
Nüfusu 25.001 den 50.000 e kadar olan ilçelerde 3
Nüfusu 50.001 den 75.000 e kadar olan ilçelerde 4
Nüfusu 75.001 den 100.000 e kadar olan ilçelerde 5
Asıl üyelik ve aynı miktarda yedek üyelik hesaplanır.
Nüfusu 100.000 den yukarı olan ilçelerde fazla her 100.000 nüfus için bir asıl, bir yedek üye ilave olunur. Nüfusun 100.000 e bölünmesi hesabında artık sayı 50.000 den az olursa hesaba katılmaz, 50.000 (dahil) den fazla olursa artık sayıya da bir asıl, bir yedek üyelik hesap edilir.
Belediye meclisi üyelikleri için son genel nüfus sayımı sonuçlarına göre:
Nüfusu 10.000 e kadar olan beldelerde 9
Nüfusu 10.001 den 20.000 e kadar olan beldelerde 11
Nüfusu 20.001 den 50.000 e kadar olan beldelerde 15
Nüfusu 50.001 den 100.000 e kadar olan beldelerde 25
Nüfusu 100.001 den 250.000 e kadar olan beldelerde 31
Nüfusu 250.001 den 500.000 e kadar olan beldelerde 37
Nüfusu 500.001 den 1.000.000 a kadar olan beldelerde 45
Nüfusu 1.000.001 den fazla olan beldelerde 55
Asıl ve aynı sayıda yedek üyelik hesaplanır.
BİRİNCİ BÖLÜM
Genel Hükümler
Madde 0006: Büyükşehir belediye meclisine katılacak üye sayısı
Büyükşehir belideye meclisleri belediye hudutları içinde kalan ilçe seçim çevreleri için tespit edilen belediye meclisleri üye sayısının her ilçe için beşte biri alınmak suretiyle bulunacak toplam sayı kadar üyeden teşekkül eder.
Bu hesaplamada artık sayılar nazara alınmaz.
Yedek üyelikler de aynı usulle hesaplanır.
BİRİNCİ BÖLÜM
Genel Hükümler
Madde 0007: Tespit ve ilan
Her seçim çevresi için seçilecek asıl ve yedek üye sayısı o seçim çevresinin bağlı olduğu il seçim kurulu tarafından tespit olunarak ilgili ilçe seçim kurullarına bildirilir. İlçe seçim kurullarının durumu alışılmış usullerle ilan eder.
BİRİNCİ BÖLÜM
Genel Hükümler
Madde 0008: Seçim dönemi-seçim başlangıç tarihi ve seçim günü
(1. Fıkranın: 07.12.1988 tarih ve 3507 sayılı Kanunla değişen şekli.) Mahallî İdareler seçimleri beş yılda bir yapılır. Her seçim döneminin beşinci yılındaki 1 Ocak günü seçimin başlangıç tarihidir. Aynı yılın Mart ayının son Pazar günü oy verme günüdür.
(2. Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 24. Maddesi ile Yürürlükten Kaldırılmıştır.)
(20.03.1997 tarih ve 4231 sayılı Kanunla değişen şekli.) Yeni kurulan belediyelerin ilk belediye başkan ve belediye meclisi üyeleri seçimleri ile yeni kurulan illerde il genel meclisi üyeleri seçimi, yukarıdaki fıkralarda belirtilen ilk genel mahalli idareler seçimleri ile birlikte yapılır.
(20.03.1997 tarih ve 4231 sayılı Kanunla değişen şekli.) Mahalli idareler seçiminin savaş hali nedeniyle bir yıla kadar ertelenmesi kanunla düzenlenir.
BİRİNCİ BÖLÜM
Genel Hükümler
Madde 0009: Seçilme yeterliği
(27.12.1993 tarih ve 3950 sayılı Kanunla değişen şekli.) 2839 sayılı Milletvekili Seçimi Kanununun 11 inci maddesinde belirtilen sakıncaları taşımamak şartıyla on sekiz (1) yaşını dolduran her Türk vatandaşı belediye başkanlığına, il genel meclisi ve belediye meclisi üyeliğine seçilebilir.
(2. fıkra: 27.12.1993 tarih ve 3948 sayılı Kanunun 1 inci maddesiyle yürürlükten kaldırılmıştır.)
(1) yirmibeş İbaresi 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 23. Maddesi ile on sekiz şeklinde değişmiştir.
İKİNCİ BÖLÜM
Seçim Öncesi İşleri
Madde 0010: Adaylık
(1. Fıkranın: 31.03.1988 tarih ve 3420 sayılı Kanunla değişen şekli.) Anayasa ve Kanunlarda yazılı şartlara uygun olarak seçilme yeterliliğine sahip olan bir vatandaş, bir siyasî parti listesinden veya bağımsız olarak, il genel meclisi üyeliğine, belediye başkanlığına veya belediye meclisi üyeliğine adaylığını koyabilir.
(2. Fıkranın: 31.03.1988 tarih ve 3420 sayılı Kanunla değişen şekli.) Mahalli idareler seçimlerinde aday tespiti 2820 sayılı Siyasî Partiler Kanununun 37 nci maddesindeki hükümlere göre yapılır.
Ancak; 2820 sayılı Kanunun 37 ila 51 inci maddelerinde adı geçen Yüksek Seçim Kurulu yerine ilçe seçim kurulları, siyasi parti genel başkanlığı yerine siyasî parti ilçe başkanlıkları, keza büyükşehir belediyelerinde de il seçim kurulları, siyasî parti il başkanlıkları bu işlemleri yaparlar.
Ayrıca:
(31.03.1988 tarih ve 3420 sayılı Kanunla değişen şekli.) Yapılan aday tespitinde belediye başkanlığı için bir aday, belediye meclisi üyeliklerine o seçim çevresi için tespit edilen, üye adedi kadar asıl ve yedek olarak ayrı ayrı; il genel meclisi üyeliklerine o seçim çevresi için tespit olunan asıl ve yedek üyelikler sayısı kadar ayrı ayrı, aday belirlenir.
İl genel meclisi üyeliklerine o seçim çevresi için tespit olunan asıl ve yedek üyelikler sayısı kadar ayrı ayrı;
Aday belirlenir.
Önseçim çevresi belediyle meclisi üyeliği ve belediye başkanlığı için belde; il genel meclisi üyeliği için ilçe; büyükşehir belediye başkanlıkları için o sehir belediye hudutları içidir.
(07.12.1988 tarih ve 3507 sayılı Kanunla değişen şekli.) Siyasî partiler, belediye meclis üye sayısı 9 ve 11 olan beldelerde bir, 15 olan beldelerde iki, 25 ve 31 olan beldelerde üç, 37 olan beldelerde dört, 45 olan beldelerde beş, 55 olan beldelerde altı adet kontenjan adayı gösterirler. Kontenjan adayı adayların sıralamasına dahil edilmeyerek aday listelerinde kontenjan adayı olarak ayrıca yazılır.
Siyasî partiler kontenjan adaylarını merkez yoklaması ile tespit ederler. Ancak, merkez karar ve yönetim organları bu yetkisini il veya ilçe yönetim kurumlarına devredebilirler. Siyasî partiler kontenjan adaylarını bu Kanunun 12 nci maddesindeki aday listesinde yer vermek suretiyle ilçe seçim kurullarına bildirirler. Kontenjan adayları bu Kanunun 18 inci maddesinin (f) bendinin ikinci fıkrasındaki aday listelerinde de yedek adaylardan sonra ayrıca yazılır.
(07.08.1988 tarih ve 3469 sayılı Kanunla eklenmiştir.) Önseçimle aday tespiti halinde, belediyle başkanı ile belediye meclisi üye aday adayları müşterek liste ile önseçime katılabilirler. Bu halde, partili seçmen bu müşterek listeyi aynen veya bu müşterek listedeki mevcut aday adaylarından istediklerini çizmek ve bunların yerine diğer aday adaylarından isimler yazmak veya 2820 sayılı Siyasî Partiler Kanununun 46 ncı maddesinde belirtilen aday adayları listesine işaret koymak suretiyle oyunu kullanabilir. Siyasi partiler 2820 sayılı Siyasi Partiler Kanununun 46 ncı maddesinde belirtilen aday adayları listesi ile birlikte müşterek listeli aday adayları listelerini de ilçe seçim kurulu başkanlıklarına verirler.
(07.12.1988 tarih ve 3507 sayılı Kanunla eklenmiştir.) Seçimlere katılacak Siyasî Partiler hangi seçim çevrelerinde, hangi usul ve esaslarla aday tespiti yapacaklarını Yüksek Seçim Kuruluna bildirirler.
Bir siyasî partinin teşkilatı bulunmaması nedeniyle önseçim yapamadığı önseçim çevresinden adaylarını ve adayların sırasını o partinin merkez karar ve yönetim kurulu tespit eder.
Mahalli idare seçimlerinde siyasî parti adaylarından parti genel merkez yetkili organlarınca belirlenecek miktarda başvuru aidatı alınabilir. Bu aidatın miktarı en yüksek Devlet memurunun brüt aylığını geçemez. Belediye başkanlığı için bağımsız aday olanlar hakkında 2839 sayılı Milletvekili Seçimi Kanununun 21 inci maddesinin 2 nci fıkrası ile 41 inci maddesi hükmü kıyasen uygulanır. Seçim sonucunda belediye başkanlığına seçilen adaya aldığı oy miktarına bakılmaksızın alınan teminat iade olunur.
İKİNCİ BÖLÜM
Seçim Öncesi İşleri
Madde 0011: Eksik adaylıkların tamamlanması
Herhangi bir sebeple, eksik aday gösterilmiş olan siyasî partilerin ilçe başkanlıklarına, ilçe seçim kurulu tarafından bu eksiğin tamamlanması gereği tebliğ olunur.
(2. Fıkranın: 02.03.1984 tarih ve 2986 sayılı Kanunla değişen şekli.) İlgili parti teşkilatı, bu tebliğinden itibaren beş gün içinde aday listesini tamamlayamazsa, o parti o seçim çevresinden, eksik liste ile ilgili seçime katılır.
Siyasî partilerin merkez karar ve yönetim kurulları, süreyi geçirmemek amacı ile eksik listeyi tamamlama yetkisini önceden ilçe idare kurullarına verebilir.
İKİNCİ BÖLÜM
Seçim Öncesi İşleri
Madde 0012: Siyasi partilerin aday listelerini vermeleri
Siyasî partilerin ilçe idare kurulları, seçime katılacakları çevrelere ait aday listelerini ilçe seçim kurullarına, alındı belgesi karşılığında, önseçim gününden en geç on gün sonraki gün saat 17.00 ye kadar verirler.
İlçe seçim kurulları geçici aday listelerini mahallinde alışılmış usullerle ilan ederler.
Büyükşehirler için siyasî partilerin il idare kurulları, belediye başkanı adaylarını alındı belgesi karşılığında önseçim gününden en geç on gün sonraki gün saat 17.00 ye il seçim kuruluna verirler. Bağımsız adaylar da il seçim kuruluna başvururlar. İl seçim kurulları geçici adayların mahallinde alışılmış usullerle ilan ederler.
İKİNCİ BÖLÜM
Seçim Öncesi İşleri
Madde 0013: Bağımsız adayların müracaatı
İl genel meclisi üyeliği, belediye meclisi üyeliği ve belediye başkanlığına bağımsız olarak adaylığını koymak isteyenler, seçime katılacakları seçim çevresinin bulunduğu ilçe seçim kurulu başkanlığına, bu Kanunun adaylık için aradığı şart ve vasıfları haiz olduklarını belirten bir dilekçe ile başvururlar.
(2. Fıkranın: 07.12.1988 tarih ve 3507 sayılı Kanunla değişen şekli.) Bağımsız adaylar Yüksek Seçim Kurulunca tespit edilen ön seçim tarihine kadar adaylık için başvurabilirler.
İlçe seçim kurulları, bağımsız adaylara ilişkin listeleri de, ait olduğu seçim çevresinde geçici listeler halinde alışılmış usullerle ilan ederler.
(28.12.1993 tarih ve 3959 sayılı Kanunla eklenmiştir.) Bağımsız adaylık için başvuranlar, en yüksek derecedeki Devlet Memurunun brüt aylığı kadar parayı ilgili mal sandığına yatırarak makbuzunu başvurma belgelerine eklerler.
(28.12.1993 tarih ve 3959 sayılı Kanunla eklenmiştir.) Bu miktar hazineye irad kaydedilir.
İKİNCİ BÖLÜM
Seçim Öncesi İşleri
Madde 0014: Adaylara karşı itiraz
Adaylıkların geçici olarak ilanından itibaren iki gün içinde ilçe seçim kuruluna itiraz edilebilir. İtirazlar, ilçe seçim kurulunca en geç iki gün içinde karara bağlanır. İlgililer kararlara karşı iki gün içinde, il seçim kuruluna itiraz edebilirler. İl seçim kurulu bu itirazları en çok iki gün içinde kesin olarak karara bağlar.
(2. Fıkranın: 02.03.1984 tarih ve 2986 sayılı Kanunla değişen şekli.) Siyasî partilerin aday listelerinde, yapılan itirazlar üzerine eksiklik husule geldiği takdirde, İlçe Seçim Kurulunun tebliğinden itibaren, beş gün içinde bu eksikliklerini tamamlayamazlarsa, o partiler o seçim çevresinde, eksik liste ile ilgili seçime katılırlar.
İKİNCİ BÖLÜM
Seçim Öncesi İşleri
Madde 0015: Adayların incelenmesi
İlçe Seçim kurulları, kendi seçim çevrelerinin adayları hakkında, yapacakları inceleme sonucunda bu Kanunda yazılı adaylık şartlarında noksanlık veya aykırılık bulunduğunu görürlerse, durumu geçici ilan tarihinden itibaren iki gün içinde ilgili adaya ve siyasî partilerin ilçe başkanlıklarına bildirirler.
İlgili aday veya mensubu olduğu siyasî parti, bu bildirim üzerine en geç iki gün içinde il seçim kuruluna itiraz edebilir. İl seçim kurulu bu itirazı en geç iki gün içinde kesin karara bağlar.
İtirazı reddedilen bağımsız aday seçime katılma hakkını kaybeder. Siyasî parti adayları hakkında 14 üncü maddenin ikinci fıkrası hükmü uygulanır.
İKİNCİ BÖLÜM
Seçim Öncesi İşleri
Madde 0016: Adayların ilanı
Adaylık kesinleştikten sonra, ilçe seçim kurulları, bütün adayları oy verme gününden önceki, 20 nci gün ilan eder. Adayların ilanından sonra, adaylıktan istifa, seçim sonuna kadar nazarı itibare alınmaz. Ancak, bu gibiler seçilmiş bulunurlarsa, istifaları hüküm ifade eder ve yerlerine kendilerinden sonra gelenler seçilmiş sayılırlar. Ölüm halinde de aynı şekilde hareket edilir.
İKİNCİ BÖLÜM
Seçim Öncesi İşleri
Madde 0017: İl genel meclisi ve belediye meclisi üyeleri ile belediye başkanlarının adaylığı
(28.12.1993 tarih ve 3959 sayılı Kanunla değişen şekli.) Milletvekilleri, belediye başkanları, il genel meclisi ve belediye meclisi üyeleri ile muhtarlar mahalli idareler seçimlerinde adaylıklarını koyabilmek veya aday gösterilebilmek için görevlerinden istifa etmek zorunda değildirler.
Milletvekilliği, belediye başkanlığı, il genel meclisi ve belediye meclisi üyeliği ile muhtarlık bir şahıs uhdesinde birleşemez. Bu görevlerin birisinde bulunanlardan bir diğerine seçilenler, seçim sonuçlarının kendilerine tebliğ edildiği tarihten itibaren 15 gün içinde tercih haklarını kullanırlar. Bu süre içinde tercih haklarını kullanmayanlar seçildikleri yeni görevi reddetmiş sayılırlar.
ÜÇÜNCÜ BÖLÜM
Seçim Günü İşleri
Madde 0018: Kullanılacak oy pusulasının şekli
İl genel meclisi üyeleri, belediye meclisi üyeleri, belediye başkanlığı seçimlerinde birleşik oy pusulası kullanılır.
Birleşik oy pusulaları aşağıdaki esaslar dahilinde hazırlanır.
(28.12.1993 tarih ve 3959 sayılı Kanunla değişen şekli.) Oy pusulaları, 298 sayılı Seçimlerin Temel Hükümleri ve Seçmen Kütükleri Hakkında Kanunun 14 üncü maddesinin (1) numaralı bendindeki esaslara uygun olarak, Tükiye Cumhuriyeti Yüksek Seçim Kurulu filigranı bulunan, özel surette imal edilmiş kağıtlara Yüksek Seçim Kurulu veya Yüksek Seçim Kurulunun izin ve denetimi ile İl Seçim Kurulları tarafından bastırılır. Birleşik oy pusulalarındaki siyasî parti sütunları arasında yarım (0,5) cm. kadar veya iki cizgi ile belirlenmiş bir aralık bırakılır.
(31.07.1998 tarih ve 4381 sayılı Kanunla değişen şekli.) Belediye Başkanlığı seçiminde kullanılacak birleşik oy pusulalarının en üstünde Siyasi Partiler ve bağımsız adaylar varsa Siyasi Partiler ve Bağımsız Adaylar ibaresi yazılır. Bu ibarenin altına seçime katılan siyasi partilerin temsilcileri huzurunda Yüksek Seçim Kurulu tarafından kur'a esasına göre en başta ve ortada partinin özel işareti, özel işaretin altında tam yazı halinde adı, belirli bir aralık veya çizgiden sonra, çapı 2 cm olan bir boş daire basılır ve bütün bunların altı çizilir. Bu çizginin altına o partinin aday ad ve soyadları konulur.
Siyasî parti sütunları arasında EVET mühürünün yarıçapı kadar ve iki çizgi ile belirlenmiş bir aralık bırakılır.
(07.08.1988 tarih ve 3469 sayılı Kanunun 3 üncü maddesiyle yürürlükten kaldırılmıştır.)
(07.08.1988 tarih ve 3469 sayılı Kanunun 3 üncü maddesiyle yürürlükten kaldırılmıştır.)
(31.07.1998 tarih ve 4381 sayılı Kanunla değişen şekli.) İl genel meclisi ve belediye meclisleri üyeleri seçimlerinde kullanılan birleşik oy pusulasına siyasi parti adaylarının ad ve soyadları yazılmaz. Birleşik oy pusulası, isim listesi hariç, yukarıdaki bentlerde yazılı şartlara uygun olarak hazırlanır.
(28.12.1993 tarih ve 3959 sayılı Kanunla değişen şekli.) Her sandıkta kullanılacak birleşik oy pusulaları o sandığın seçmen sayısının % 15 i kadar fazla adette paketler haline getirilerek Yüksek Seçim Kurulu veya oy pusulalarını bastıran seçim kurulu tarafından numaralanıp, mühürlendikten sonra yeteri kadar zarf ve belediye meclisi üye adayları isim listesi ile birlikte seçim çevrelerine gönderilir.
Birleşik oy pusulalarının içine konulacağı zarflar 298 sayılı Seçimlerin Temel Hükümleri ve Seçmen Kütükleri Hakkında kanun hükümlerine göre hazırlanıp dağıtılır.
ÜÇÜNCÜ BÖLÜM
Seçim Günü İşleri
Madde 0019: Oyların kullanma şekli
(1. Fıkranın: 07.08.1988 tarih ve 3469 sayılı Kanunun 3 üncü maddesiyle değişen şekli.) Seçmen; Yüksek Seçim Kurulu veya Yüksek Seçim Kurulunun izin ve denetimiyle il seçim kurulları tarafından yaptırılıp sandık kurullarına kadar ulaştırılan ve birleşik oy pusulaları (1) ile birlikte kendisine verilen EVET veya TERCİH yazılı mühürü alarak oyunu kullanmak üzere kapalı oy verme yerine girer.
(2. Fıkranın: 28.12.1993 tarih ve 3959 sayılı Kanunla değişen şekli.) Seçmen sandık kurulunca verilecek mühürü birleşik oy pusulasında tercih ettiği partiye veya varsa bağımsız adaya ait özel daire içine basmak suretiyle oyunu kullanır.
(3. Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 22. Maddesi ile ikinci fıkrasından sonra gelmek üzere Eklenmiştir) Belediye başkanlığı, belediye meclisi üyeliği, il genel meclisi üyeliği ve muhtarlık seçimlerinde oy pusulaları aynı zarfa konulur. Ancak 298 sayılı Kanunun 14 üncü maddesi uyarınca seçim bölgelerinin birleştirilmesine karar verilmesi halinde, muhtarlık seçiminde oy pusulası ayrı zarfa konulur ve bu zarf ayrı sandığa atılır.
(4. Fıkranın: 28.12.1993 tarih ve 3959 sayılı Kanunla değişen şekli.) Oyunu kullanan seçmen birleşik oy pusulalarını (1) katlayarak zarfa koyar ve zarfı yapıştırır. Mühürü sandık kurulu başkanına verir ve oyunu sandığa atar.
(Mevcut 4. Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 22. Maddesi ile Yürürlükten Kaldırılmıştır.)
(Mevcut 5. Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 22. Maddesi ile Yürürlükten Kaldırılmıştır.)
(1) pusulası İbaresi 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 22. Maddesi ile pusulaları şeklinde ve pusulasını İbaresi pusulalarını şeklinde değişmiştir.
ÜÇÜNCÜ BÖLÜM
Seçim Günü İşleri
Madde 0020: Geçerli sayılmayan oylar
İl genel meclisi ve belediye meclisi üyelikleri ile belediye başkanlığı seçimlerinde kullanılan birleşik oy pusulalarından hangilerinin geçerli sayılamayacağı 298 sayılı Seçimlerin Temel Hükümleri ve Seçmen Kütükleri Hakkında Kanun ile 2839 sayılı Milletvekili Seçimi Kanunu hükülerince belirlenir.
ÜÇÜNCÜ BÖLÜM
Seçim Günü İşleri
Madde 0021: Tutanağa geçirme
İlçe seçim kurulu sandık kurullarından gelen tutanakları belediye başkan ve meclis üyeleri seçimi için beldeler; il genel meclisi seçimi için ilçeler; büyük şehirbelediye başkanı, büyükşehir belediye hudutları içindeki ilçeler belediye başkanı ve belediye meclisi seçimi için de ilçeler itibariyle birleştirerek o seçim çevresindeki:
Seçmen sayısını,
Oyunu kullanan seçmen sayısını,
İtiraz edilmiş veya ihtilaflı görülmüş olup da geçerli sayılarak hesaba katılan oy pusulası sayısını,
Geçerli sayılmayan ve hesaba katılmayan oy pusulaları sayısını,
Geçerli sayılan ve hesaba katılan oy pusulaları genel toplamını,
Seçime katılmış olan siyasi partilerden ve bağımsız adaylardan her birinin aldığı geçerli oy miktarını gösteren geçerli oy pusulaları sayısını,
Tutanağa geçirir.
DÖRDÜNCÜ BÖLÜM
Seçimlerden Sonra Yapılacak İşler
Madde 0022: Belediye başkanlıklarına seçilenlerin tespiti
Sandık kurullarınca gönderilen belediye başkanı seçimlerine ilişkin tutanaklar ilçe seçim kurulu tarafından birleştirilerek en çok oy alan aday, başkanlığa seçilmiş olur.
Büyükşehir belediye başkanı seçimlerine ilişkin ilçe birleştirme tutanakları ilçelerden il seçim kuruluna gönderilir. İl seçim kurulu tarafından bu tutanaklar birleştirilerek en çok oy alan aday, büyükşehir belediye başkanlığına seçilmiş olur.
DÖRDÜNCÜ BÖLÜM
Seçimlerden Sonra Yapılacak İşler
Madde 0023: İl genel meclisi ve belediye meclisi üyeliklerine seçilenlerin tespiti
Siyasi partilerin ve bağımsız adayların elde ettikleri il genel meclisi ve belediye meclisi asıl üye sayısı aşağıdaki şekilde hesaplanır:
Bir seçim çevresinde kullanılan geçerli oy toplamının onda birine tekabül eden sayı, bütün partilerin ve bağımsız adayların aldıkları oy sayısından ayrı ayrı çıkarılır. Bu çıkarmadan sonra geriye oyu kalmayan siyasî partiler ve bağımsız adaylar üye tahsisinde hesaba katılmaz. Yapılan çıkarmadan sonra geriye oyu kalan siyasî partilerin ve bağımsız adayların isimleri alt alta, kalan oyları da hizalarına yazılır. Bu sayılar önce bire, sonra ikiye, sonra üçe ... şeklinde devam edilmek suretiyle o seçim çevresinin çıkaracağı asıl üye sayısına ulaşıncaya kadar bölünür. Elde edilen paylar, siyasî parti ayırımı yapılmaksızın, en büyükten en küçüğe doğru sıralanır. Belediye ve il genel meclisi üye tamyasayı kadar üyelikler, bu payların sahibi olan siyasî partilere ve bağımsız adaylara, sayıların büyüklük sırasına göre tahsis olunur.
Son kalan asıl üyelikler için birbirine eşit rakamlar bulunduğu takdirde bunlar, aralarında ad çekmek suretiyle tahsis yapılır.
(07.12.1988 tarih ve 3507 sayılı Kanunla eklenmiştir.) 10 uncu madde uyarınca kontenjan adayı gösterilen belediye meclis üyesi seçim çevrelerinde bu maddeye göre yapılan bölme işlemi kontenjan sayısı çıkarılmak suretiyle yapılır. Kontenjan adayı gösterilen bu seçim çevrelerinde geçerli oyların en çoğunu almış olan siyasî partinin kontenjan adayları belediye meclis üyeliğini kazanmış olurlar.
(07.12.1988 tarih ve 3507 sayılı Kanunla eklenmiştir.) Büyük şehirlerde, kontenjan adaylığından belediye meclisi üyeliğine seçilenlerden birinci sıradakiler bu Kanunun 6 ncı maddesinde belirtilen oranla sınırlı kalmak kaydı ile Büyükşehir Belediye Meclisine katılırlar.
Siyasî parti adaylarından seçilenler aşağıdaki şekilde tespit edilir:
İlçe seçim kuruluna verilen aday listesindeki sıra, seçimlerde siyasî partilerin kazandıkları il genel veya belediye meclisi asıl üyeliklerinin tespitine esas olur.
Büyükşehir belediye başkanlığını kazananlara il seçim kurulları, diğer kazananlara ilçe seçim kurulları tarafından tutanakları verilir.
İl seçim kurulu başkanı büyükşehir belediye başkanlığına seçileni, ilçe seçim kurulu başkanı da belediye başkanlığı, belediye meclisi üyelikleri ve il genel meclisi üyeliklerine seçilenleri gösteren tutanağın bir suretini o seçim çevresinde derhal alışılmış usullerle ilan ettirir, bir suretini de bir hafta süre ile seçim kurulu kapısına astırır.
Yedek üyelikler için de (a) ve (b) bentleri hükümleri uygulanır. Siyasî partilerin kazandıkları yedek üyeler, asıl üyeliğe seçilenlerden sonra gelen isimden itibaren sıra ile tespit olunur.
DÖRDÜNCÜ BÖLÜM
Seçimlerden Sonra Yapılacak İşler
Madde 0024: Büyük şehir meclisine katılacak üyeler
Bu Kanunun 6 ncı maddesinde tespit olunan büyük şehir meclisi üyeleri, her ilçe (23.07.2004 tarih ve 25531 sayılı Resmi Gazete de yayımlanan 5216 sayılı Kanunun 30 uncu maddesiyle eklenen ibare.) ve ilk kademe belediyesi için seçilmiş olan asıl üyelerin seçiliş sıralarına göre baştan başlayarak yeter sayıya kadar inilmek suretiyle bulunur.
Yedek üyelikler de aynı usulle hesaplanır.
DÖRDÜNCÜ BÖLÜM
Seçimlerden Sonra Yapılacak İşler
Madde 0025: Seçimin veya tutanağın iptali
Seçim tutanaklarına yapılan itirazlar, oyların dökümüne, sayımına veya bu oyların siyasî partiler ile bağımsız adaylara bölünmesine ilişkin olduğu ve yeniden yapılan döküm, sayım ve hesap sonucunda tutanakların iptaline karar verildiği takdirde, bu yeni işlem sonucuna göre seçilmiş oldukları anlaşılanların il seçim kurulu tarafından tutanakları verilir.
Bir seçim çevresinde yapılan seçimin, seçim işlemleri sebebiyle iptaline karar verildiği takdirde, o seçim çevresinde yeniden seçim yapılır. İl seçim kurulu, seçimin iptaline dair kararı ilan ettiği gibi kararın kesinleşmesini müteakip o çevrede seçimin yapılacağını da derhal ilan eder.
Bu ilandan sonra gelen 60 ncı günü takip eden ilk pazar, oy verme günüdür.
Yukarıdaki fıkralar dışında meclis üyelerinden bir veya birkaçının tutanaklarının iptaline karar verildiği takdirde, tutanağı iptal olunan meclis üyesi yerine, mensup oldukları siyasî parti listesindeki sıraya göre, belli olan sırada olanlara tutanakları verilir.
İl seçim kurullarının kararlarına karşı 26 Nisan 1961 tarihli ve 298 sayılı Seçimlerin Temel Hükümleri ve Seçmen Kütükleri Hakkında Kanunun 130 uncu maddesinde tespit edilmiş olan süreler içinde, Yüksek Seçim Kuruluna itiraz edilebilir.
BEŞİNCİ BÖLÜM
Seçim Sonuçlarının İlanı
Madde 0026: Seçim sonuçlarının yüksek seçim kurulunca ilanı
Yüksek Seçim Kurulu, ilçe seçim kurulları tarafından yollanan belgelere dayanarak, seçimin genel sonucunu ilan eder.
BEŞİNCİ BÖLÜM
Seçim Sonuçlarının İlanı
Madde 0027: Seçim sonuçlarının devlet istatistik enstitüsü tarafından yayımlanması
Devlet İstatistik Enstitüsü, ilçe seçim kurulları tarafından kendilerine verilecek belgelere dayanarak seçim çevreleri itibariyle sandık tutanaklarından mevcut bilgiyi, en geç seçimi takip eden yıl içinde yayımlar.
BEŞİNCİ BÖLÜM
Seçim Sonuçlarının İlanı
Madde 0028: Belediye ve il genel meclisi yedek üyelerinin asıl üyeliğe getirilmesi
İl genel meclisi üyeliklerinde, herhangi bir sebeple boşalma olduğu takdirde vali, belediye meclisi üyeliklerinde boşalma olduğu takdirde ise, belediye başkanı beş gün içerisinde meclise katılacak yedek üyelerin adını yetkili seçim kurulundan sorar ve üçgün içerisinde adı bildirilen üyeyi davet eder. Bu suretle davet edilen üye, kalan süreyi tamamlar.
Boşalan üyelik hangi ilçe veya siyasî partiye ait ise, davet edilecek yedek üye de, aynı ilçe ve siyasî partiden olur.
Bir partiden boşalan asıl üyelik için, o partiden davet edilecek yedek üye kalmamış ise veya boşalan asıl üyelik bir bağımsıza ait ise, parti ayırımı yapılmaksızın oy bölüşümünde sırası önde gelen yedek üye asıl üyeliğe davet edilir.
Bir siyasî parti listesinden, meclis asıl üyeliğine seçildikten sonra, başka bir siyasî partiye geçen veya bağımsız kalanlardan asıl üyelik açıldığı takdirde, bu üyelerin meclis üyeliğine seçildikleri sırada mensup oldukları partinin yedek üyesi, asıl üyeliğe çağırılır.
BEŞİNCİ BÖLÜM
Seçim Sonuçlarının İlanı
Madde 0029: Seçimlerin yenilenmesi
(07.12.1988 tarih ve 3507 sayılı Kanunla eklenmiştir.) Seçim dönemi sonundan önce;
bir seçim çevresinde yapılan seçimin seçim işlemleri sebebiyle iptaline karar verilmesi,
Belediye meclisi veya il genel meclisinin yetkili organlarca feshi,
belediye meclisi veya il genel meclisi üyeliklerinin herhangi bir sebeple boşalması ve meclis üye sayısının yedeklerinin de getirilmesinden sonra üye tamsayısının yarısından aşağıya düşmesi,
(20.03.1997 tarih ve 4231 sayılı Kanunla yürürlükten kaldırılmıştır.) (13.07.2005 tarih ve 25874 sayılı Resmi Gazete de yayımlanan 5393 sayılı Kanunun 85/c maddesiyle yeniden düzenlenen şekli.) Belediye kurulması,
Hallerinde mülki amirlerin vaki boşalmaları otuz gün içinde İlçe Seçim Kuruluna bildirmeleri üzerine, İlçe Seçim Kurulu sözkonusu organ için yeniden seçim yapılmasına karar vererek durumu alışılmış usullerle ilan eder.
(2. Fıkranın: 20.03.1997 tarih ve 4231 sayılı Kanunla değişen şekli.) a, b, c bentlerinde yazılı hallerde bu ilandan sonra gelen altmışıncı günü takip eden ilk Pazar günü oy verme günüdür. Ancak, mahalli idareler genel seçimine bir yıldan az bir süre kalmış ise mahalli idareler ara seçimi yapılmaz.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Madde 0030: Seçilecek üye sayısı
Köy ihtiyar meclisine, son genel nüfus sayımı sonuçlarına göre;
Nüfusu 1 000 e kadar olan köylerde 8
Nüfusu 1 001 den 2 000 e kadar olan köylerde 10
Nüfusu 2 000 den fazla olan köylerde 12
Üye seçilir. Seçilecek üye sayısı ilçe seçim kurulu başkanınca belirlenir.
Oyların tasnifi sonucunda en çok oy alanlardan başlanarak nüfusu 1 000 e kadar olan köylerde ilk dört üye, nüfusu 1 001 den 2 000 e kadar olan köylerde ilk beş üye ve nüfusu 2 000 den fazla olan köylerde ilk altı üye asıl, geri kalanlar ise yedek üye olur.
Mahalle ihtiyar heyetine sekiz üye seçilir. Oyların tasnifi sonucunda en çok oy alan dört üye asıl, geri kalanlar ise yedek üyi olur.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Madde 0031: Adaylık ve seçilme yeterliliği
Köy muhtarlığı ve köy ihtiyar meclisi üyeliği mahalle muhtarlığı ve mahalli ihtiyar heyeti üyeliği seçimlerinde adaylık usulü yoktur.
(2. Fıkranın: 02.03.1984 tarih ve 2986 sayılı Kanunla değişen şekli.) En az altı aydan beri o mahalle veya köyde oturmak şartıyla on sekiz (1) yaşını dolduran her Türk vatandaşı bu Kanunda ve bu Kanunun atıf yaptığı diğer kanunlarda öngörülen hükümlerce seçilmeye mani hali olmamak kaydıyla, muhtar, ihtiyar meclisi ve ihtiyar heyeti üyesi seçilebilir. Bunlar için ilkokul mezuniyeti şartı aranmaz; okur- yazar yeterlidir.
442 sayılı Köy Kanununun 41 inci maddesi gereğince görevden uzaklaştırılan köy muhtarları ile 4541 sayılı Şehir ve Kasabalarda Mahalle Muhtar ve İhtiyar Heyetleri Teşkiline Dair Kanunun 18 inci maddesine göre sıfatları kaldırılan mahalle muhtar ve ihtiyar heyeti üyeleri tekrar aynı görevlere seçilemezler.
(1) 25 İbaresi 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 23. Maddesi ile on sekiz şeklinde değişmiştir.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Madde 0032: Seçim çevresi, oy verme ve seçim sistemi
Mahalle muhtarlığı ve ihtiyar heyeti için, mahalle; köy muhtarlığı ve ihtiyar meclisi için köy; seçim çevresidir.
(Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 24. Maddesi ile Yürürlükten Kaldırılmıştır.)
(Fıkra 06.12.2012 tarih ve 28489 sayılı Resmi Gazetede yayımlanan Kanun ile Değişmiştir.) Muhtar ile ihtiyar meclisi veya heyeti üyelerinin seçiminde; muhtar ile bu Kanunun 30 uncu maddesinin (a) ve (b) bentlerinde gösterilen ihtiyar meclisi veya heyeti üye sayısı kadar ismin birlikte yazılı olduğu oy pusulası kullanılır.  (Son Cümle 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 24. Maddesi ile Yürürlükten Kaldırılmıştır.)
(02.03.1984 tarih ve 2986 sayılı Kanunla eklenmiştir.) Bu seçimler için kullanılacak oy pusulaları, basılabilir, teksir edilebilir ve her türlü araçlar çoğaltılabilir.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Madde 0033: Boşalan muhtarlık, ihtiyar meclisi ve heyeti üyeliği için seçim yapılması
Köy veya mahalle muhtarlığının herhangi bir sebeple boşalması halinde ihtiyar meclisi veya heyetinin birinci üyesi durumu, yazılı olarak ilgili seçim kuruluna ve mahallin en büyük mülkiye amirine bildirmek zorundadır.
Boşalan muhtarlıklar için her yıl Haziran ayının ilk pazar günü seçim yapılır. Seçim yapılıncaya kadar muhtarlık görevi mahallin en büyük mülkiye amiri tarafından atanacak muhtar vekili tarafından yürütülür.
Seçim döneminin sona ermesinden önce ihtiyar meclisi veya heyeti üye sayısının yedeklerinin de getirilmesinden sonra üye tamsayısının, köylerde tabii üyeler hariç, yarısına düşmesi halinde, muhtar, durumu bir hafta içinde ilgili seçim kurulu başkanlığına ve bilgi için de mahallin en büyük mülkiye amirine bidirmeye mecburdur.
Bu bildirim üzerine ilçe seçim kurulu başkanlığınca durum 48 saat içinde ilan edilir. İlan tarihinden sonra gelen 60 ıncı günü takip eden ilk pazar günü oy verilir.
İhtiyar meclisi veya heyeti seçimin yapılması gerektiği hallerde köy veya mahalle muhtarlığı da boşalmış ise, Haziran ayı beklenmeksizin her iki seçim beraber yapılır.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Madde 0034: Diğer işlemler
Muhtar, ihtiyar heyeti, ihtiyar meclisi seçimlerinde diğer işlemler bu Kanunda ve bu Kanunun atıf yaptığı diğer kanunlarda yazılı usul ve esaslara göre yürütülür.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Ek Madde 0001:
(14.06.1989 tarih ve 3573 sayılı Kanunla eklenmiştir.) (28.12.1993 tarih ve 3959 sayılı Kanunla değişen şekli.) Seçmen kütüğüne kaydı ve sandık listesinde oy kullanma yeterliliği bulunduğu halde, mahalli idareler genel ve ara seçimlerine meşru mazeretleri olmaksızın katılmayanlar ilçe seçim kurulu başkanı tarafından 200.000 (İkiyüzbin) lira para cezası ile cezalandırılır. Bu karar kesindir.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Ek Madde 0002:
(28.12.1993 tarih ve 3959 sayılı Kanunla eklenmiştir.) Dağınık mahalle ve sair yerleşim yerleri bulunan köylerde veya köylerin birbirlerine yakın olduğu durumlarda seçim sandıklarının bir tek mahalde veya bir tek köyde toplanması, seçim gününden en az bir hafta önce ilan edilmek koşuluyla İlçe Seçim Kurulunca kararlaştırılabilir.
ALTINCI BÖLÜM
Köy ve Mahalle Muhtarları, Köy İhtiyar Meclisi ve Mahalle İhtiyar Heyeti Üyeliği Seçimleri
Ek Madde 0003:
(12.05.1994 tarih ve 3989 sayılı Kanunla eklenmiştir.) Subaylar, astsubaylar, hakimler ve savcılar ile yüksek yargı organları mensupları hariç olmak üzere, kamu kurumları ile kamu kurumu niteliğinde bir kuruluşta memur veya kadrolu işçi olarak çalışmakta iken bu görevinden ayrılarak Belediye Başkanı seçilmiş olup da yeniden aday olmayan veya seçilemeyenler, hizmet süreleri itibariyle veya yaş haddi nedeniyle emekliliğe hak kazanmamış olmaları kaydıyla, seçimlerin kesin sonuçlarının Yüksek Seçim Kurulunca ilanını takip eden iki ay içinde daha önceki kurumlarının bağlı bulunduğu bakanlığa başvurmaları halinde eski görevlerine veya istifa ettikleri tarihteki kurumun özelliği ve niteliğine uygun eşdeğer bir göreve atanabilirler. Ancak yargı kararı ile belediye başkanlığı görevi sona erenler ve istifa edenler hakkında bu hüküm uygulanmaz.
YEDİNCİ BÖLÜM
Geçici Hükümler
Geçici Madde 0001:
Bu Kanun uyarınca yeni il genel meclisi seçimleri yapılarak il genel meclisi ilk toplantılarını yapıncaya kadar 25.09.1980 gün ve 2304 sayılı 13.03.1329 tarihli İdarei Umumiyei Vilayat Kanunu Muvakkatına Ek Kanun hükümlerinin uygulanmasına devam olunur.
YEDİNCİ BÖLÜM
Geçici Hükümler
Geçici Madde 0002:
Bu Kanun uyarınca yeni belediye başkan ve belediye meclisi üyeleri seçilinceye kadar, 25.09.1980 gün ve 2303 sayılı 03.04.1930 tarih ve 1580 sayılı Belediye Kanununa Ek Kanun ile 18.08.1981 gün ve 2508 sayılı 1580 sayılı Belediye Kanununa 2303 sayılı Kanunla Eklenen Geçici 3 üncü Maddenin Değiştirilmesine ve Bu Kanuna Üç GEÇİCİ MADDE Eklenmesine Dair Kanun hükümlerinin uygulanmasına devam olunur.
YEDİNCİ BÖLÜM
Geçici Hükümler
Geçici Madde 0003:
Bu Kanun yürürlüğe girdikten sonra, yapılacak ilk mahalli idareler seçimlerinde, siyasî partilerin aday tespiti için ön seçim yapılmaz. Bu seçime mahsus olmak üzere siyasî partiler, adaylarını aşağıdaki usullere göre tespit ederler:
Büyükşehir belediye başkanı adayları siyasî partilerin genel merkez karar ve yöntem kurullarınca tespit edilir.
İllerde:
İl merkezi belediye başkanı ile belediye meclisi üyeleri, merkez ilçe beldelerinin belediye başkanları ile belediye meclisi üyeleri, merkez ilçeye isabet eden, il genel meclisi üyeleri adaylarının, siyasî partilerin il ve merkez ilçe idare kurulları birlikte toplanarak;
İlçelerde:
İlçe belediye başkanı ile belediye meclisi üyeleri; ilçe belediyelerinin belediye başkanları ile belediye meclis üyeleri; ilçe seçim çevresine isabet eden il genel meclisi üyeleri adaylarını, siyasî partilerin ilçe idare kurulları toplanarak;
Belirleyip, genel merkez karar ve yönetim kurulunun tensip ve tasdikine sunarlar.
Merkez karar ve yönetim kurulunun, her listeyi aynen kabul veya değiştirerek tasdik etmesi ile adaylar tespit olunur.
YEDİNCİ BÖLÜM
Geçici Hükümler
Geçici Madde 0004:
Bu Kanunun yürürlüğe girmesinden sonra yapılan ilk seçimde, seçmen kütüğünde ve sandık listesinde kaydı ve oy kullanma yerinde bulunduğu halde mahalli idareler ile mahalle muhtarlıkları ve ihtiyar heyetleri seçimlerine hukuki veya fiili mazereti olmaksızın katılmayanlar, ilçe seçim kurulu başkanı tarafından 2.500 lira para cezası ile cezalandırılırlar.
Ancak seçim gününden sonraki üç ay içinde hukuki veya fiili mazaretini bildiren ve mazereti ilçe seçim kurulu başkanınca geçerli görülenlerden bu para tahsil edilmez.
YEDİNCİ BÖLÜM
Geçici Hükümler
Geçici Madde 0005:
Bu Kanunda seçim usul ve esasları hükme bağlanan büyük şehir yönetiminin hukuki statüsü, bu Kanunun yürürlüğünü takip eden ilk seçimin oy verme gününden önce, 17.06.1982 gün ve 2680 sayılı Kamu Kurum ve Kuruluşlarının Kuruluş, Görev ve Yetkilerinin Düzenlenmesi ile ilgili Yetki Kanununda belirtilen esas ve usullere uygun olarak çıkarılacak kanun hükmünde kararnamelerle düzenlenir.
YEDİNCİ BÖLÜM
Geçici Hükümler
Geçici Madde 0006:
Bu Kanunun yürürlüğe girmesinden sonra yapılacak ilk mahalli idareler seçimlerinde 6 Kasım 1983 tarihinde yapılan milletvekili seçiminde kullanılan sandık seçmen listeleri güncelleştirilerek kullanılır.
Güncelleştirme; sandık seçmen listelerinin askıya çıkarılması, listede ismi bulunmayanlar ile seçim gününe kadar 21 yaşını dolduracak olanların listeye yazılması suretiyle yapılır ve bu suretle oluşan listeler başka bir ilan vesair işleme tabi tutulmadan çoğaltılarak sandık seçmen listesi olarak kullanılır. Askı ve itiraz süreleri Yüksek Seçim Kurulunca belirlenir.
YEDİNCİ BÖLÜM
Geçici Hükümler
Geçici Madde 0007:
Bu Kanun yürürlüğe girmesini takip eden ilk mahalli idareler seçiminde oy verme günü 25 Mart 1984 tarihidir.
Seçim döneminin başlangıç tarihi Yüksek Seçim Kurulunca, yukarıdaki fıkrada belirtilen oy verme günü esas alınarak tespit ve ilan edilir. Yüksek Seçim Kurulu, bu seçimlere mahsus olmak üzere, bu Kanun ile 298 sayılı Seçimlerin Temel Hükümleri ve Seçmen Kütükleri Hakkında Kanun ve 2820 sayılı Siyasî Partiler Kanununun seçimlere ilişkin olarak tespit ettiği süreleri kısaltarak uygular.
YEDİNCİ BÖLÜM
Geçici Hükümler
Geçici Madde 0008:
Bu Kanunun yürürlüğe girmesinden sonra yapılacak ilk mahalli idareler seçimlerinde, seçime katılma hakkı kazanacak partilerde 2839 sayılı Milletvekili Seçimi Kanununun 45 inci maddesi ile değişen 298 sayılı Seçimlerin Temel Hükümleri ve Seçmen Kütükleri Hakkında Kanunun 14 üncü maddesinin 4 ve 11 numaralı bentlerinde sözü edilen büyük kongresini yapmış olmaları şartı aranmaz.
YEDİNCİ BÖLÜM
Geçici Hükümler
Geçici Madde 0009:
Geçici 7 nci maddeye göre yapılacak seçimlerde tayin yolu ile belediye başkanlığı görevini yürütenler aday oldukları takdirde kanuni süreleri içinde görevlerinden ayrılırlar.
YEDİNCİ BÖLÜM
Geçici Hükümler
Geçici Madde 0010:
Subaylar, astsubaylar, hakimler ve savcılar ile yüksek yargı organları mensupları hariç olmak üzere; mahalli idareler seçimlerinde aday olan memurlar seçimi kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla ve bu seçime mahsus olarak müktesep hakları ile eski veya eşdeğer bir göreve dönebilirler.
YEDİNCİ BÖLÜM
Geçici Hükümler
Geçici Madde 0011:
2963 sayılı Kanunla kurulan ve halen adli ve mülkî teşkilatı kurulmamış bulunan ilçelerde mahalli idareler seçimlerini yürütecek ilçe seçim kurulunu belirlemeye veya yeni ilçe seçim kurulları oluşturmaya Yüksek Seçim Kurulu yetkilidir.
YEDİNCİ BÖLÜM
Geçici Hükümler
Geçici Madde 0012:
(24.02.1993 tarih ve 3866 sayılı Kanunla eklenmiştir.) 1993 yılında kurulacak belediyelerin organ seçimleri 1994 yılı Mart ayında yapılacak Mahalli İdareler Genel Seçimi ile birlikte yapılır.
YEDİNCİ BÖLÜM
Geçici Hükümler
Geçici Madde 0013:
(28.12.1993 tarih ve 3959 sayılı Kanunla değişen şekli.) 27 Mart 1994 tarihinde yapılacak mahalli idareler seçimlerinde, Hakimler ve Savcılar Yüksek Yargı Organları mensupları, Yüksek Öğretim kurumlarındaki öğretim elemanları, Yüksek Öğretim Kurulu üyeleri, kamu kurum ve kuruluşlarının memur statüsündeki görevlileri ile yaptıkları hizmet bakımından işçi niteliği taşımayan diğer kamu görevlileri ile subaylar ve astsubaylar 30.01.1994 tarihine kadar görevlendirilen ayrılma isteğinde bulunmadıkça adaylıklarını koyamazlar ve aday gösteremezler.
Subay ve astsubaylar hariç olmak üzere; birinci fıkrada sayılanların aday adaylığını veya adaylığı kaybetmeleri ve bir ay içinde müracaatları halinde, hemen; seçimi kaybetmeleri halinde, Yüksek Seçim Kurulunca seçim sonuçlarının ilanını takip eden bir ay içinde müracaat etmeleri kaydıyla eski görevlerine veya kazanılmış hak ve aylık derecelerindeki başka bir göreve atanırlar.
YEDİNCİ BÖLÜM
Geçici Hükümler
Ek Geçici Madde 0001:
(07.07.1993 tarih ve 3912 sayılı Kanunla eklenmiştir.) 18.01.1984 tarih ve 2972 sayılı Kanunun 8 inci maddesi uyarınca 27 Mart 1994 tarihinde yapılacak Mahalli İdareler Seçimlerinde oy verecekleri kütüklere yazılması ve sandık listelerinin düzenlenmesi amacıyla bütün Türkiye de aynı zamanda 1993 yılının Kasım ayının ilk Pazar günü, Yüksek Seçim Kurulu nun gözetim ve denetiminde yazım yaptırılır. 298 sayılı Seçimlerin Temel Hükümleri ve Seçmen Kütükleri Hakkında Kanun uyarınca, bilgisayar ortamında merkezi Seçmen Kütüğü oluşturulan yerlerde yazım işlemleri diğer illerden farklı olarak, yazım memurlarınca aynı gün konutlar dolaşılmak suretiyle bilgisayar ortamındaki mevcut merkezi seçmen kütüğünün güncelleştirilmesi biçiminde yapılır. Bununla ilgili esaslar Yüksek Seçim Kurulunca belirlenir.
Seçimde kullanılacak seçmen kütüklerinin yazımında 298 sayılı Seçimlerin Temel Hükümleri ve Seçmen Kütükleri Hakkında Kanun ile ilgili diğer Kanunların bu Kanuna aykırı olmayan hükümleri uygulanır.
YEDİNCİ BÖLÜM
Geçici Hükümler
Ek Geçici Madde 0002:
(07.07.1993 tarih ve 3912 sayılı Kanunla eklenmiştir.) Mahalli İdareler Seçimlerinde kullanılacak seçmen kütüklerinin yazımı ve seçimin yapılması için Adalet Bakanlığı bütçesinin ilgili bölümüne yeterli miktar ödenek, Maliye ve Gümrük Bakanlğının yedek ödenek tertibinden aktarılır.
Yüksek Seçim Kurulu, seçmen kütüklerinin süratle yazımının, daktilo edilmesinin ve kartlarının dağıtımının sağlanması için geçici ve yevmiyeli personel istihdam edebilir. Bu personele Yüksek Seçim Kurulu Başkanlığınca 300.000 ila 500.000 lira arasında takdir edilecek gündelik ödenir.
SEKİZİNCİ BÖLÜM
Son Hükümler
Madde 0035: Propaganda Serbestliği
Mahalli idareler seçimlerinde propaganda 298 sayılı Seçimlerin Temel Hükümleri ve Seçmen Kütükleri Hakkında Kanun dairesinde serbesttir.
Ancak, 298 sayılı Kanunun 52-55 inci sayılı maddeleri ile düzenlenen radyo ve televizyonda propagandaya ilişkin hükümleri, 52 nci maddenin son bendi hariç, bu seçimlerde uygulanmaz.
(28.12.1993 tarih ve 3959 sayılı Kanunla değişen şekli.) Ancak, 298 sayılı Kanunun 52 ila 55 inci maddeleri ile düzenlenen radyo ve televizyonda propagandaya ilişkin hükümleri mahalli idareler ara seçimlerinde resmi ve özel radyo ve televizyon kuruluşları bakımından uygulanmaz. (*)
(*)28 Aralık 1993 tarih ve 3959 sayılı Kanunun Geçici 1. maddesi hükmü gereğince sadece ilk genel yerel seçimlerde uygulanır.
SEKİZİNCİ BÖLÜM
Son Hükümler
Madde 0036: Propaganda Serbestliği
Bu Kanunda özel hüküm bulunmayan hallerde 26.04.1961 gün ve 298 sayılı Seçimlerin Temel Hükümleri ve Seçmen Kütükleri Hakkında Kanun ile 22.04.1983 tarih 2820 sayılı Siyasî Partiler Kanunu, 10.06.1983 gün ve 2839 sayılı Milletvekili Seçimi Kanunuun ve bunların ek ve değişikliklerinin bu Kanuna aykırı olmayan hükümleri uygulanır.
SEKİZİNCİ BÖLÜM
Son Hükümler
Madde 0037: Yürürlükten kaldırılan hükümler
18.07.1963 gün ve 286 sayılı Köy Kanununda Değişiklik Yapılmasına Dair Kanunun,
18.07.1963 gün ve 287 sayılı Şehir ve Kasabalarda, Mahalle Muhtar ve İhtiyar Heyetleri Teşkiline Dair 4541 sayılı Kanunda değişiklik yapılmasına ve Bazı Kanunların Kaldırılması Hakkında Kanunun, 19.07.1963 günlü ve 306 sayılı İdarei Umumiyei Vilayat Kanununda Değişiklikler Yapılmasına ve İlgili Bazı Kanunların Kaldırılmasına Dair Kanunun,
19.07.1963 gün ve 307 sayılı Belediye Kanununda Değişiklik Yapılmasına Dair Kanunun,
Seçimlerle ilgili ve bu Kanuna aykırı olan hükümleri ile diğer kanunların bu Kanuna aykırı olan seçimlerle ilgili hükümleri yürürlükten kaldırılmıştır.
SEKİZİNCİ BÖLÜM
Son Hükümler
Madde 0038: Yürürlük
Bu Kanun yayımı tarihinde yürürlüğe girer.
SEKİZİNCİ BÖLÜM
Son Hükümler
Madde 0039: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
