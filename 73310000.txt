7331 sayılı Ceza Muhakemesi Kanunu ve Bazı Kanunlarda Değişiklik Yapılmasına Dair Kanun
Yayımlandığı Resmî Gazete Tarihi: 14.07.2021
Yayımlandığı Resmî Gazete Sayısı: 31541
Kabul Tarihi	08.07.2021
Madde 0001 :
6/1/1982 tarihli ve 2577 sayılı İdari Yargılama Usulü Kanununun 10 uncu maddesinin ikinci fıkrasının birinci ve üçüncü cümlelerinde yer alan Altmış ibareleri Otuz şeklinde, ikinci cümlesinde yer alan altmış ibaresi otuz şeklinde, beşinci cümlesinde yer alan altı ibaresi dört şeklinde ve altıncı cümlesinde yer alan altmış günlük ibaresi otuz günlük şeklinde değiştirilmiştir.
Madde 0002 :
2577 sayılı Kanunun 11 inci maddesinin ikinci fıkrasında yer alan Altmış ibaresi Otuz şeklinde değiştirilmiştir.
Madde 0003 :
2577 sayılı Kanunun 13 üncü maddesinin birinci fıkrasında yer alan altmış ibaresi otuz şeklinde değiştirilmiştir.
Madde 0004 :
2577 sayılı Kanunun 24 üncü maddesinin birinci fıkrasına aşağıdaki cümle eklenmiştir.
Kararlar, verildiği tarihten itibaren otuz gün içinde yazılır ve imzalanır.
Madde 0005 :
2577 sayılı Kanuna aşağıdaki geçici madde eklenmiştir.
Geçici Madde 10 - 1. Bu maddenin yürürlüğe girdiği tarihten önce 10 uncu, 11 inci ve 13 üncü maddeler uyarınca idareye yapılmış başvurular bakımından, belirtilen maddelerde bu Kanunla yapılan değişikliklerden önceki süreler uygulanır.
Madde 0006 :
26/9/2004 tarihli ve 5237 sayılı Türk Ceza Kanununun 82 nci maddesinin birinci fıkrasının (d) bendinde yer alan eş ibaresi eş, boşandığı eş şeklinde değiştirilmiştir.
Madde 0007 :
5237 sayılı Kanunun 86 ncı maddesinin üçüncü fıkrasının (a) bendinde yer alan eşe ibaresi eşe, boşandığı eşe şeklinde değiştirilmiştir.
Madde 0008 :
5237 sayılı Kanunun 96 ncı maddesinin ikinci fıkrasının (b) bendine eşe ibaresinden sonra gelmek üzere veya boşandığı eşe ibaresi eklenmiştir.
Madde 0009 :
5237 sayılı Kanunun 109 uncu maddesinin üçüncü fıkrasının (e) bendine eşe ibaresinden sonra gelmek üzere ya da boşandığı eşe ibaresi eklenmiştir.
Madde 0010 :
4/12/2004 tarihli ve 5271 sayılı Ceza Muhakemesi Kanununun 12 nci maddesine aşağıdaki fıkra eklenmiştir.
(6) Bilişim sistemlerinin, banka veya kredi kurumlarının ya da banka veya kredi kartlarının araç olarak kullanılması suretiyle işlenen suçlarda mağdurun yerleşim yeri mahkemeleri de yetkilidir.
Madde 0011 :
5271 sayılı Kanunun 44 üncü maddesinin birinci fıkrasına aşağıdaki cümle eklenmiştir.
Zorla getirme kararı; telefon, telgraf, faks, elektronik posta gibi iletişim bilgilerinin dosyada bulunması hâlinde bu araçlardan yararlanılmak suretiyle de tanığa bildirilir.
Madde 0012 :
5271 sayılı Kanunun 94 üncü maddesine aşağıdaki fıkra eklenmiştir.
(3) İfadesi alınmak amacıyla düzenlenen yakalama emri üzerine mesai saatleri dışında yakalanan ve belirlenen tarihte yargı mercii önünde hazır bulunmayı taahhüt eden kişinin serbest bırakılması, Cumhuriyet savcısı tarafından emredilebilir. Bu hüküm her yakalama emri için ancak bir kez uygulanabilir. Taahhüdünü yerine getirmeyen kişiye, yakalama emrinin düzenlendiği yer Cumhuriyet savcısı tarafından bin Türk lirası idari para cezası verilir.
Madde 0013 :
5271 sayılı Kanunun 100 üncü maddesinin üçüncü fıkrasına hususunda ibaresinden sonra gelmek üzere somut delillere dayanan ibaresi eklenmiştir.
Madde 0014 :
5271 sayılı Kanunun 101 inci maddesinin ikinci fıkrasına aşağıdaki bent eklenmiştir.
d) Adli kontrol uygulamasının yetersiz kalacağını,
Madde 0015 :
5271 sayılı Kanunun 109 uncu maddesinin altıncı fıkrasında yer alan (e) bendinde ibaresi (e) ve (j) bentlerinde şeklinde değiştirilmiş ve fıkraya aşağıdaki cümle eklenmiştir.
Ancak, (j) bendinde belirtilen konutunu terk etmemek yükümlülüğü altında geçen her iki gün, cezanın mahsubunda bir gün olarak dikkate alınır.
Madde 0016 :
5271 sayılı Kanunun 110 uncu maddesinin üçüncü fıkrasında yer alan bu madde hükümleri, ibaresi bu maddenin birinci ve ikinci fıkra hükümleri, şeklinde değiştirilmiş ve maddeye aşağıdaki fıkra eklenmiştir.
(4) Şüpheli veya sanığın adli kontrol yükümlülüğünün devamının gerekip gerekmeyeceği hususunda en geç dört aylık aralıklarla; soruşturma evresinde Cumhuriyet savcısının istemi üzerine sulh ceza hâkimi, kovuşturma evresinde ise resen mahkeme tarafından 109 uncu madde hükümleri göz önünde bulundurularak karar verilir.
Madde 0017 :
5271 sayılı Kanuna 110 uncu maddesinden sonra gelmek üzere aşağıdaki madde eklenmiştir.
Adli kontrol altında geçecek süre
Madde 110/A - (1) Ağır ceza mahkemesinin görevine girmeyen işlerde adli kontrol süresi en çok iki yıldır. Ancak bu süre, zorunlu hâllerde gerekçesi gösterilerek bir yıl daha uzatılabilir.
(2) Ağır ceza mahkemesinin görevine giren işlerde, adli kontrol süresi en çok üç yıldır. Bu süre, zorunlu hâllerde, gerekçesi gösterilerek uzatılabilir; uzatma süresi toplam üç yılı, Türk Ceza Kanununun İkinci Kitap Dördüncü Kısım Dördüncü, Beşinci, Altıncı ve Yedinci Bölümünde tanımlanan suçlar ile Terörle Mücadele Kanunu kapsamına giren suçlarda dört yılı geçemez.
(3) Bu maddede öngörülen adli kontrol süreleri, çocuklar bakımından yarı oranında uygulanır.
Madde 0018 :
5271 sayılı Kanunun 137 nci maddesinin üçüncü fıkrasına aşağıdaki cümle eklenmiş, maddenin dördüncü fıkrasına soruşturma ibaresinden sonra gelmek üzere veya kovuşturma ibaresi eklenmiş ve fıkrada yer alan Başsavcılığı, ibaresi başsavcılığı veya mahkeme, şeklinde değiştirilmiştir.
Beraat kararı verilmesi durumunda da tespit veya dinlemeye ilişkin kayıtlar, hâkim denetimi altında aynı usulle yok edilir.
Madde 0019 :
5271 sayılı Kanunun 170 inci maddesinin dördüncü fıkrasında yer alan açıklanır. ibaresi açıklanır; yüklenen suçu oluşturan olaylar ve suçun delilleriyle ilgisi bulunmayan bilgilere yer verilmez. şeklinde değiştirilmiştir.
Madde 0020 :
5271 sayılı Kanunun 176 ncı maddesinin birinci fıkrasına aşağıdaki cümle eklenmiştir.
Ayrıca, iddianameye ilişkin bilgiler ve duruşma tarihi; telefon, telgraf, faks, elektronik posta gibi iletişim bilgilerinin dosyada bulunması hâlinde bu araçlardan yararlanılmak suretiyle de bildirilir, ancak çağrı kâğıdına bağlanan sonuçlar bu durumda uygulanmaz.
Madde 0021 :
5271 sayılı Kanunun 233 üncü maddesinin birinci fıkrasına aşağıdaki cümleler ve ikinci fıkrasına yapılacak çağrı ibaresinden sonra gelmek üzere ve zorla getirme ibaresi eklenmiştir.
Kovuşturma evresine geçildiğinde çağrı kâğıdına iddianame eklenir. Ayrıca, iddianameye ilişkin bilgiler ve duruşma tarihi; telefon, telgraf, faks, elektronik posta gibi iletişim bilgilerinin dosyada bulunması hâlinde bu araçlardan yararlanılmak suretiyle de bildirilir.
Madde 0022 :
5271 sayılı Kanunun 250 nci maddesinin dördüncü fıkrasına temel cezadan ibaresinden sonra gelmek üzere ve koşulları bulunduğu takdirde zincirleme suça ilişkin hükümler uygulandıktan sonra belirlenen cezadan ibaresi ve maddenin sekizinci ve onbirinci fıkralarına sırasıyla aşağıdaki cümleler eklenmiş, dokuzuncu fıkrasında yer alan şartların gerçekleştiği ve eylemin seri muhakeme usulü kapsamında olduğu kanaatine varırsa talepte belirlenen yaptırım doğrultusunda ibaresi şartların gerçekleştiği, eylemin seri muhakeme usulü kapsamında olduğu ve dosyadaki mevcut delillere göre mahkûmiyet kararı verilmesi gerektiği kanaatine varırsa talep yazısında belirtilen yaptırımdan daha ağır olmamak üzere dört ila yedinci fıkra hükümleri doğrultusunda şeklinde ve ondördüncü fıkrası aşağıdaki şekilde değiştirilmiştir.
Bu fıkraya aykırı olarak düzenlendiği, belirlenen yaptırımda maddi hata yapıldığı, yaptırım hakkında 231 inci veya Türk Ceza Kanununun 50 nci ve 51 inci maddelerinin uygulanmasında objektif koşulların gerçekleşmediği ya da teklif edilen cezanın mahiyetine uygun bir güvenlik tedbiri belirtilmediği anlaşılan talep yazısı, eksikliklerin tamamlanması amacıyla mahkemece Cumhuriyet başsavcılığına iade edilir. Cumhuriyet savcısı tarafından eksiklikler tamamlandıktan ve hatalı noktalar düzeltildikten sonra talep yazısı yeniden düzenlenerek mahkemeye gönderilir.
Seri muhakeme usulü, bu kapsama giren bir suçun, kapsama girmeyen başka bir suçla birlikte işlenmiş olması hâlinde uygulanmaz.
(14) Dokuzuncu fıkra kapsamında mahkemece kurulan hükme itiraz edilebilir. İtiraz mercii, itirazı üçüncü ve dokuzuncu fıkralardaki şartlar yönünden inceler.
Madde 0023 :
5271 sayılı Kanunun 251 inci maddesinin birinci fıkrasına aşağıdaki cümle eklenmiştir.
175 inci maddenin ikinci fıkrası uyarınca duruşma günü belirlendikten sonra basit yargılama usulü uygulanmaz.
Madde 0024 :
5271 sayılı Kanunun 268 inci maddesinin üçüncü fıkrasının (b) bendi aşağıdaki şekilde değiştirilmiştir.
b) Sulh ceza hâkimliğinin tutuklama ve adli kontrole ilişkin verdiği kararlara karşı yapılan itirazların incelenmesi, yargı çevresinde bulunduğu asliye ceza mahkemesi hâkimine aittir. İtirazı incelemeye yetkili mercilerin farklı olduğu hâllerde, itirazların gecikmeksizin incelenmesi amacıyla, kararına itiraz edilen sulh ceza hâkimliği tarafından gerekli tedbirler alınır. Sulh ceza hâkimliği işleri, asliye ceza hâkimi tarafından görülüyorsa itirazı inceleme yetkisi ağır ceza mahkemesi başkanına aittir.
Madde 0025 :
13/12/2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanunun geçici 9 uncu maddesinin beşinci fıkrasında yer alan yedi kez ibaresi dokuz kez şeklinde ve altıncı fıkrasında yer alan 31/7/2021 ibaresi 30/11/2021 şeklinde değiştirilmiştir.
Madde 0026 :
30/3/2011 tarihli ve 6216 sayılı Anayasa Mahkemesinin Kuruluşu ve Yargılama Usulleri Hakkında Kanuna aşağıdaki madde eklenmiştir.
Mahkemede staj
Madde 73/A - (1) Hâkim adayları ile avukat stajyerleri, Mahkemede staj yapabilir. Bu maddenin uygulanmasına ilişkin usul ve esaslar yönetmelikle düzenlenir.
Madde 0027 :
Bu Kanunun;
a) 16 ncı, 17 nci ve 24 üncü maddeleri 1/1/2022 tarihinde,
b) 11 inci, 20 nci ve 21 inci maddeleri 1/9/2021 tarihinde,
c) Diğer maddeleri ise yayımı tarihinde,
yürürlüğe girer.
Madde 0028 :
Bu Kanun hükümlerini Cumhurbaşkanı yürütür.
Yükleyen: yasinuzunoglu
