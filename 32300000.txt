3230 sayılı Tanıtma Fonu Teşkili ile 11/07/1939 Tarihli ve 3670 Sayılı Milli Piyango Teşkiline Dair Kanunun 4 üncü Maddesine Bir Bent Eklenmesi Hakkında Kanun
Yayımlandığı Resmî Gazete Tarihi: 28.06.1985
Yayımlandığı Resmî Gazete Sayısı: 18795
Kabul Tarihi	10.06.1985
Madde 0001 : Amaç
Bu Kanunun amacı, memleketimizi yurt içinde ve dışında çeşitli yönleriyle tanıtmakla görevli kuruluşların kaynaklarını artırmak, Türk kültür varlığının yayılmasını sağlamak, Devlet arşiv hizmetlerini müessir hale getirmek, milletlerarası kamuoyunu memleketimizin menfaatleri istikametinde yönlendirmeye çalışmaktır.
Madde 0002 : Tanıtma fonu kurulması
Bu Kanunun amacının gerçekleştirilmesi maksadıyla Türkiye Cumhuriyet Merkez Bankası nezdinde Başbakanın emrinde bir Tanıtma Fonu kurulmuştur. (Cümle 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 34. Maddesi ile Eklenmiştir) Tanıtma Fonunun sekretarya hizmetleri Cumhurbaşkanınca görevlendirilecek bakanlık veya kurum tarafından yerine getirilir.
Madde 0003 : Tanıtma fonunun kaynakları
Tanıtma Fonunun kaynakları şunlardır:
a) ((a) Bendi 21.03.2007 tarih ve 26469 sayılı Resmi Gazetede yayımlanan Kanun ile Yürürlükten Kaldırılmıştır.)
b) ((b) Bendi 21.03.2007 tarih ve 26469 sayılı Resmi Gazetede yayımlanan Kanun ile Yürürlükten Kaldırılmıştır.)
c) Başbakanlık bütçesine bu maksatla konulacak ödenek,
d) Kanunla kurulan fonlardan Bakanlar Kurulu Kararı ile belirlenecek miktarda yapılacak aktarmalar,
e) Bağış, yardım ve diğer gelirler.
Madde 0004 : Tanıtma fonundan yapılacak harcamalar
Tanıtma fonundan harcamalar, kanunun amacına uygun olarak kullanılmak üzere, Başbakanın onayı ile yapılır.
Fonda toplanacak paradan %20'si bir yandan bütçeye gelir öte yandan da Başbakanlık bütçesinin ilgili tertibine (1050 sayılı Kanunun 77 nci maddesine tabi hizmetler) Maliye ve Gümrük Bakanlığınca ödenek kaydolunur.
Madde 0005 : Tanıtma fonunun denetimi
(İptal: Anayasa Mahkemesi'nin 24/02/1987 tarih ve E. 1985/24, K. 1987/6 sayılı Kararı ile)
Madde 0006 : Değiştirilen hükümler
05/07/1939 tarihli ve 3670 sayılı kanunun 4 üncü maddesine (F) bendi eklenmesine dair olup, yerine işlenmiştir.
Madde 0007 :
Müşterek bahisleri ihdas ve tertip edecek kamu kurum ve kuruluşlarını tespite Başbakanlık yetkilidir.
Madde 0008 : Yürürlük
Bu Kanun yayımı tarihinde yürürlüğe girer.
Madde 0009 : Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
