5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanun
Yayımlandığı Resmî Gazete Tarihi: 23.05.2007
Yayımlandığı Resmî Gazete Sayısı: 26530
Kabul Tarihi	04.05.2007
Madde 0001 : Amaç ve kapsam
(1) Bu Kanunun amaç ve kapsamı; içerik sağlayıcı, yer sağlayıcı, erişim sağlayıcı ve toplu kullanım sağlayıcıların yükümlülük ve sorumlulukları ile internet ortamında işlenen belirli suçlarla içerik, yer ve erişim sağlayıcıları üzerinden mücadeleye ilişkin esas ve usûlleri düzenlemektir.
Madde 0002 : Tanımlar
(1) Bu Kanunun uygulamasında;
a) Bakanlık: Ulaştırma Bakanlığını,
b)  (Bent 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
c)  (Bent 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Değişmiştir.) Başkan: Bilgi Teknolojileri ve İletişim Kurumu Başkanını,
ç) Bilgi: Verilerin anlam kazanmış biçimini,
d) Erişim: Bir internet ortamına bağlanarak kullanım olanağı kazanılmasını,
e) Erişim sağlayıcı: Kullanıcılarına internet ortamına erişim olanağı sağlayan her türlü gerçek veya tüzel kişileri,
f) İçerik sağlayıcı: İnternet ortamı üzerinden kullanıcılara sunulan her türlü bilgi veya veriyi üreten, değiştiren ve sağlayan gerçek veya tüzel kişileri,
g) İnternet ortamı: Haberleşme ile kişisel veya kurumsal bilgisayar sistemleri dışında kalan ve kamuya açık olan internet üzerinde oluşturulan ortamı,
ğ) İnternet ortamında yapılan yayın: İnternet ortamında yer alan ve içeriğine belirsiz sayıda kişilerin ulaşabileceği verileri,
h) İzleme: İnternet ortamındaki verilere etki etmeksizin bilgi ve verilerin takip edilmesini,
ı)  (Bent 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Değişmiştir.) Kurum: Bilgi Teknolojileri ve İletişim Kurumunu,
i) Toplu kullanım sağlayıcı: Kişilere belli bir yerde ve belli bir süre internet ortamı kullanım olanağı sağlayanı,
j)  (Bent 01.03.2014 tarih ve 28928 sayılı Resmi Gazetede yayımlanan 6527 Sayılı Kanunla Değişmiştir.) Trafik bilgisi: Taraflara ilişkin IP adresi, port bilgisi, (1) verilen hizmetin başlama ve bitiş zamanı, yararlanılan hizmetin türü, aktarılan veri miktarı ve varsa abone kimlik bilgilerini,
k) Veri: Bilgisayar tarafından üzerinde işlem yapılabilen her türlü değeri,
l) Yayın: İnternet ortamında yapılan yayını,
m) Yer sağlayıcı: Hizmet ve içerikleri barındıran sistemleri sağlayan veya işleten gerçek veya tüzel kişileri,
n) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Birlik: Erişim Sağlayıcıları Birliğini,
o) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Erişimin engellenmesi: Alan adından erişimin engellenmesi, IP adresinden erişimin engellenmesi, içeriğe (URL) erişimin engellenmesi ve benzeri yöntemler kullanılarak erişimin engellenmesini,
ö) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) İçeriğin yayından çıkarılması: İçerik veya yer sağlayıcılar tarafından içeriğin sunuculardan veya barındırılan içerikten çıkarılmasını,
p) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) URL adresi: İlgili içeriğin internette bulunduğu tam internet adresini,
r) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Uyarı yöntemi: İnternet ortamında yapılan yayın içeriği nedeniyle haklarının ihlal edildiğini iddia eden kişiler tarafından içeriğin yayından çıkarılması amacıyla öncelikle içerik sağlayıcısına, makul sürede sonuç alınamaması hâlinde yer sağlayıcısına iletişim adresleri üzerinden gerçekleştirilecek bildirim yöntemini,
s) (Bent 31.07.2020 tarih ve 31202 sayılı Resmi Gazetede yayımlanan 7253 Sayılı Kanunun 1. Maddesi ile Eklenmiştir) Sosyal ağ sağlayıcı: Sosyal etkileşim amacıyla kullanıcıların internet ortamında metin, görüntü, ses, konum gibi içerikleri oluşturmalarına, görüntülemelerine veya paylaşmalarına imkân sağlayan gerçek veya tüzel kişileri,
ifade eder.
(1) Altı Çizili İbare 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 1. Maddesi ile eklenmiştir.
Madde 0003 : Bilgilendirme yükümlülüğü
(1) İçerik, yer ve erişim sağlayıcıları, yönetmelikle belirlenen esas ve usûller çerçevesinde tanıtıcı bilgilerini kendilerine ait internet ortamında kullanıcıların ulaşabileceği şekilde ve güncel olarak bulundurmakla yükümlüdür.
(2) Yukarıdaki fıkrada belirtilen yükümlülüğü yerine getirmeyen içerik, yer veya erişim sağlayıcısına Başkan (3) tarafından iki bin Türk lirasından elli bin Türk lirasına(1) kadar idarî para cezası verilir.
(3) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Bu Kanun kapsamındaki faaliyetleri yurt içinden ya da yurt dışından yürütenlere, internet sayfalarındaki iletişim araçları, alan adı, IP adresi ve benzeri kaynaklarla elde edilen bilgiler üzerinden elektronik posta veya diğer iletişim araçları ile bildirim yapılabilir.
(4)  (Fıkra 11.09.2014 tarih ve 29116 sayılı Resmi Gazetede yayımlanan 6552 Sayılı Kanunla Değişmiştir.) Trafik bilgisi Telekomünikasyon İletişim Başkanlığı tarafından ilgili işletmecilerden temin edilir ve hâkim tarafından karar verilmesi hâlinde ilgili mercilere verilir. (2)
(5) (Fıkra 31.07.2020 tarih ve 31202 sayılı Resmi Gazetede yayımlanan 7253 Sayılı Kanunun 2. Maddesi ile Eklenmiştir) Bu Kanun kapsamında verilen idari para cezaları, muhatabın yurt dışında bulunması hâlinde Kurum tarafından doğrudan muhataba üçüncü fıkradaki usulle de bildirilebilir. Bu bildirim 11/2/1959 tarihli ve 7201 sayılı Tebligat Kanununa göre yapılan tebligat hükmündedir. Bu bildirimin yapıldığı tarihi izleyen beşinci günün sonunda tebligat yapılmış sayılır.
(1) ikibin Yeni Türk Lirasından onbin Yeni Türk Lirasına ibaresi iki bin Türk lirasından elli bin Türk lirasına Şeklinde 11.09.2014 Tarih ve 29116 Sayılı Resmi Gazetede Yayımlanan 6552 Sayılı Kanun ile değişmiştir.
(2) 6552 sayılı Kanun ile değiştirilen 4. fıkra 01.01.2015 tarih ve 29223 sayılı Resmi Gazetede Yayımlanan 2/10/2014 Tarihli ve E: 2014/149, K: 2014/151 Sayılı Anayasa Mahkemesi Kararı ile İptal Edilmiştir.
(3) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Başkanlık ibaresi Başkan şeklinde değiştirilmiştir.)
Madde 0004 : İçerik sağlayıcının sorumluluğu
(1) İçerik sağlayıcı, internet ortamında kullanıma sunduğu her türlü içerikten sorumludur.
(2) İçerik sağlayıcı, bağlantı sağladığı başkasına ait içerikten sorumlu değildir. Ancak, sunuş biçiminden, bağlantı sağladığı içeriği benimsediği ve kullanıcının söz konusu içeriğe ulaşmasını amaçladığı açıkça belli ise genel hükümlere göre sorumludur.
(3) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) İçerik sağlayıcı, Kurumun (1) bu Kanun ve diğer kanunlarla verilen görevlerinin ifası kapsamında; talep ettiği bilgileri talep edilen şekilde Kuruma (1) teslim eder ve Kurum tarafından (1)bildirilen tedbirleri alır. (*)
(*) (6518 sayılı Kanun ile eklenen 3. fıkra 28.01.2016 Tarih ve 29607 Sayılı Resmi Gazetede Yayımlanan 8/12/2015 Tarihli ve E: 2014/87, K: 2015/112 Sayılı Anayasa Mahkemesi Kararı ile bir yıl sonra (28.01.2017) yürürlüğe girmek üzere iptal edilmiştir.)
(1) ( 17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Başkanlığın ibaresi Kurumun şeklinde, Başkanlığa ibaresi Kuruma şeklinde ve Başkanlıkça ibaresi Kurum tarafından şeklinde değiştirilmiştir.)
Madde 0005 : Yer sağlayıcının yükümlülükleri
(1) Yer sağlayıcı, yer sağladığı içeriği kontrol etmek veya hukuka aykırı bir faaliyetin söz konusu olup olmadığını araştırmakla yükümlü değildir.
(2)  (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanunla Değişmiştir.) Yer sağlayıcı, yer sağladığı hukuka aykırı içeriği bu Kanunun 8 inci ve 9 uncu maddelerine göre haberdar edilmesi hâlinde yayından çıkarmakla yükümlüdür.
(3) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Yer sağlayıcı, yer sağladığı hizmetlere ilişkin trafik bilgilerini bir yıldan az ve iki yıldan fazla olmamak üzere yönetmelikte belirlenecek süre kadar saklamakla ve bu bilgilerin doğruluğunu, bütünlüğünü ve gizliliğini sağlamakla yükümlüdür.
(4) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Yer sağlayıcılar, yönetmelikle belirlenecek usul ve esaslar çerçevesinde yaptıkları işin niteliğine göre sınıflandırılabilir ve hak ve yükümlülükleri itibarıyla farklılaştırılabilirler.
(5) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Yer sağlayıcı, Kurumun (1) talep ettiği bilgileri talep edilen şekilde Kuruma (1) teslim etmekle ve Kurum tarafından (1) bildirilen tedbirleri almakla yükümlüdür. (*)
(6) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Yer sağlayıcılık bildiriminde bulunmayan veya bu Kanundaki yükümlülüklerini yerine getirmeyen yer sağlayıcı hakkında Başkan (1) tarafından yüz bin Türk lirasından bir milyon Türk lirasına (2) kadar idari para cezası verilir.
(*) (6518 sayılı Kanun ile eklenen 5. fıkra 28.01.2016 Tarih ve 29607 Sayılı Resmi Gazetede Yayımlanan 8/12/2015 Tarihli ve E: 2014/87, K: 2015/112 Sayılı Anayasa Mahkemesi Kararı ile bir yıl sonra (28.01.2017) yürürlüğe girmek üzere iptal edilmiştir.)
(1) ( 17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Başkanlığın ibaresi Kurumun şeklinde, Başkanlığa ibaresi Kuruma şeklinde, Başkanlıkça ibaresi Kurum tarafından şeklinde ve Başkanlık ibaresi Başkan şeklinde değiştirilmiştir. )
(2) on bin Türk Lirasından yüz bin Türk Lirasına İbaresi 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 3. Maddesi ile yüz bin Türk lirasından bir milyon Türk lirasına şeklinde değişmiştir.
Madde 0006 : Erişim sağlayıcının yükümlülükleri
(1) Erişim sağlayıcı;
a) Herhangi bir kullanıcısının yayınladığı hukuka aykırı içerikten, bu Kanun hükümlerine uygun olarak haberdar edilmesi halinde ve teknik olarak engelleme imkânı bulunduğu ölçüde (1) erişimi engellemekle,
b) Sağladığı hizmetlere ilişkin, yönetmelikte belirtilen trafik bilgilerini altı aydan az ve iki yıldan fazla olmamak üzere yönetmelikte belirlenecek süre kadar saklamakla ve bu bilgilerin doğruluğunu, bütünlüğünü ve gizliliğini sağlamakla,
c) Faaliyetine son vereceği tarihten en az üç ay önce durumu Kuruma, içerik sağlayıcılarına ve müşterilerine bildirmek ve trafik bilgilerine ilişkin kayıtları yönetmelikte belirtilen esas ve usûllere uygun olarak Kuruma teslim etmekle,
ç) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Erişimi engelleme kararı verilen yayınlarla ilgili olarak alternatif erişim yollarını engelleyici tedbirleri almakla,
d) (Bent 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Kurumun (3) talep ettiği bilgileri talep edilen şekilde Kuruma (3) teslim etmekle ve Kurum tarafından (3) bildirilen tedbirleri almakla, (*)
yükümlüdür.
(2) Erişim sağlayıcı, kendisi aracılığıyla erişilen bilgilerin içeriklerinin hukuka aykırı olup olmadıklarını ve sorumluluğu gerektirip gerektirmediğini kontrol etmekle yükümlü değildir.
(3) Birinci fıkranın (b), (c), (ç) ve (d) (2)(*) bentlerinde yer alan yükümlülüklerden birini yerine getirmeyen erişim sağlayıcısına Başkan (3) tarafından onbin Yeni Türk Lirasından ellibin Yeni Türk Lirasına kadar idarî para cezası verilir.
(1) Üstü Çizili İbare 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun ile Metinden Çıkarılmıştır.
(2) (b) ve (c) İbaresi 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun İle (b), (c), (ç) ve (d) olarak değişmiştir.
(3) (Altı Çizili İbare 17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] eklenmiştir.)
(*) (6518 sayılı Kanun ile eklenen 1. fıkranın (d) bendi ve (d) bendinin iptal edilmesi sebebiyle uygulama olanağı kalmayan 3. fıkradaki ve (d) ibaresi 28.01.2016 Tarih ve 29607 Sayılı Resmi Gazetede Yayımlanan 8/12/2015 Tarihli ve E: 2014/87, K: 2015/112 Sayılı Anayasa Mahkemesi Kararı ile bir yıl sonra (28.01.2017) yürürlüğe girmek üzere iptal edilmiştir.)
Madde 0007 : Toplu kullanım sağlayıcıların yükümlülükleri
(1) Ticarî amaçla toplu kullanım sağlayıcılar, mahallî mülkî amirden izin belgesi almakla yükümlüdür. İzne ilişkin bilgiler otuz gün içinde mahallî mülkî amir tarafından Kuruma bildirilir. Bunların denetimi mahallî mülkî amirler tarafından yapılır. İzin belgesinin verilmesine ve denetime ilişkin esas ve usûller, yönetmelikle düzenlenir.
(2)  (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanunla Değişmiştir.) Ticari amaçla olup olmadığına bakılmaksızın bütün internet toplu kullanım sağlayıcılar, konusu suç oluşturan içeriklere erişimin engellenmesi ve kullanıma ilişkin erişim kayıtlarının tutulması hususlarında yönetmelikle belirlenen tedbirleri almakla yükümlüdür.
(3)  (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanunla Değişmiştir.) Ticari amaçla toplu kullanım sağlayıcılar, ailenin ve çocukların korunması, suçun önlenmesi ve suçluların tespiti kapsamında usul ve esasları yönetmelikte belirlenen tedbirleri almakla yükümlüdür.
(4) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Bu maddede belirtilen yükümlülükleri ihlal eden ticari amaçla toplu kullanım sağlayıcılarına, ihlalin ağırlığına göre yönetmelikle belirlenecek usul ve esaslar çerçevesinde uyarma, bin Türk Lirasından on beş bin Türk Lirasına kadar idari para cezası verme veya üç güne kadar ticari faaliyetlerini durdurma müeyyidelerinden birine karar vermeye mahalli mülki amir yetkilidir.
Madde 0008 : İçeriğin çıkarılması ve erişimin engellenmesi kararları ile yerine getirilmesi (6)
(1) İnternet ortamında yapılan ve içeriği aşağıdaki suçları oluşturduğu hususunda yeterli şüphe sebebi bulunan yayınlarla ilgili olarak içeriğin çıkarılmasına ve/veya erişimin engellenmesine (6) karar verilir:
a) 26/9/2004 tarihli ve 5237 sayılı Türk Ceza Kanununda yer alan;
1) İntihara yönlendirme (madde 84),
2) Çocukların cinsel istismarı (madde 103, birinci fıkra),
3) Uyuşturucu veya uyarıcı madde kullanılmasını kolaylaştırma (madde 190),
4) Sağlık için tehlikeli madde temini (madde 194),
5) Müstehcenlik (madde 226),
6) Fuhuş (madde 227),
7) Kumar oynanması için yer ve imkân sağlama (madde 228),
suçları.
b) 25/7/1951 tarihli ve 5816 sayılı Atatürk Aleyhine İşlenen Suçlar Hakkında Kanunda yer alan suçlar.
c) (Bent 26.03.2020 tarih ve 31080 sayılı Resmi Gazetede yayımlanan 7226 Sayılı Kanunun 32. Maddesi ile Eklenmiştir) 29/4/1959 tarihli ve 7258 sayılı Futbol ve Diğer Spor Müsabakalarında Bahis ve Şans Oyunları Düzenlenmesi Hakkında Kanunda yer alan suçlar.
ç) (Bent 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 32. Maddesi ile Eklenmiştir) 1/11/1983 tarihli ve 2937 sayılı Devlet İstihbarat Hizmetleri ve Milli İstihbarat Teşkilatı Kanununun 27 nci maddesinin birinci ve ikinci fıkrasında yer alan suçlar.
(2) İçeriğin çıkarılması ve/veya erişimin engellenmesi (6) kararı, soruşturma evresinde hâkim, kovuşturma evresinde ise mahkeme tarafından verilir. Soruşturma evresinde, gecikmesinde sakınca bulunan hallerde Cumhuriyet savcısı tarafından da içeriğin çıkarılmasına ve/veya erişimin engellenmesine (6) karar verilebilir. Bu durumda Cumhuriyet savcısı kararını yirmidört saat içinde hâkimin onayına sunar ve hâkim, kararını en geç yirmidört saat içinde verir. Bu süre içinde kararın onaylanmaması halinde tedbir, Cumhuriyet savcısı tarafından derhal kaldırılır. (5. Cümle 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Erişimin engellenmesi kararı, amacı gerçekleştirecek nitelikte görülürse belirli bir süreyle sınırlı olarak da verilebilir. Koruma tedbiri olarak verilen içeriğin çıkarılmasına ve/veya erişimin engellenmesine (6) ilişkin karara 4/12/2004 tarihli ve 5271 sayılı Ceza Muhakemesi Kanunu hükümlerine göre itiraz edilebilir.
(3) Hâkim, mahkeme veya Cumhuriyet savcısı tarafından verilen içeriğin çıkarılması ve/veya erişimin engellenmesi (6) kararının birer örneği, gereği yapılmak üzere Kuruma (3) gönderilir.
(4) İçeriği birinci fıkrada belirtilen suçları oluşturan yayınların içerik veya yer sağlayıcısının yurt dışında bulunması halinde veya içerik veya yer sağlayıcısı yurt içinde bulunsa bile, içeriği birinci fıkranın (a) bendinin (2) ve (5) ve (6) ve (7) numaralı alt bentlerinde ve (c) bendinde yazılı suçları (1)(5)(7) oluşturan yayınlara ilişkin olarak içeriğin çıkarılması ve/veya (*) erişimin engellenmesi (6) kararı re'sen Başkan (3) tarafından verilir.  (2. Cümle 31.07.2020 tarih ve 31202 sayılı Resmi Gazetede yayımlanan 7253 Sayılı Kanunun 4. Maddesi ile Değişmiştir.) Bu karar, ilgili içerik ve yer sağlayıcılar ile erişim sağlayıcısına bildirilerek gereğinin yerine getirilmesi istenir.
(5) Erişimin engellenmesi kararının gereği, derhal ve en geç kararın bildirilmesi anından itibaren dört saat(2) içinde yerine getirilir.
(6) Başkan (3) tarafından verilen içeriğin çıkarılması ve/veya erişimin engellenmesi (6) kararının konusunu oluşturan yayını yapanların kimliklerinin belirlenmesi halinde, Başkanlık tarafından, Cumhuriyet başsavcılığına suç duyurusunda bulunulur.
(7) Soruşturma sonucunda kovuşturmaya yer olmadığı kararı verilmesi halinde, içeriğin çıkarılması ve/veya erişimin engellenmesi (6) kararı kendiliğinden hükümsüz kalır. Bu durumda Cumhuriyet savcısı, hükümsüz kalan içeriğin çıkarılması ve/veya erişimin engellenmesi (6) kararına konu internet adresini belirtmek suretiyle, (4) kovuşturmaya yer olmadığı kararının bir örneğini Kuruma (3) gönderir.
(8) Kovuşturma evresinde beraat kararı verilmesi halinde, içeriğin çıkarılması ve/veya erişimin engellenmesi (6) kararı kendiliğinden hükümsüz kalır. Bu durumda mahkemece hükümsüz kalan içeriğin çıkarılması ve/veya erişimin engellenmesi (6) kararına konu internet adresini belirtmek suretiyle, (4) beraat kararının bir örneği Kuruma (3) gönderilir.
(9) Konusu birinci fıkrada sayılan suçları oluşturan içeriğin yayından çıkarılması halinde; erişimin engellenmesi kararı, soruşturma evresinde Cumhuriyet savcısı, kovuşturma evresinde mahkeme tarafından kaldırılır.
(10) Koruma tedbiri olarak verilen içeriğin çıkarılması ve/veya erişimin engellenmesi kararının gereğini yerine getirmeyen içerik, (6) yer veya erişim sağlayıcılarının sorumluları, fiil daha ağır cezayı gerektiren başka bir suç oluşturmadığı takdirde, beş yüz günden üç bin güne kadar adli para cezası (1) ile cezalandırılır.
(11) İdarî tedbir olarak verilen içeriğin çıkarılması ve/veya erişimin engellenmesi (6) kararının yerine getirilmemesi halinde, Başkan (3) tarafından ilgili içerik, yer ve erişim sağlayıcısına (6) (*), onbin Yeni Türk Lirasından yüzbin Yeni Türk Lirasına kadar idarî para cezası verilir. İdarî para cezasının verildiği andan itibaren yirmidört saat içinde erişim sağlayıcı tarafından (6) kararın yerine getirilmemesi halinde ise Başkanlığın talebi üzerine (1) Kurum tarafından yetkilendirmenin iptaline karar verilebilir.
(12) Bu Kanunda tanımlanan kabahatler dolayısıyla Başkanlık veya (1) Kurum tarafından verilen idarî para cezalarına ilişkin kararlara karşı, 6/1/1982 tarihli ve 2577 sayılı İdarî Yargılama Usulü Kanunu hükümlerine göre kanun yoluna başvurulabilir.
(13) (Ek: 5/11/2008-5809/67 md.) İşlemlerin yürütülmesi için Kuruma (3) gönderilen hakim ve mahkeme kararlarına 4/12/2004 tarihli ve 5271 sayılı Ceza Muhakemesi Kanunu hükümlerine göre Kurum tarafından (3) itiraz edilebilir.
(14) (Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) 14/3/2007 tarihli ve 5602 sayılı Şans Oyunları Hasılatından Alınan Vergi, Fon ve Payların Düzenlenmesi Hakkında Kanunun 3 üncü maddesinin birinci fıkrasının (ç) bendinde tanımlanan kurum ve kuruluşlar, kendi görev alanına giren suçların internet ortamında işlendiğini tespit etmeleri hâlinde, bu yayınlarla ilgili olarak erişimin engellenmesi kararı alabilirler. Erişimin engellenmesi kararları uygulanmak üzere Kuruma (3) gönderilir.
(15) (Fıkra 01.03.2014 tarih ve 28928 sayılı Resmi Gazetede yayımlanan 6527 Sayılı Kanun ile Eklenmiştir) Bu maddeye göre soruşturma aşamasında verilen hâkim kararı ile 9 uncu ve 9/A maddesine göre verilen hâkim kararı birden fazla sulh ceza mahkemesi bulunan yerlerde Hâkimler ve Savcılar Yüksek Kurulu tarafından belirlenen sulh ceza mahkemeleri tarafından verilir.
(16)  (6552 Sayılı Kanun ile Eklenen 16. Fıkra 01.01.2015 tarih ve 29223 sayılı Resmi Gazetede Yayımlanan 2/10/2014 Tarihli ve E: 2014/149, K: 2014/151 Sayılı Anayasa Mahkemesi Kararı ile İptal Edilmiştir.)
(17) (Fıkra 24.10.2019 tarih ve 30928 sayılı Resmi Gazetede yayımlanan 7188 Sayılı Kanunun 36. Maddesi ile Eklenmiştir) Bu maddenin ikinci, dördüncü ve ondördüncü fıkraları kapsamında verilen erişimin engellenmesi kararları, ihlalin gerçekleştiği yayın, kısım, bölüm ile ilgili olarak (URL vb. şeklinde) içeriğe erişimin engellenmesi yöntemiyle verilir. Ancak, teknik olarak ihlale ilişkin içeriğe erişimin engellenmesi yapılamadığı veya ilgili içeriğe erişimin engellenmesi yoluyla ihlalin önlenemediği durumlarda, internet sitesinin tümüne yönelik olarak erişimin engellenmesi kararı verilebilir.
(*) (Üstü Çizili İbareler, Anayasa Mahkemesinin 10.01.2024 tarih ve 32425 Sayılı Resmi Gazetede Yayımlanan 11.10.2023 tarihli ve E:2020/76; K:2023/172 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [10.10.2024] yürürlüğe girecektir.)
(1) (2) ve (5) İbaresi (2), (5) ve (6) Şeklinde ve altı aydan iki yıla kadar hapis cezası İbaresi beş yüz günden üç bin güne kadar adli para cezası Şeklinde 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun İle değişmiştir.
(2) yirmi dört saat ibaresi dört saat şeklinde 11.09.2014 Tarih ve 29116 Sayılı Resmi Gazetede Yayınlanan 6552 Sayılı Kanun ile değişmiştir.
(3) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Başkanlığa ibareleri Kuruma şeklinde, Başkanlık ibareleri Başkan şeklinde, Başkanlıkça ibaresi Kurum tarafından şeklinde ve Telekomünikasyon İletişim Başkanlığına ibaresi Kuruma şeklinde değiştirilmiş ve ise Başkanlığın talebi üzerine ibaresi ile Başkanlık veya ibaresi yürürlükten kaldırılmıştır.)
(4) Altı Çizili İbare 24.10.2019 Tarih ve 30928 Sayılı Resmi Gazetede Yayımlanan 7188 Sayılı Kanunun 36. Maddesi ile eklenmiştir.
(5) (6) numaralı alt bentlerinde İbaresi 26.03.2020 Tarih ve 31080 Sayılı Resmi Gazetede Yayımlanan 7226 Sayılı Kanunun 32. Maddesi ile (6) ve (7) numaralı alt bentlerinde ve (c) bendinde şeklinde değişmiştir.
(6) 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 4. Maddesi ile; maddenin başlığı İçeriğin çıkarılması ve erişimin engellenmesi kararları ile yerine getirilmesi şeklinde, birinci fıkrasında yer alan erişimin engellenmesine ibaresi içeriğin çıkarılmasına ve/veya erişimin engellenmesine şeklinde, ikinci fıkrasının birinci cümlesinde yer alan Erişimin engellenmesi ibaresi İçeriğin çıkarılması ve/veya erişimin engellenmesi şeklinde, ikinci ve altıncı cümlelerinde yer alan erişimin engellenmesine ibareleri içeriğin çıkarılmasına ve/veya erişimin engellenmesine şeklinde, üçüncü fıkrasında yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde, dördüncü fıkrasının birinci cümlesinde yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde, beşinci fıkrasında yer alan Erişimin engellenmesi ibaresi İçeriğin çıkarılması ve/veya erişimin engellenmesi şeklinde, altıncı fıkrasında yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde, yedinci fıkrasının birinci ve ikinci cümlelerinde yer alan erişimin engellenmesi ibareleri içeriğin çıkarılması ve/veya erişimin engellenmesi şeklinde, sekizinci fıkrasının birinci ve ikinci cümlelerinde yer alan erişimin engellenmesi ibareleri içeriğin çıkarılması ve/veya erişimin engellenmesi şeklinde, onuncu fıkrasında yer alan erişimin engellenmesi kararının gereğini yerine getirmeyen ibaresi içeriğin çıkarılması ve/veya erişimin engellenmesi kararının gereğini yerine getirmeyen içerik, şeklinde, onbirinci fıkrasında yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde, erişim sağlayıcısına ibaresi ilgili içerik, yer ve erişim sağlayıcısına şeklinde değiştirilmiş, aynı fıkraya yirmidört saat içinde ibaresinden sonra gelmek üzere erişim sağlayıcı tarafından ibaresi eklenmiştir.
(7) Üstü Çizili İbareler 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 32. Maddesi ile madde metninden çıkarılmıştır.
Madde 0008/A : Gecikmesinde sakınca bulunan hâllerde içeriğin çıkarılması ve/veya erişimin engellenmesi
(Madde 15.04.2015 tarih ve 29327 sayılı Resmi Gazetede yayımlanan 6639 sayılı Kanun ile eklenmiştir.)
(1) Yaşam hakkı ile kişilerin can ve mal güvenliğinin korunması, millî güvenlik ve kamu düzeninin korunması, suç işlenmesinin önlenmesi veya genel sağlığın korunması sebeplerinden bir veya bir kaçına bağlı olarak hâkim veya gecikmesinde sakınca bulunan hâllerde, Cumhurbaşkanlığı (2) veya millî güvenlik ve kamu düzeninin korunması, suç işlenmesinin önlenmesi veya genel sağlığın korunması ile ilgili bakanlıkların talebi üzerine Başkan (1) tarafından internet ortamında yer alan yayınla ilgili olarak içeriğin çıkarılması ve/veya erişimin engellenmesi kararı verilebilir. Karar, Başkan (1) tarafından derhâl erişim sağlayıcılara ve ilgili içerik ve yer sağlayıcılara bildirilir. İçerik çıkartılması ve/veya erişimin engellenmesi kararının gereği, derhâl ve en geç kararın bildirilmesi anından itibaren dört saat içinde yerine getirilir.
(2) Cumhurbaşkanlığı (2) veya ilgili Bakanlıkların talebi üzerine Başkan (1) tarafından verilen içeriğin çıkarılması ve/veya erişimin engellenmesi kararı, Başkan (1) tarafından, yirmi dört saat içinde sulh ceza hâkiminin onayına sunulur. Hâkim, kararını kırk sekiz saat içinde açıklar; aksi hâlde, karar kendiliğinden kalkar.
(3) Bu madde kapsamında verilen erişimin engellenmesi kararları, ihlalin gerçekleştiği yayın, kısım, bölüm ile ilgili olarak (URL, vb. şeklinde) içeriğe erişimin engellenmesi yöntemiyle verilir. Ancak, teknik olarak ihlale ilişkin içeriğe erişimin engellenmesi yapılamadığı veya ilgili içeriğe erişimin engellenmesi yoluyla ihlalin önlenemediği durumlarda, internet sitesinin tümüne yönelik olarak erişimin engellenmesi kararı verilebilir.
(4) Bu madde kapsamındaki suça konu internet içeriklerini oluşturan ve yayanlar hakkında Başkan (1) tarafından, Cumhuriyet Başsavcılığına suç duyurusunda bulunulur. Bu suçların faillerine ulaşmak için gerekli olan bilgiler içerik, yer ve erişim sağlayıcılar tarafından hâkim kararı üzerine adli mercilere verilir. Bu bilgileri vermeyen içerik, yer ve erişim sağlayıcıların sorumluları, fiil daha ağır cezayı gerektiren başka bir suç oluşturmadığı takdirde, üç bin günden on bin güne kadar adli para cezası ile cezalandırılır.
(5) Bu madde uyarınca verilen içeriğin çıkarılması ve/veya erişimin engellenmesi kararının gereğini yerine getirmeyen erişim sağlayıcılar ile ilgili içerik ve yer sağlayıcılara Başkan tarafından (1) elli bin Türk lirasından beş yüz bin Türk lirasına kadar idari para cezası verilir.
(1) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] birinci, ikinci ve dördüncü fıkralarında yer alan Başkanlık ibareleri Başkan şeklinde değiştirilmiş ve aynı maddenin beşinci fıkrasına yer sağlayıcılara ibaresinden sonra gelmek üzere Başkan tarafından ibaresi eklenmiştir.)
(2) Başbakanlık İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 181. Maddesi ile Cumhurbaşkanlığı şeklinde değişmiştir.
Madde 0009 : İçeriğin yayından çıkarılması ve erişimin engellenmesi
(Madde Başlığı ve Madde 19.02.2014 tarih ve 28918 sayılı Resmi Gazetede yayımlanan 6518 Sayılı Kanunla Değişmiştir.)
(1) İnternet ortamında yapılan yayın içeriği nedeniyle kişilik haklarının ihlal edildiğini iddia eden gerçek ve tüzel kişiler ile kurum ve kuruluşlar, içerik sağlayıcısına, buna ulaşamaması hâlinde yer sağlayıcısına başvurarak uyarı yöntemi ile içeriğin yayından çıkarılmasını isteyebileceği gibi doğrudan sulh ceza hâkimine başvurarak içeriğin çıkarılmasını ve/veya erişimin engellenmesini (1) de isteyebilir.
(2) İnternet ortamında yapılan yayın içeriği nedeniyle kişilik haklarının ihlal edildiğini iddia eden kişilerin talepleri, içerik ve/veya yer sağlayıcısı tarafından en geç yirmi dört saat içinde cevaplandırılır.
(3) İnternet ortamında yapılan yayın içeriği nedeniyle kişilik hakları ihlal edilenlerin talepleri doğrultusunda hâkim bu maddede belirtilen kapsamda içeriğin çıkarılmasına ve/veya erişimin engellenmesine (1) karar verebilir.
(4) Hâkim, bu madde kapsamında vereceği erişimin engellenmesi kararlarını esas olarak, yalnızca kişilik hakkının ihlalinin gerçekleştiği yayın, kısım, bölüm ile ilgili olarak (URL, vb. şeklinde) içeriğe erişimin engellenmesi yöntemiyle verir. Zorunlu olmadıkça internet sitesinde yapılan yayının tümüne yönelik erişimin engellenmesine karar verilemez. Ancak, hâkim URL adresi belirtilerek içeriğe erişimin engellenmesi yöntemiyle ihlalin engellenemeyeceğine kanaat getirmesi hâlinde, gerekçesini de belirtmek kaydıyla, internet sitesindeki tüm yayına yönelik olarak erişimin engellenmesine de karar verebilir.
(5) Hâkimin bu madde kapsamında verdiği içeriğin çıkarılması ve/veya erişimin engellenmesi (1) kararları doğrudan Birliğe gönderilir.
(6) Hâkim bu madde kapsamında yapılan başvuruyu en geç yirmi dört saat içinde duruşma yapmaksızın karara bağlar. Bu karara karşı 4/12/2004 tarihli ve 5271 sayılı Ceza Muhakemesi Kanunu hükümlerine göre itiraz yoluna gidilebilir.
(7) Erişimin engellenmesine konu içeriğin yayından çıkarılmış olması durumunda hâkim kararı kendiliğinden hükümsüz kalır.
(8)  (Fıkra 31.07.2020 tarih ve 31202 sayılı Resmi Gazetede yayımlanan 7253 Sayılı Kanunun 5. Maddesi ile Değişmiştir.) Birlik tarafından ilgili içerik ve yer sağlayıcılar ile erişim sağlayıcıya gönderilen içeriğin çıkarılması ve/veya erişimin engellenmesi kararının gereği derhâl, en geç dört saat içinde ilgili içerik ve yer sağlayıcılar ile erişim sağlayıcı tarafından yerine getirilir.
(9) Bu madde kapsamında hâkimin verdiği içeriğin çıkarılması ve/veya erişimin engellenmesi (1) kararına konu kişilik hakkının ihlaline ilişkin yayının veya aynı mahiyetteki yayınların (*) başka internet adreslerinde de yayınlanması durumunda ilgili kişi tarafından Birliğe müracaat edilmesi hâlinde mevcut karar bu adresler için de uygulanır. (Cümleler 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 33. Maddesi ile Eklenmiştir) Müracaatın Birlik tarafından kabulüne karşı itiraz, kararı veren hâkimliğe yapılır. İnternet sitesindeki yayının tümüne yönelik erişimin engellenmesi kararlarında bu fıkra hükmü uygulanmaz.
(10) (Fıkra 31.07.2020 tarih ve 31202 sayılı Resmi Gazetede yayımlanan 7253 Sayılı Kanunun 5. Maddesi ile eklenmiş, mevcut onuncu fıkra buna göre teselsül ettirilmiştir) İnternet ortamında yapılan yayın içeriği nedeniyle kişilik hakları ihlal edilenlerin talep etmesi durumunda hâkim tarafından, başvuranın adının bu madde kapsamındaki karara konu internet adresleri ile ilişkilendirilmemesine karar verilebilir. Kararda, Birlik tarafından hangi arama motorlarına bildirim yapılacağı gösterilir.
(11) Sulh ceza hâkiminin kararını bu maddede belirtilen şartlara uygun olarak ve süresinde yerine getirmeyen içerik, yer ve erişim sağlayıcıların sorumluları (1), beş yüz günden üç bin güne kadar adli para cezası ile cezalandırılır. (**)
(*) (6518 sayılı Kanun ile değiştirilen maddenin 9. fıkrasındaki ibare 28.01.2016 Tarih ve 29607 Sayılı Resmi Gazetede Yayımlanan 8/12/2015 Tarihli ve E: 2014/87, K: 2015/112 Sayılı Anayasa Mahkemesi Kararı ile iptal edilmiştir.)
(**) (Madde, Anayasa Mahkemesinin 10.01.2024 tarih ve 32425 Sayılı Resmi Gazetede Yayımlanan 11.10.2023 tarihli ve E:2020/76; K:2023/172 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [10.10.2024] yürürlüğe girecektir.)
(1) Altı Çizili İbare 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 5. Maddesi ile; maddenin birinci fıkrasında yer alan içeriğe erişimin engellenmesini ibaresi içeriğin çıkarılmasını ve/veya erişimin engellenmesini şeklinde, üçüncü fıkrasında yer alan erişimin engellenmesine ibaresi içeriğin çıkarılmasına ve/veya erişimin engellenmesine şeklinde, beşinci fıkrasında yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde, dokuzuncu fıkrasında yer alan erişimin engellenmesi ibaresi içeriğin çıkarılması ve/veya erişimin engellenmesi şeklinde değiştirilmiş, maddeye dokuzuncu fıkradan sonra gelmek üzere aşağıdaki onuncu fıkra eklenmiş, mevcut onuncu fıkra buna göre teselsül ettirilmiş ve aynı fıkrada yer alan sorumlu kişi ibaresi içerik, yer ve erişim sağlayıcıların sorumluları şeklinde değiştirilmiştir.
Madde 0010 : İdarî yapı ve görevler
(1) Kanunla verilen görevler, Kurum tarafından (2) yerine getirilir.
(2) Bu Kanunla ekli listedeki kadrolar ihdas edilerek Kurumun (2) hizmetlerinde kullanılmak üzere 5/4/1983 tarihli ve 2813 sayılı Telsiz Kanununa ekli (II) sayılı listeye eklenmiştir.  (2. ve 3. Cümle 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(3) Kuruma (2) Kanunla verilen görevlere ilişkin olarak yapılacak her türlü mal veya hizmet alımları, ceza ve ihalelerden yasaklama işleri hariç, 4/1/2002 tarihli ve 4734 sayılı Kamu İhale Kanunu ile 5/1/2002 tarihli ve 4735 sayılı Kamu İhale Sözleşmeleri Kanunu hükümlerine tâbi olmaksızın Kurum bütçesinden karşılanır.
(4) Kanunlarla verilen diğer yetki ve görevleri saklı kalmak kaydıyla, Kurumun (2) bu Kanun kapsamındaki görev ve yetkileri şunlardır:
a) Bakanlık, kolluk kuvvetleri, ilgili kamu kurum ve kuruluşları ile içerik, yer ve erişim sağlayıcılar ve ilgili sivil toplum kuruluşları arasında koordinasyon oluşturarak internet ortamında yapılan ve bu Kanun kapsamına giren suçları oluşturan içeriğe sahip faaliyet ve yayınları önlemeye , internetin güvenli kullanımını sağlamaya, bilişim şuurunu geliştirmeye (1) yönelik çalışmalar yapmak, bu amaçla, gerektiğinde, her türlü giderleri yönetmelikle belirlenecek esas ve usûller dahilinde Kurumca karşılanacak çalışma kurulları oluşturmak.
b) İnternet ortamında yapılan yayınların içeriklerini izleyerek, bu Kanun kapsamına giren suçların işlendiğinin tespiti halinde, bu yayınlara erişimin engellenmesine yönelik olarak bu Kanunda öngörülen gerekli tedbirleri almak.
c) İnternet ortamında yapılan yayınların içeriklerinin izlenmesinin hangi seviye, zaman ve şekilde yapılacağını belirlemek.
ç) Kurum tarafından işletmecilerin yetkilendirilmeleri ile mülkî idare amirlerince ticarî amaçlı toplu kullanım sağlayıcılara verilecek izin belgelerinde filtreleme ve bloke etmede kullanılacak sistemlere ve yapılacak düzenlemelere yönelik esas ve usûlleri belirlemek.
d) İnternet ortamındaki yayınların izlenmesi suretiyle bu Kanunun 8 inci maddesi ile 8/A maddesinde (2) sayılan suçların işlenmesini önlemek için izleme ve bilgi ihbar merkezi dahil, gerekli her türlü teknik altyapıyı kurmak veya kurdurmak, bu altyapıyı işletmek veya işletilmesini sağlamak.
e) İnternet ortamında herkese açık çeşitli servislerde yapılacak filtreleme, perdeleme ve izleme esaslarına göre donanım üretilmesi veya yazılım yapılmasına ilişkin asgari kriterleri belirlemek.
f) Bilişim ve internet alanındaki uluslararası kurum ve kuruluşlarla işbirliği ve koordinasyonu sağlamak.
g) Bu Kanunun 8 inci maddesinin birinci fıkrasında sayılan suçların, internet ortamında işlenmesini konu alan her türlü temsili görüntü, yazı veya sesleri içeren ürünlerin tanıtımı, ülkeye sokulması, bulundurulması, kiraya verilmesi veya satışının önlenmesini teminen yetkili ve görevli kolluk kuvvetleri ile soruşturma mercilerine, teknik imkânları dahilinde gereken her türlü yardımda bulunmak ve koordinasyonu sağlamak.
(5)  (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanunla Değişmiştir.) Kurum (2); Bakanlık bünyesinde 26/9/2011 tarihli ve 655 sayılı Ulaştırma, Denizcilik ve Haberleşme Bakanlığının Teşkilat ve Görevleri Hakkında Kanun Hükmünde Kararname hükümleri uyarınca oluşturulan İnternet Geliştirme Kurulunca internetin yaygınlaştırılması, geliştirilmesi, yaygın ve güvenli kullanılması gibi konularda yapılacak öneriler ile ilgili gerekli her türlü tedbir veya kararları alır.
(6)  (Fıkra 19.03.2025 tarih ve 32846 sayılı Resmi Gazetede yayımlanan 7545 Sayılı Kanunun 19. Maddesi ile Değişmiştir.) Kurum, görevleri kapsamında, içerik, yer, erişim sağlayıcılar ve ilgili diğer kurum ve kuruluşlarla koordinasyon sağlar, gerekli tedbirlerin aldırılması konusunda faaliyet yürütür ve ihtiyaç duyulan çalışmaları yapar.
(7) (Fıkra 19.02.2014 tarih ve 28918 sayılı Resmi Gazetede yayımlanan 6518 Sayılı Kanun ile Eklenmiştir) Kurum (2) kanunlarla kendisine verilen görevlerin ifası amacıyla araştırma ve geliştirme merkezleri kurabilir.
(1) Altı Çizili İbare 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun İle eklenmiştir.
(2) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] bünyesinde bulunan Başkanlıkça ibaresi tarafından şeklinde, Başkanlığın ibareleri Kurumun şeklinde, Başkanlığa ibaresi Kuruma şeklinde, bu Kanunun 8 inci maddesinin birinci fıkrasında ibaresi bu Kanunun 8 inci maddesi ile 8/A maddesinde şeklinde ve Başkanlık ibareleri Kurum şeklinde değiştirilmiştir.)
Madde 0011 : Yönetmelikler
(1) Bu Kanunun uygulanmasına ilişkin esas ve usûller, Cumhurbaşkanı (2) tarafından çıkarılacak yönetmeliklerle düzenlenir. Bu yönetmelikler, Kanunun yürürlüğe girdiği tarihten itibaren dört ay içinde çıkarılır.
(2) Yer veya erişim sağlayıcı olarak faaliyet icra etmek isteyen kişilere, telekomünikasyon yoluyla iletişim konusunda yetkilendirme belgesi olup olmadığına bakılmaksızın, yer, erişim ve toplu kullanım sağlayıcıların yükümlülüklerine (1) verilmesine ilişkin esas ve usûller, Kurum tarafından çıkarılacak yönetmelikle düzenlenir. Bu yönetmelik, Kanunun yürürlüğe girdiği tarihten itibaren beş ay içinde çıkarılır.
(1) yer veya erişim sağlayıcı olarak faaliyet icra etmesi amacıyla yetkilendirme belgesi verilmesine İbaresi 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun ile yer, erişim ve toplu kullanım sağlayıcıların yükümlülüklerine Şeklinde değişmiştir.
(2) Adalet, İçişleri ve Ulaştırma bakanlıklarının görüşleri alınarak Başbakanlık İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 181. Maddesi ile Cumhurbaşkanı şeklinde değişmiştir.
Madde 0012 : İlgili kanunlarda yapılan değişiklikler
(1) 4/2/1924 tarihli ve 406 sayılı Telgraf ve Telefon Kanununun 2 nci maddesinin (f) bendine aşağıdaki cümle eklenmiştir.
Bu idarî para cezalarına ilişkin kararlara karşı, 6/1/1982 tarihli ve 2577 sayılı İdarî Yargılama Usulü Kanunu hükümlerine göre kanun yoluna başvurulabilir.
(2) 4/7/1934 tarihli ve 2559 sayılı Polis Vazife ve Salahiyet Kanununun ek 7 nci maddesinin onuncu fıkrasının birinci cümlesinde yer alan belirtilen ibaresinden sonra gelmek üzere telekomünikasyon yoluyla yapılan iletişime ilişkin ibaresi eklenmiş, ikinci cümlesi Oluşturulan bu Başkanlık bir başkan ile daire başkanlıklarından oluşur. şeklinde değiştirilmiştir.
(3) 5/4/1983 tarihli ve 2813 sayılı Telsiz Kanununun 5 inci maddesine aşağıdaki fıkra eklenmiştir.
Kurulca belirlenecek esas ve usûller çerçevesinde, 4/1/2002 tarihli ve 4734 sayılı Kamu İhale Kanununun 22 nci maddesinde belirtilen doğrudan temin usûlüyle serbest avukatlar veya avukatlık ortaklıklarıyla avukat sözleşmeleri akdedilebilir.
(4) 1/11/1983 tarihli ve 2937 sayılı Devlet İstihbarat Hizmetleri ve Milli İstihbarat Teşkilatı Kanununun 6 ncı maddesinin ikinci fıkrasının son cümlesi 4/12/2004 tarihli ve 5271 sayılı Ceza Muhakemesi Kanununun 135 inci maddesinin altıncı fıkrasının (a) bendinin (14) numaralı alt bendi kapsamında yapılacak dinlemeler de bu merkez üzerinden yapılır. şeklinde değiştirilmiş; dördüncü fıkrasında yer alan Ancak ibaresinden sonra gelmek üzere casusluk faaliyetlerinin tespiti ve ibaresi eklenmiş; altıncı fıkrasının üçüncü cümlesinde geçen Bu madde ibaresi Bu fıkra olarak değiştirilmiştir.
Geçici Madde 0001 :
(1) Başkanlığın kuruluştaki hizmet binasının yapımı, ceza ve ihalelerden yasaklama işleri hariç, Kamu İhale Kanunu ve Kamu İhale Sözleşmeleri Kanunu hükümlerine tâbi olmaksızın Kurum bütçesinden karşılanır.
(2) Halen faaliyet icra eden ticarî amaçla toplu kullanım sağlayıcılar, bu Kanunun yürürlüğe girdiği tarihten itibaren altı ay içinde 7 nci maddeye göre alınması gereken izin belgesini temin etmekle yükümlüdürler.
(3) Halen yer veya erişim sağlayıcı olarak faaliyet icra eden kişilere, Kurum tarafından, telekomünikasyon yoluyla iletişim konusunda yetkilendirme belgesi olup olmadığına bakılmaksızın, yer veya erişim sağlayıcı olarak faaliyet icra etmesi amacıyla bir yetkilendirme belgesi düzenlenir.
Geçici Madde 0002 :
( Madde 05.11.2008 Tarih ve 27045 Sayılı Resmi Gazetede Yayımlanan 5809 Sayılı Kanun ile Eklenmiştir)
(1) Telekomünikasyon İletişim Başkanlığı kadrolarında bulunan personelden ek 1 inci maddede belirtilen öğrenim şartlarını haiz olanlar; kamuda üç yıllık hizmet süresini tamamlamaları, KPDS'den en az 60 veya uluslararası geçerliliği olan sınavlardan muadili puan almaları ve hazırlayacakları tezin kabul edilmesi halinde bu Kanunun yayımı tarihinden itibaren beş yıl içerisinde iletişim uzmanı kadrosuna atanabilirler. Bu personelden; diğer kamu kurum ve kuruluşlarında özel mevzuatları uyarınca yarışma sınavına tabi tutularak mesleğe alınan ve yeterlik sınavını vererek veya tezi başarılı bulunarak kariyer meslek kadrolarına atanmış olanlar yabancı dil şartını karşıladıklarında; yüksek lisans veya doktora öğrenimini tamamlamış olanlardan, hazırladıkları yüksek lisans veya doktora tezlerinin konularının Kurumun veya Başkanlığın görev alanı ile ilgili olduğunun yapılacak inceleme sonucu belirlenenlerden doktora öğrenimini tamamlamış olanlar doğrudan, yüksek lisans öğrenimini tamamlamış olanlar yabancı dil şartını karşıladıklarında, iletişim uzmanı olarak atanabilirler.
(2) Telekomünikasyon İletişim Başkanlığı personelinden dört yıllık fakülte mezunu olanlar, kamuda üç yıllık hizmet süresini tamamlamaları, çıkarılacak yönetmelikte öngörülen şartları taşımaları ve buna ilave olarak hazırlayacakları tezin kabul edilmesi veya tezli yüksek lisans veya doktora yapmaları halinde, bu Kanunun yayımı tarihinden beş yıl içinde öğrenim alanına göre teknik uzman veya idarî uzman kadrosuna atanabilirler.
Geçici Madde 0003 :
( Madde 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun ile Eklenmiştir)
(1) Birliğin kuruluşu bu Kanunun yayımı tarihinden itibaren üç ay içinde tamamlanır.
(2) Birlik, bu maddenin yürürlük tarihi itibarıyla abonesi bulunan mevcut internet servis sağlayıcıları (1) ile erişim hizmeti veren işletmecilerin en az dörtte birinin katılımıyla imzalanan Birlik Tüzüğünün Kurum tarafından incelenerek uygun bulunmasını müteakip faaliyete başlar. Birliğin kurulmasını müteakip en geç bir ay içinde hâlen üye olmayan internet servis sağlayıcıları ve erişim hizmeti veren işletmeciler üyeliklerini tamamlamak zorundadır.
(3) Belirtilen sürede Birliğin kuruluşunu tamamlayamaması hâlinde, Kurum tarafından internet servis sağlayıcılarına ve internet erişim hizmeti veren diğer işletmecilere bir önceki takvim yılındaki net satışlarının yüzde biri oranında idari para cezası uygulanır.
(4) Birliğin kurulmasını müteakip bir ay içinde üye olmayan internet servis sağlayıcılarına veya internet erişim hizmeti veren diğer işletmecilere, Kurum tarafından bir önceki takvim yılındaki net satışlarının yüzde biri oranında idari para cezası uygulanır.
(1) 15.04.2015 Tarih ve 29327 Sayılı Resmi Gazetede Yayımlanan 6639 sayılı Kanun İle ikinci fıkrada yer alan mevcut internet servis sağlayıcıları ibaresi bu maddenin yürürlük tarihi itibarıyla abonesi bulunan mevcut internet servis sağlayıcıları şeklinde değiştirilmiştir.
Geçici Madde 0004 :
( Madde 17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Eklenmiştir)
(1) Telekomünikasyon İletişim Başkanımn görevi bu maddenin yürürlüğe girdiği tarihte sona erer ve hakkında 375 sayılı Kanun Hükmünde Kararnamenin ek 18 inci maddesi hükümleri uygulanır. Telekomünikasyon İletişim Başkanlığında görevli daire başkanlanmn görevleri bu maddenin yürürlüğe girdiği tarihte sona erer. Bunlardan daha önce İletişim Uzmanı unvanını ihraz etmiş olanlar Bilgi Teknolojileri ve İletişim Kuramımda Bilişim Uzmanı kadrolarına atanmış sayılırlar.
(2) Telekomünikasyon İletişim Başkanlığında görevli olup terör örgütlerine veya Milli Güvenlik Kurulunca Devletin milli güvenliğine karşı faaliyette bulunduğuna karar verilen yapı, oluşum veya gruplara üyeliği, mensubiyeti veya iltisakı yahut bunlarla irtibatı olmadığı değerlendirilen personelden İletişim Uzmanı ve İletişim Uzman Yardımcıları, Bilgi Teknolojileri ve İletişim Kurumunda bulunan Bilişim Uzmanı ve Bilişim Uzman Yardımcısı kadrolarına, diğer personel ise Bilgi Teknolojileri ve İletişim Kurumunda bulunan aynı unvanlı kadrolara başka bir işleme gerek kalmaksızın halen bulundukları kadro derecesiyle atanmış sayılırlar. Bunların atanmış sayıldıkları tarih itibarıyla diğer kanunlardaki hükümlere bakılmaksızın ve başka bir işleme gerek kalmaksızın kadroları ihdas edilmiş ve ilgili mevzuatı uyarınca Kurum kadro cetvellerine eklenmiş sayılır. Bu şekilde atananların Uzman ve Uzman Yardımcılığında geçirdiği süreler atanmış sayıldıkları Kuram kadrolarında geçmiş sayılır.
Geçici Madde 0005 :
(Madde 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 7. Maddesi ile Eklenmiştir)
(1) Sosyal ağ sağlayıcılar, ek 4 üncü maddenin;
a) Üçüncü fıkrası kapsamındaki yükümlülüklerini yerine getirmek üzere bu maddenin yürürlük tarihinden itibaren üç ay içinde gerekli çalışmaları tamamlar.
b) Dördüncü fıkrası kapsamındaki yükümlülükleri uyarınca hazırlayacakları ilk raporlarını, 2021 yılı Haziran ayında Kuruma bildirir ve internet sitesinde yayınlar.
Geçici Madde 0006 :
(Madde 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 35. Maddesi ile Eklenmiştir)
(1) Bu maddeyi ihdas eden Kanunun yayımı tarihinden önce temsilci belirlemiş olan sosyal ağ sağlayıcının, ek 4 üncü maddenin birinci fıkrasında bu maddeyi ihdas eden Kanun ile yapılan değişiklikle getirilen yükümlülüklerini bu maddeyi ihdas eden Kanunun yayımı tarihinden itibaren altı ay içinde tamamlamaması durumunda, bildirime ve idari para cezalarına ilişkin hükümler uygulanmaksızın ek 4 üncü maddenin ikinci fıkrası hükümleri uygulanır.
Madde 0013 : Yürürlük
(1) Bu Kanunun;
a) 3 üncü ve 8 inci maddeleri, yayımı tarihinden altı ay sonra,
b) Diğer maddeleri yayımı tarihinde,
yürürlüğe girer.
Madde 0014 : Yürütme
(1) Bu Kanun hükümlerini Bakanlar Kurulu yürütür.
Liste
(1) SAYILI LİSTE (1)
İHDAS EDİLEN KADROLAR
KURUMU: TELEKOMÜNİKASYON KURUMU
TEŞKİLATI: MERKEZ
UNVANI                                                                  SINIFI                KADRO ADEDİ
1. DERECE
Daire Başkanı                                                              GİH                                  3
Basın ve Halkla İlişkiler Müşaviri                               GİH                                  1
İletişim Uzmanı                                                            GİH                                  5
İletişim Uzmanı                                                             TH                                   8
Tekniker                                                                        TH                                   2
Teknisyen                                                                     TH                                   2
3. DERECE
İletişim Uzmanı                                                            GİH                                  4
İletişim Uzmanı                                                             TH                                   5
Uzman                                                                         GİH                                  5
Uzman                                                                          TH                                 10
Tekniker                                                                        TH                                   2
5. DERECE
Uzman                                                                         GİH                                  7
Uzman                                                                          TH                                   7
Teknisyen                                                                     TH                                   2
Sekreter                                                                        GİH                                  1
6. DERECE
Uzman                                                                         GİH                                  7
Uzman                                                                          TH                                   8
Teknisyen                                                                     TH                                   2
Kaloriferci                                                                     YH                                   1
GENEL TOPLAM                                                                  82
-----------------
(1) 5/11/2008 tarihli ve 5809 sayılı Kanunun 67 nci maddesiyle, 2813 sayılı Kanuna eklenen Geçici 9 uncu maddesinin 2813 sayılı Kanuna 1/3/2006 tarihli ve 5467 sayılı Kanunun 9 uncu maddesiyle eklenen ekli (II) sayılı liste ve bu listeye 5651 sayılı Kanunun 10 uncu maddesiyle ilave edilen kadrolar, anılan Kanun ekinden çıkarılarak 5651 sayılı Kanuna (I) sayılı liste olarak eklenmiştir. şeklindeki  hükmüne istinaden sözü edilen listeler bu Kanunun Eki olarak alınmıştır.
KURUMU       : TELEKOMÜNİKASYON KURUMU
TEŞKİLÂTI     : MERKEZ
İHDAS EDİLEN KADROLARIN
SINIFI       UNVANI                                                                   KADRO ADEDİ
1.DERECE
GİH            Daire Başkanı                                                                              1
GİH            Hukuk Müşaviri                                                                          1
GİH            İletişim Uzmanı                                                                            5
TH              İletişim Uzmanı                                                                            5
3.DERECE
GİH            İletişim Uzmanı                                                                          10
TH              İletişim Uzmanı                                                                          10
5.DERECE
GİH            İletişim Uzmanı                                                                            8
AH              Avukat                                                                                         3
TH              İletişim Uzmanı                                                                            8
GİH            Mütercim                                                                                     1
TH              Tekniker                                                                                       2
GİH            Sekreter                                                                                        2
6.DERECE
GİH            Uzman                                                                                       15
TH              Uzman                                                                                         5
AH              Avukat                                                                                         2
GİH            Mütercim                                                                                     2
GİH            Bilgisayar İşletmeni                                                                   10
TH              Teknisyen                                                                                    2
GİH            Sekreter                                                                                        1
TOPLAM                                                                                 93
(Ek: 5/11/2008-5809/67 md.)
İHDAS EDİLEN KADROLARIN
KURUMU      : BİLGİ TEKNOLOJİLERİ VE İLETİŞİM KURUMU
TEŞKİLATI    : MERKEZ
SINIFI       UNVANI                                                              DERECESİ         ADEDİ
GİH            İletişim Uzman Yardımcısı                                             8                      25
———
TOPLAM                                                                                                           25
(Ek: 6/2/2014-6518/98 md.)
(2) SAYILI LİSTE
KURUMU : BİLGİ TEKNOLOJİLERİ VE İLETİŞİM KURUMU
TEŞKİLATI : MERKEZ
İHDAS EDİLEN KADROLARIN
SINIFI
UNVANI
DERECESİ
ADEDİ
GİH
Daire Başkanı
1
4
GİH
Hukuk Müşaviri
3
6
TH
Mühendis
3
10
TH
Mühendis
6
10
GİH
Bilgisayar İşletmeni
9
10
GİH
Memur
9
5
TOPLAM
45
Ek Madde 0001 :
( Madde 05.11.2008 Tarih ve 27045 Sayılı Resmi Gazetede Yayımlanan 5809 Sayılı Kanun ile Eklenmiştir)
(1)  (Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(2)  (Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(3)  (Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(4)  (Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(5) 8/6/1984 tarihli ve 217 sayılı Devlet Personel Başkanlığı Kuruluş ve Görevleri Hakkında Kanun Hükmünde Kararnamenin 2 nci maddesinde sayılan kamu kurum ve kuruluşlarında çalışanlar kurumlarının, hâkim ve savcılar ise kendilerinin muvafakati ile aylık, ödenek, her türlü zam ve tazminatlar ile diğer mali ve sosyal hak ve yardımları kurumlarınca ödenmek kaydıyla geçici olarak Kurum (1) emrinde görevlendirilebilir. Bu kapsamda görevlendirilen personel sayısı Kurumun kadro sayısının yüzde yirmisini geçemez. Bu personel kurumlarından izinli sayılır. İzinli oldukları sürece memuriyetleri ile ilgili özlük hakları devam eder ve bu süreler terfi ve emekliliklerinde hesaba katılır. Terfileri başkaca bir işleme gerek kalmaksızın süresinde yapılır.
(6)  (Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Yürürlükten Kaldırılmıştır.)
(7) Bu Kanunla ekli (V) sayılı cetveldeki kadrolar ihdas edilerek Telekomünikasyon İletişim Başkanlığı hizmetlerinde kullanılmak üzere 5651 sayılı Kanuna ekli (I) sayılı listeye eklenmiştir.(
(1) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Telekomünikasyon İletişim Başkanlığı ibaresi Kurum şeklinde değiştirilmiştir.)
Ek Madde 0002 :
( Madde 19.02.2014 Tarih ve 28918 Sayılı Resmi Gazetede Yayımlanan 6518 Sayılı Kanun ile Eklenmiştir)
Kuruma (1) verilen görevlerin yürütülmesi için, 14/7/1965 tarihli ve 657 sayılı Devlet Memurları Kanunu ile diğer kanunların sözleşmeli personel çalıştırılmasına dair hükümlerine bağlı kalınmaksızın özel bilgi ve ihtisas gerektiren konularda Kurumda (1) sözleşmeli personel çalıştırılabilir. Bu suretle çalıştırılacakların unvanı, sayısı, süresi, ücretleri ve diğer hususlar Cumhurbaşkanınca (2) yürürlüğe konulacak hizmet sözleşmesi esaslarına göre tespit edilir. Bunlara ödenecek ücret, 657 sayılı Kanunun 4 üncü maddesinin (B) bendine göre çalıştırılanlar için uygulanmakta olan sözleşme ücreti tavanının beş katını, çalıştırılabilecek toplam sözleşmeli personel sayısı ise ikiyüzelliyi (1) geçemez ve bu fıkrada belirtilen ücret dışında herhangi bir ödeme yapılamaz.
(1) (17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Başkanlığa ibaresi Kurama şeklinde, Başkanlıkta ibaresi Kuramda şeklinde ve yetmiş beşi ibaresi ikiyüzelliyi şeklinde değiştirilmiştir.)
(2) Bakanlar Kurulunca İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 181. Maddesi ile Cumhurbaşkanınca şeklinde değişmiştir.
Ek Madde 0003 :
( Madde 17.08.2016 Tarih ve 29804 Sayılı Resmi Gazetede Yayımlanan 671 Sayılı Khk ile [6757 Sayılı Kanun ile Aynen Kabul] Eklenmiştir)
(1) Telekomünikasyon İletişim Başkanlığı kapatılmıştır.
(2) Diğer mevzuatta Telekomünikasyon İletişim Başkanlığına yapılan atıflar Bilgi Teknolojileri ve İletişim Kurumuna, Telekomünikasyon İletişim Başkanma yapılan atıflar Bilgi Teknolojileri ve İletişim Kurumu Başkanma yapılmış sayılır.
Ek Madde 0004 :
( Madde 31.07.2020 Tarih ve 31202 Sayılı Resmi Gazetede Yayımlanan 7253 Sayılı Kanunun 6. Maddesi ile Eklenmiştir)
(1) Türkiye'den günlük erişimi bir milyondan fazla olan yurt dışı kaynaklı sosyal ağ sağlayıcı; Kurum, Birlik, adli veya idari makamlarca gönderilecek tebligat, bildirim veya taleplerin gereğinin yerine getirilmesi ve kişiler tarafından bu Kanun kapsamında yapılacak başvuruların cevaplandırılması ve bu Kanun kapsamındaki diğer yükümlülüklerin yerine getirilmesini temin için yetkili en az bir kişiyi Türkiye'de temsilci olarak belirler ve bu kişinin iletişim bilgilerine kolayca görülebilecek ve doğrudan erişilebilecek şekilde internet sitesinde yer verir. Sosyal ağ sağlayıcı bu kişinin kimlik ve iletişim bilgilerini Kuruma bildirmekle yükümlüdür.  (Cümle 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile Değişmiştir.) Temsilcinin gerçek kişi olması hâlinde bu kişinin Türkiye'de mukim ve Türk vatandaşı olması zorunludur. (Cümle 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile Eklenmiştir) Türkiye'den günlük erişimin on milyondan fazla olması hâlinde; yurt dışı kaynaklı sosyal ağ sağlayıcı tarafından belirlenen gerçek veya tüzel kişi temsilci, sosyal ağ sağlayıcının sorumlulukları saklı kalmak kaydıyla teknik, idari, hukuki ve mali yönden tam yetkili ve sorumlu olup bu temsilcinin tüzel kişi olması hâlinde doğrudan sosyal ağ sağlayıcı tarafından sermaye şirketi şeklinde kurulan bir şube olması zorunludur.
(2) Birinci fıkrada düzenlenen temsilci belirleme ve bildirme yükümlülüğünü yerine getirmeyen sosyal ağ sağlayıcıya, Kurum tarafından bildirimde bulunulur. Bildirimden itibaren otuz gün içinde bu yükümlülüğün yerine getirilmemesi hâlinde sosyal ağ sağlayıcıya Başkan tarafından on milyon Türk lirası idari para cezası verilir. Verilen idari para cezasının tebliğinden itibaren otuz gün içinde bu yükümlülüğün yerine getirilmemesi hâlinde otuz milyon Türk lirası daha idari para cezası verilir. İkinci kez verilen idari para cezasının tebliğinden itibaren otuz gün içinde bu yükümlülüğün yerine getirilmemesi hâlinde Başkan tarafından Türkiye'de mukim vergi mükellefi olan gerçek ve tüzel kişilerin ilgili sosyal ağ sağlayıcısına yeni reklam vermesi yasaklanır, bu kapsamda yeni sözleşme kurulamaz ve buna ilişkin para transferi yapılamaz. Reklam yasağı kararının verildiği tarihten itibaren üç ay içinde bu yükümlülüğün yerine getirilmemesi hâlinde Başkan, sosyal ağ sağlayıcının internet trafiği bant genişliğinin yüzde elli oranında daraltılması için sulh ceza hâkimliğine başvurabilir. Başvurunun kabulüne ilişkin hâkim kararının uygulanmasından itibaren otuz gün içinde söz konusu yükümlülüğün yerine getirilmemesi hâlinde Başkan, sosyal ağ sağlayıcının internet trafiği bant genişliğinin yüzde doksan oranına kadar daraltılması için sulh ceza hâkimliğine başvurabilir. Hâkim ikinci başvuru üzerine vereceği kararında, yüzde elliden düşük olmamak kaydıyla, sunulan hizmetin niteliğini de dikkate alarak daha düşük bir oran belirleyebilir. Bu kararlara karşı Başkan tarafından 5271 sayılı Kanun hükümlerine göre itiraz yoluna gidilebilir. Hâkim tarafından verilen kararlar erişim sağlayıcılara bildirilmek üzere Kuruma gönderilir. Kararların gereği, bildirimden itibaren derhâl ve en geç dört saat içinde erişim sağlayıcıları tarafından yerine getirilir. Temsilci belirleme ve bildirme yükümlülüğünün yerine getirilmesi hâlinde; verilen idari para cezalarının dörtte biri tahsil edilir, reklam yasağı kaldırılır ve hâkim kararları kendiliğinden hükümsüz kalır. İnternet trafiği bant genişliğine yapılan müdahalenin sona erdirilmesi için erişim sağlayıcılara Kurum tarafından bildirim yapılır.
(3) Türkiye'den günlük erişimi bir milyondan fazla olan yurt içi veya yurt dışı kaynaklı sosyal ağ sağlayıcı, 9 uncu ve 9/A maddeleri kapsamındaki içeriklere yönelik olarak kişiler tarafından yapılacak başvurulara, başvurudan itibaren en geç kırk sekiz saat içinde olumlu ya da olumsuz cevap vermekle yükümlüdür. Olumsuz cevaplar gerekçeli olarak verilir.
(4) Türkiye'den günlük erişimi bir milyondan fazla olan yurt içi veya yurt dışı kaynaklı sosyal ağ sağlayıcı, kendisine bildirilen içeriğin çıkarılması ve/veya erişimin engellenmesi kararlarının uygulanmasına ve üçüncü fıkra kapsamındaki başvurulara ilişkin istatistiksel ve kategorik bilgileri içeren Türkçe hazırlanmış raporları altı aylık dönemlerle Kuruma bildirir. Üçüncü fıkra kapsamındaki başvurulara ilişkin rapor, kişisel verilerden arındırılmak suretiyle sosyal ağ sağlayıcının kendi internet sitesinde de yayınlanır.(Cümleler 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile Eklenmiştir) Sosyal ağ sağlayıcıların Kuruma sundukları raporlar; başlık etiketleri, öne çıkarılan veya erişimi azaltılan içeriklere ilişkin algoritmalarına, reklam politikalarına ve şeffaflık politikalarına ilişkin bilgileri de içerir. Sosyal ağ sağlayıcı hesap verebilirlik ilkesine uygun şekilde hareket etmek, Kanunun uygulanmasında şeffaflığı sağlamak, Kanunun uygulanmasına ilişkin gerekli tüm bilgi ve belgeleri Kurum tarafından istenildiği zaman Kuruma vermekle yükümlüdür. Sosyal ağ sağlayıcı kullanıcılarına eşit ve tarafsız davranmakla yükümlü olup Kuruma sunulacak raporda bu hususa ilişkin alınan tedbirlere de yer verilir. Sosyal ağ sağlayıcı, bu Kanun kapsamındaki suçlara ilişkin içerikler ile başlık etiketlerinin yayınlanmamasına ilişkin kendi sistem, mekanizma ve algoritmasında Kurumla iş birliği hâlinde gerekli tedbirleri alır ve bu tedbirlere raporunda yer verir. Sosyal ağ sağlayıcı, kullanıcılara öneriler sunarken hangi parametreleri kullandığına internet sitesinde açık, anlaşılır ve kolaylıkla ulaşılabilir şekilde yer vermekle yükümlüdür. Sosyal ağ sağlayıcı, kullanıcılara önerdiği içeriklere ilişkin tercihleri güncelleme ve kişisel verilerinin kullanılmasını sınırlandırma seçeneği sunma konusunda gerekli tedbirleri alır ve bu tedbirlere raporunda yer verir. Sosyal ağ sağlayıcı, reklamlara ilişkin içerik, reklam veren, reklam süresi, hedef kitlesi, ulaşılan kişi veya grup sayısı gibi bilgilerin yer aldığı bir reklam kütüphanesi oluşturarak bunu internet sitesi üzerinden yayınlar ve bu hususa raporunda yer verir.
(5) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Türk Ceza Kanununda yer alan;
a) Çocukların cinsel istismarı (madde 103),
b) Halkı yanıltıcı bilgiyi alenen yayma (madde 217/A),
c) Devletin birliğini ve ülke bütünlüğünü bozmak (madde 302),
ç) Anayasal Düzene ve Bu Düzenin İşleyişine Karşı Suçlar (madde 309, 311, 312, 313, 314, 315, 316),
d) Devlet Sırlarına Karşı Suçlar ve Casusluk (madde 328, 329, 330, 331, 333, 334, 335, 336, 337),
suçlarına konu internet içeriklerini oluşturan veya yayan faillere ulaşmak için gerekli olan bilgiler soruşturma aşamasında Cumhuriyet savcısı, kovuşturma aşamasında yargılamanın yürütüldüğü mahkeme tarafından talep edilmesi üzerine ilgili sosyal ağ sağlayıcının Türkiye deki temsilcisi tarafından adli mercilere verilir. Bu bilgilerin talep eden Cumhuriyet Başsavcılığı veya mahkemeye verilmemesi durumunda, ilgili Cumhuriyet savcısı tarafından, yurt dışı kaynaklı sosyal ağ sağlayıcının internet trafiği bant genişliğinin yüzde doksan oranında daraltılması talebiyle Ankara Sulh Ceza Hâkimliğine başvurulabilir. İnternet trafiği bant genişliğinin daraltılması kararı verilmesi hâlinde, bu karar erişim sağlayıcılara bildirilmek üzere Kuruma gönderilir. Kararın gereği, bildirimden itibaren derhâl ve en geç dört saat içinde erişim sağlayıcıları tarafından yerine getirilir. Sosyal ağ sağlayıcının, bu fıkra kapsamındaki yükümlülüklerini yerine getirmesi hâlinde yaptırımlar kaldırılır ve Kuruma bildirilir.
(6) Türkiye'den günlük erişimi bir milyondan fazla olan yurt içi veya yurt dışı kaynaklı sosyal ağ sağlayıcı, Türkiye'deki kullanıcıların verilerini Türkiye'de barındırma yönünde gerekli tedbirleri alır.
(7) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Sosyal ağ sağlayıcı, çocuklara özgü ayrıştırılmış hizmet sunma konusunda gerekli tedbirleri alır.
(8) Üçüncü fıkradaki yükümlülüğü yerine getirmeyen sosyal ağ sağlayıcıya beş milyon Türk lirası, dördüncü fıkradaki yükümlülüğü yerine getirmeyen sosyal ağ sağlayıcıya ise on milyon Türk lirası idari para cezası Başkan tarafından verilir.
(9) Türkiye'den günlük erişimi bir milyondan fazla olan yurt dışı kaynaklı sosyal ağ sağlayıcılar hakkında 8 inci ve 8/A maddeleri kapsamında verilecek olan idari para cezaları bir milyon Türk lirası olarak, 8 inci ve 9 uncu maddeleri kapsamında verilecek olan adli para cezaları ise elli bin gün olarak verilir.  (2. Cümle 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile Yürürlükten Kaldırılmıştır.)
(10) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) 8 ve 8/A maddeleri kapsamındaki idari tedbirler saklı kalmak kaydıyla, bu Kanun kapsamında Başkan tarafından verilen içeriğin çıkarılması ve/veya erişimin engellenmesi kararının gereğinin yerine getirilmemesi hâlinde, Türkiye de mukim vergi mükellefi gerçek ve tüzel kişilerin, ilgili yurt dışı kaynaklı sosyal ağ sağlayıcıya altı aya kadar reklam vermesinin yasaklanmasına Başkan tarafından karar verilebilir, bu kapsamda yeni sözleşme kurulamaz ve buna ilişkin para transferi yapılamaz. Reklam yasağı kararı, Resmî Gazete de yayımlanır. Başkan, reklam yasağı kararının yanı sıra içeriğin çıkarılması ve/veya erişimin engellenmesi kararının yerine getirilmesine kadar sosyal ağ sağlayıcının internet trafiği bant genişliğinin yüzde elli oranında daraltılması için sulh ceza hâkimliğine başvurabilir. Hâkim tarafından verilen internet trafiği bant genişliğinin yüzde elli oranında daraltılmasına ilişkin kararın ilgili sosyal ağ sağlayıcıya bildirilmesinden itibaren otuz gün içinde içeriğin çıkarılması ve/veya erişimin engellenmesi kararının sosyal ağ sağlayıcı tarafından yerine getirilmemesi hâlinde, sosyal ağ sağlayıcının internet trafiği bant genişliğinin yüzde doksan oranına kadar daraltılması için Başkan tarafından sulh ceza hâkimliğine başvurulabilir. Hâkim tarafından verilen kararlar, erişim sağlayıcılara bildirilmek üzere Kuruma gönderilir. Kararların gereği, bildirimden itibaren derhâl ve en geç dört saat içinde erişim sağlayıcıları tarafından yerine getirilir. Sosyal ağ sağlayıcının, içeriğin çıkarılması ve/veya erişimin engellenmesi kararının gereğini yerine getirmesi ve Kuruma bildirmesi hâlinde yalnızca internet trafiği bant genişliğinin daraltılması tedbiri kaldırılır.
(11) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Bu Kanun kapsamında Başkan tarafından verilen idari para cezalarının yasal süresinde ödenmemesi durumunun bir yıl içinde birden fazla gerçekleşmesi hâlinde, Başkan tarafından yurt dışı kaynaklı sosyal ağ sağlayıcıya Türkiye de mukim vergi mükellefi gerçek ve tüzel kişilerin ilgili sosyal ağ sağlayıcısına altı aya kadar yeni reklam vermesinin yasaklanmasına karar verilebilir, bu kapsamda yeni sözleşme kurulamaz ve buna ilişkin para transferi yapılamaz. Reklam yasağı kararı, Resmî Gazete de yayımlanır. Yurt dışı kaynaklı sosyal ağ sağlayıcının, idari para cezalarının tamamını ödemesi ve Kuruma bildirmesi hâlinde reklam yasağı kararı kaldırılır.
(12) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Bu madde uyarınca verilen reklam yasağına aykırı davranan Türkiye de mukim vergi mükellefi gerçek ve tüzel kişilere, on bin Türk lirasından yüz bin Türk lirasına kadar idari para cezası uygulanmasına Başkan tarafından karar verilebilir.
(13) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Sosyal ağ sağlayıcı, kullanıcılarının haklarının korunmasına yönelik olarak Kurum tarafından yapılacak kullanıcı haklarına ilişkin düzenlemelere uymakla yükümlüdür.
(14) Hukuka aykırılığı hâkim veya mahkeme kararı ile tespit edilen içeriğin sosyal ağ sağlayıcıya bildirilmesi durumunda, bildirime rağmen yirmi dört saat içinde içeriği çıkarmayan veya erişimi engellemeyen sosyal ağ sağlayıcı, doğan zararların tazmin edilmesinden sorumludur. Bu hukuki sorumluluğun işletilmesi için içerik sağlayıcının sorumluluğuna gidilmesi veya içerik sağlayıcıya dava açılması şartı aranmaz.
(15) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Sosyal ağ sağlayıcı, başlık etiketleri ve öne çıkarılan içeriklerin uyarı yöntemiyle kaldırılması için Kurumla işbirliği içinde etkin bir başvuru mekanizması kurmakla yükümlüdür. Sosyal ağ sağlayıcı, başlık etiketleri veya öne çıkarılan içerikler aracılığıyla ortam sağladığı başkasına ait yayın yoluyla işlenen suçtan, kendisine hukuka aykırı içeriğin bildirilmiş ve buna rağmen içeriğin bildiriminden itibaren derhal ve en geç dört saat içinde kaldırılmamış olması durumunda söz konusu içerikten doğrudan sorumludur.
(16) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkralar buna göre teselsül ettirilmiştir) Sosyal ağ sağlayıcı, kişilerin can ve mal güvenliğini tehlikeye sokan içerikleri öğrenmesi ve gecikmesinde sakınca bulunması hâlinde, bu içeriği ve içeriği oluşturana ilişkin bilgileri yetkili kolluk birimleriyle paylaşır.
(17) Bu maddenin uygulanmasında sosyal ağ sağlayıcının yükümlülükleri, içerik veya yer sağlayıcısı olmasından doğan sorumluluk ve yükümlülüklerini ortadan kaldırmaz.
(18) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkra buna göre teselsül ettirilmiştir) Kurum, sosyal ağ sağlayıcının bu Kanuna uyumuna ilişkin olarak sosyal ağ sağlayıcıdan kurumsal yapı, bilişim sistemleri, algoritmalar, veri işleme mekanizmaları ve ticari tutumlar dâhil her türlü açıklamayı talep edebilir. Sosyal ağ sağlayıcı, Kurum tarafından talep edilen bilgi ve belgeleri en geç üç ay içinde vermekle yükümlüdür. Kurum, sosyal ağ sağlayıcının bu Kanuna uyumunu sosyal ağ sağlayıcının bütün tesislerinde yerinde inceleyebilir.
(19) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkra buna göre teselsül ettirilmiştir) Sosyal ağ sağlayıcı, kamu güvenliğini ve kamu sağlığını etkileyen olağanüstü durumlara ilişkin kriz planı oluşturmakla ve Kuruma bildirmekle yükümlüdür.
(20) (Fıkra 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 34. Maddesi ile eklenmiş ve diğer fıkra buna göre teselsül ettirilmiştir) Bu maddenin altıncı, yedinci, onüçüncü, onaltıncı, onsekizinci ve ondokuzuncu fıkralarındaki yükümlülüklerini yerine getirmeyen sosyal ağ sağlayıcıya Başkan tarafından bir önceki takvim yılındaki küresel cirosunun yüzde üçüne kadar idari para cezası verilebilir.
(21) Bu maddenin uygulanmasına ilişkin usul ve esaslar Kurum tarafından belirlenir.
Yükleyen: yasinuzunoglu
