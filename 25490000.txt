2549 sayılı Devlet Mezarlığı Hakkında Kanun
Yayımlandığı Resmî Gazete Tarihi: 10.11.1981
Yayımlandığı Resmî Gazete Sayısı: 17510
Kabul Tarihi	06.11.1981
Madde 0001: Amaç ve kapsam
(Fıkra 10.11.2006 tarih ve 26432 sayılı Resmi Gazetede yayımlanan Sayılı Kanun ile Değişmiştir.) Bu Kanunun amacı; Türkiye Cumhuriyeti Cumhurbaşkanları, Türkiye Büyük Millet Meclisi Başkanları ve Başbakanlar ile Cumhuriyetin kuruluşuna hayat veren Ulu Önder Atatürk ün en yakın silah arkadaşları olan İstiklal Harbi Komutanları (Kahramanları) için, Ankara da bir Devlet Mezarlığı tesisi ve bunun idame ve muhafazası ile ilgili hususları düzenlemektir.
Türk milletinin, bir armağan olarak yalnız Büyük Kurtarıcı için tesis ettiği Anıtkabirde Atatürk ün ve ayrıca en yakın silah ve mesai arkadaşı İsmet İnönü nün kabirleri muhafaza edilir. Anıtkabir alanı içine başkaca hiçbir kimse defnedilemez.
Madde 0002: Yeri, yapımı ve yönetimi
Devlet Mezarlığı Atatürk Orman Çiftliği sahası içerisinde, Milli Savunma Bakanlığınca tesis edilir.
Ankara İmar Planı da dikkate alınarak Devlet Mezarlığı için tahsis edilecek sahanın Atatürk Orman Çiftliği içerisindeki yeri ve büyüklüğünü (yüzölçümünü) tespit etmeye Cumhurbaşkanı (1) yetkilidir. Tespit edilecek bu saha Milli Savunma Bakanlığının talebi üzerine Hazine adına tescil edilir.
Milli Savunma Bakanlığı, mezarlığın yönetiminden ve buradaki idari hizmetlerin yerine getirilmesinden de sorumludur.
(1) Bakanlar Kurulu İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 35. Maddesi ile Cumhurbaşkanı şeklinde değişmiştir.
Madde 0003: Mali hükümler
Devlet Mezarlığının yapım, bakım, onarım ve geliştirilmesi için yapılacak harcamalar Milli Savunma Bakanlığı Bütçesinde yer alır.
Madde 0004: Mali kolaylıklar
Devlet Mezarlığının tesisi ve idamesi için yapılacak harcamalarda 1050 sayılı Muhasebei Umumiye Kanunu ile 2490 sayılı Artırma ve Eksiltme ve İhale Kanunu hükümleri uygulanmaz.
Madde 0005: Yönetmelik
Bu Kanunun uygulanması ile ilgili hususlar, kanunun yürürlüğe girmesinden itibaren üç ay içerisinde Milli Savunma Bakanlığınca çıkarılacak bir yönetmelikle düzenlenir.
Ek Madde 0001:
(Madde 10.11.2006 Tarih ve 26342 Sayılı Resmi Gazetede Yayımlanan 5554 Sayılı Kanunun 2. Maddesi ile Eklenmiştir)
Devlet Mezarlığına defnedilecekler hakkında kendisinin vasiyeti veya ailesinin talebi üzerine bu Kanun hükümleri uygulanmayabilir.
(Fıkra 01.02.2020 tarih ve 31026 sayılı Resmi Gazetede yayımlanan 7218 Sayılı Kanunun 1. Maddesi ile Eklenmiştir) 1 inci maddenin birinci fıkrasında sayılanların eşleri de vasiyetleri üzerine Devlet Mezarlığına defnedilebilir.
Geçici Madde 0001:
Devlet Mezarlığına defnedilecek İstiklal Harbi Komutanları (Kahramanları) Genelkurmay Başkanlığınca belirlenir ve bu mezarlığa Devletçe nakledilirler.
Geçici Madde 0002:
Anıtkabir bahçesine defnedilen Cemal Gürsel in kabri Devlet Mezarlığına; devrim şehitlerinin ise, varsa eşleri, bulunmaması halinde anne ve babaları tarafından başka yere nakledilmemeleri halinde Ankara daki askeri şehitliğe Devletçe nakledilirler.
Madde 0006: Yürürlük
Bu Kanun yayımı tarihinde yürürlüğe girer.
Madde 0007: Yürütme
Bu Kanunu Bakanlar Kurulu yürütür.
Yükleyen: yasinuzunoglu
