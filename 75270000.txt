7527 sayılı Hayvanları Koruma Kanununda Değişiklik Yapılmasına Dair Kanun
Yayımlandığı Resmî Gazete Tarihi: 02.08.2024
Yayımlandığı Resmî Gazete Sayısı: 32620
Kabul Tarihi	30.07.2024
Madde 0001 :
24/6/2004 tarihli ve 5199 sayılı Hayvanları Koruma Kanununun 1 inci maddesinin birinci fıkrasında yer alan Kanunun amacı; ibaresinden sonra gelmek üzere insan, hayvan ve çevre sağlığı gözetilmek kaydıyla ibaresi eklenmiştir.
Madde 0002 :
5199 sayılı Kanunun 3 üncü maddesinin birinci fıkrasının (f) ve (j) bentleri aşağıdaki şekilde ve (k) bendinde yer alan ve hayvanların rehabilite edileceği ibaresi , hayvanların sahiplendirilinceye kadar barındırıldığı ve rehabilite edildiği şeklinde değiştirilmiştir.
f) Sahipsiz hayvan: Sahipli hayvanlar dışında kalan evcil hayvanları,
j) Sahipli hayvan: Bir kişi, kuruluş, kurum ya da tüzel kişilik tarafından sahiplenilen, bakımı, aşıları, periyodik sağlık kontrolleri yapılan ve Bakanlık veri tabanına kaydedilen ev hayvanlarını,
Madde 0003 :
5199 sayılı Kanunun 4 üncü maddesinin birinci fıkrasının (b) bendi yürürlükten kaldırılmış, (d) bendinde yer alan hayvanlara bakan veya bakmak ibaresi hayvanları sahiplenmek şeklinde ve (j) bendinde yer alan ve güçten düşmüş hayvanların korunması ibaresi hayvanların sahiplendirilinceye kadar bakılmaları şeklinde değiştirilmiştir.
Madde 0004 :
5199 sayılı Kanunun 6 ncı maddesinin birinci fıkrasında yer alan , 3285 sayılı Hayvan Sağlığı Zabıtası Kanununda öngörülen durumlar dışında ibaresi kanuni istisnalar hariç şeklinde, üçüncü fıkrasında yer alan çevreye olabilecek ibaresi insan ve çevre sağlığı için oluşabilecek şeklinde ve Çevre ve Şehircilik Bakanlığı ibaresi Çevre, Şehircilik ve İklim Değişikliği Bakanlığı şeklinde, dördüncü fıkrasının son cümlesi aşağıdaki şekilde ve altıncı fıkrasında yer alan hayvanlara bakan veya bakmak ibaresi hayvanları hayvan bakımevi kurarak sahiplenmek şeklinde değiştirilmiştir.
Bakımevlerine alınan hayvanlar Bakanlık veri sistemine kaydedilir ve rehabilite edilen köpekler, sahiplendirilinceye kadar hayvan bakımevlerinde barındırılır.
Madde 0005 :
5199 sayılı Kanunun İkinci Kısım Dördüncü Bölüm başlığında yer alan Öldürülmesi ibaresi Ötanazisi şeklinde ve 13 üncü maddesinin başlığı Hayvanların ötanazisi şeklinde değiştirilmiş, maddeye birinci fıkrasından önce gelmek üzere aşağıdaki fıkralar eklenmiş ve mevcut ikinci fıkrasının ikinci cümlesinde yer alan Öldürme esas ve usulleri ibaresi Öldürme ve ötanazi işlemine ilişkin esas ve usuller şeklinde değiştirilmiştir.
Bakımevine alınan köpeklerden; insan ve hayvanların hayatı ve sağlığı için tehlike teşkil eden ve olumsuz davranışları kontrol edilemeyen, bulaşıcı veya tedavi edilemeyen hastalığı bulunan ya da sahiplenilmesi yasak olanlara 11/6/2010 tarihli ve 5996 sayılı Veteriner Hizmetleri, Bitki Sağlığı, Gıda ve Yem Kanununun 9 uncu maddesinin üçüncü fıkrasında belirtilen tedbir uygulanır.
Yerel yönetimler sahipsiz köpeklere ilişkin yürüttüğü iş ve işlemlerde Bakanlar Kurulunun 28/8/2003 tarihli ve 2003/6168 sayılı Kararı ile onaylanan Ev Hayvanlarının Korunmasına Dair Avrupa Sözleşmesi kapsamında gerekli idari tedbirleri almaya yetkilidir.
Madde 0006 :
5199 sayılı Kanunun 14 üncü maddesinin birinci fıkrasının (h) bendinde yer alan Tıbbî ibaresi Kanunî ve tıbbî şeklinde değiştirilmiş ve fıkraya aşağıdaki bent eklenmiştir.
o) Yerel yönetimler adına toplanan sahipsiz hayvanları bakımevi dışında bir yere terk etmek veya bakımevinde barındırılan köpekleri bakımevi dışında bir yere bırakmak.
Madde 0007 :
5199 sayılı Kanunun 16 ncı maddesinin birinci fıkrasının (b) bendi aşağıdaki şekilde değiştirilmiş ve (f) bendi yürürlükten kaldırılmıştır.
b) İl sınırları içinde hayvanların korunmasına ilişkin ve sahipsiz hayvanlardan kaynaklı sorunları belirleyip, sorunların çözüm tekliflerini içeren yıllık, beş yıllık ve on yıllık plan ve projeler yapmak, yıllık hedef raporları hazırlayıp Bakanlığın uygun görüşüne sunmak, Bakanlığın olumlu görüşünü alarak insan, hayvan ve çevre sağlığına ilişkin her türlü önlemi almak,
Madde 0008 :
5199 sayılı Kanunun 19 uncu maddesinin birinci fıkrasının birinci cümlesi aşağıdaki şekilde değiştirilmiştir.
İnsan, hayvan ve çevre sağlığının korunması amacıyla bakımevleri, hastaneler ve ameliyathaneler kurmak, bunlara ilişkin ilaç, alet ve ekipmanları temin etmek ile bakımevlerinde bakım, rehabilitasyon ve sahiplendirme gibi faaliyetleri yürütmek için, başta yerel yönetimler olmak üzere diğer ilgili kurum ve kuruluşlara teşvik veya Bakanlıkça uygun görülen miktarlarda mali destek sağlanır.
Madde 0009 :
5199 sayılı Kanunun 24 üncü maddesinin birinci fıkrasında yer alan ve bu suretle bulundurduğu ibaresi veya sahiplendiği şeklinde ve fıkranın son cümlesi aşağıdaki şekilde değiştirilmiştir.
Söz konusu hayvanlardan sahiplendirilme niteliği olanlar sahiplendirilinceye kadar hayvan bakımevinde barındırılır.
Madde 0010 :
5199 sayılı Kanunun 28 inci maddesinin birinci fıkrasının (ı) bendinde yer alan ikinci ibaresi dördüncü şeklinde, (j) bendinde yer alan hayvan başına iki bin ibaresi hayvan başına altmış bin şeklinde ve aynı bentte yer alan idarî para cezası. ibaresi ; (o) bendine aykırı davrananlara hayvan başına elli bin Türk lirası idarî para cezası. şeklinde değiştirilmiş, ikinci fıkrasında yer alan hayvan koruma gönüllüsü, ibaresi madde metninden çıkarılmıştır.
Madde 0011 :
5199 sayılı Kanunun 28/A maddesinin ikinci fıkrasına birinci ibaresinden sonra gelmek üzere , ikinci ve üçüncü ibaresi eklenmiş ve yedinci fıkrasında yer alan hayvan koruma gönüllüsü, ibaresi madde metninden çıkarılmıştır.
Madde 0012 :
5199 sayılı Kanunun 31 inci maddesinde yer alan 3285 sayılı Hayvan Sağlığı ve Zabıtası Kanunu, 4631 sayılı Hayvan Islahı Kanunu ibaresi 5996 sayılı Kanun şeklinde değiştirilmiştir.
Madde 0013 :
5199 sayılı Kanunun ek 1 inci maddesinin başlığı Yerel yönetimlerin sorumluluğu şeklinde değiştirilmiş, birinci fıkrasında yer alan büyükşehir ilçe belediyeleri ile diğer ibaresi madde metninden çıkarılmış, fıkraya korunması ve ibaresinden sonra gelmek üzere sahiplendirilinceye kadar ibaresi, ikinci fıkrasının ikinci cümlesinde yer alan olmayan belediyeler ibaresinden sonra gelmek üzere ile il özel idareleri ibaresi eklenmiş ve fıkranın üçüncü ve dördüncü cümleleri ile üçüncü fıkrası aşağıdaki şekilde değiştirilmiştir.
Bakımevlerine alınan hayvanlar Bakanlık veri sistemine kaydedilir. Rehabilite edilen köpekler, sahiplendirilinceye kadar hayvan bakımevlerinde barındırılır.
Büyükşehir belediyeleri, il belediyeleri ve nüfusu yirmi beş bini aşan belediyeler bakımından, geçici 4 üncü maddenin ikinci fıkrasında belirtilen kaynağı ayırmayan belediye başkanı ve meclis üyeleri ile ayrılan kaynağı hayvan bakımevi kurmak, sahipsiz hayvanları toplamak, rehabilite etmek veya sahiplendirilinceye kadar bakmak için sarf etmeyen ya da bu kaynağı başka amaçlar için sarf eden belediye başkanı ve belediye yetkililerine altı aydan iki yıla kadar hapis cezası verilir.
Madde 0014 :
5199 sayılı Kanunun geçici 4 üncü maddesi aşağıdaki şekilde değiştirilmiştir.
Geçici Madde 4- Büyükşehir belediyeleri, il belediyeleri ve nüfusu yirmi beş bini aşan belediyeler 31/12/2028 tarihine kadar ek 1 inci maddenin birinci fıkrasında belirtilen hayvan bakımevlerini kurmakla ve mevcut bakımevlerinin koşullarını iyileştirmekle yükümlüdür.
Belediyeler 31/12/2028 tarihine kadar birinci fıkra gereğince hayvan bakımevleri kurmak, rehabilitasyon işlemlerini gerçekleştirmek ve sahipsiz hayvanlara sahiplendirilinceye kadar bakmak için kesinleşmiş en son bütçe gelirlerinin binde beşi oranında kaynak ayırır. Bu oran büyükşehir belediyelerinde binde üç olarak uygulanır. Bu fıkra uyarınca ayrılan ödenekler başka bir amaç için kullanılamaz.
Belediyelerce bu maddenin ikinci fıkrasında belirlenen oranların üzerinde yapılan harcamaların yüzde 40 ı, tevsik edilmesi kaydıyla ilgili belediyeye Hazine ve Maliye Bakanlığınca aktarılır. Ancak, aktarılacak tutar hiçbir şekilde ikinci fıkrada belirlenen oranların yüzde 40 ını geçemez. Bu fıkranın uygulanmasına ilişkin usul ve esaslar Hazine ve Maliye Bakanlığınca belirlenir.
Kedi ve köpek sahipleri, hayvanlarını en geç 31/12/2025 tarihine kadar dijital kimliklendirme yöntemleriyle kayıt altına aldırmak zorundadır.
Madde 0015 :
5199 sayılı Kanunun;
a) 5 inci maddesinin birinci fıkrasında yer alan veya ona bakan ibaresi, dördüncü fıkrasında yer alan ve kontrollü hayvanları bulundurma ve ibaresi ile 17 nci maddesinin üçüncü fıkrasında yer alan ev hayvanları ile ibaresi metinden çıkarılmış,
b) Üçüncü Kısım İkinci Bölüm başlığında yer alan ve Hayvan Koruma Gönüllüleri ibaresi kanun metninden çıkarılmış ve 18 inci maddesi yürürlükten kaldırılmıştır.
Madde 0016 :
Bu Kanun yayımı tarihinde yürürlüğe girer.
Madde 0017 :
Bu Kanun hükümlerini Cumhurbaşkanı yürütür.
Yükleyen: yasinuzunoglu
