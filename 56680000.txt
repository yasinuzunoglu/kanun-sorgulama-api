5668 sayılı Türk Silahlı Kuvvetleri, Jandarma Genel Komutanlığı ve Sahil Güvenlik Komutanlığı Besleme Kanunu
Yayımlandığı Resmî Gazete Tarihi: 31.05.2007
Yayımlandığı Resmî Gazete Sayısı: 26538
Kabul Tarihi	24.05.2007
BİRİNCİ BÖLÜM
Amaç, Kapsam ve Tanımlar
Madde 0001 : Amaç ve kapsam
(1)  (Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/150 md. ile Aynen Kabul] Değişmiştir.) Bu Kanun, Türk Silahlı Kuvvetleri, Jandarma Genel Komutanlığı ve Sahil Güvenlik Komutanlığında beslenme ve temizlik gereksinimleri Devlet taralından karşılanacaklara yönelik yürütülecek işlemlerin ilke ve yöntemlerini belirler.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0002 : Tanımlar
(1) Bu Kanunun uygulanmasında;
a)  (Bent 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/151 md. ile Aynen Kabul] Değişmiştir.) Türk Silahlı Kuvvetleri: Kara, Deniz ve Hava Kuvvetleri Komutanlığını,
b)  (Bent 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/151 md. ile Aynen Kabul] Değişmiştir.)
c) (Bent 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/151 md. ile Aynen Kabul] eklenmiş ve diğer bentler buna göre teselsül ettirilmiştir.) Jandarma Genel Komutanlığı personeli: Jandarma Genel Komutanlığı kadrolarında bulunan subay, sözleşmeli subay, astsubay, sözleşmeli astsubay, uzmanı jandarma, uzman erbaş, Jandarma ve Sahil Güvenlik Akademisi öğrencisi, sivil memur, işçi, erbaş ve erleri,
ç) (Bent 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/151 md. ile Aynen Kabul] eklenmiş ve diğer bentler buna göre teselsül ettirilmiştir.) Sahil Güvenlik Komutanlığı personeli: Sahil Güvenlik Komutanlığı kadrolarında bulunan subay, sözleşmeli subay, astsubay, sözleşmeli astsubay, uzman erbaş, Jandarma ve Sahil Güvenlik Akademisi öğrencisi, sivil memur, işçi, erbaş ve erleri,
d) Kazandan besleme: Yükümlülük ve zorunluluktan dolayı toplu olarak sıcak veya kumanya olarak bütün giderleri Devlet tarafından karşılanan beslemeyi,
e) Tayın bedeli: Kazandan beslemeye alınamayanlara, 22/6/1978 tarihli ve 2155 sayılı Bazı Kamu Personeline Tayın Bedeli Verilmesi Hakkında Kanun kapsamında ödenen aylık yemek parasını,
f) Günlük yemek bedeli: En az üç öğün ve gerektiğinde de ara öğünleri içeren, yemek çizelgesinin hazırlanmasında ölçüt olarak kullanılan harcamaya esas paranın üst miktarını,
g) Güçlendirilmiş yemek bedeli: Normal çalışma koşullarından daha yoğun beden hareketini içeren görev ve eğitimlerin yapılması için gerekli kaloriyi sağlamak amacıyla günlük yemek bedelinin yüzde yirmibeş artırılmasıyla elde edilen paranın miktarını,
ı) Ara öğün: Günlük üç öğün yemeğin dışında; meyve, çerez, tatlı, ikramlık gibi gerektiğinde soğuk veya sıcak olarak verilen yiyecek ve içecekleri,
i) Günlük yemek çizelgesi: Besleneceklere verilecek yemeklerin öğün bazında dağılımını, yemeklerin içeriklerini, kalorisini, parasal değerini ve kullanılacak yiyecek maddelerinin miktarı gibi bilgileri içeren denetime bağlı tüketim belgesini,
ifade eder.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/151 md. ile Aynen Kabul] Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
İKİNCİ BÖLÜM
Günlük Yemek Bedeli, İlkeler ve Uygulama
Madde 0003 : Günlük yemek bedeli
(1) Günlük yemek bedeli; bu Kanuna ekli ölçüt tablosunda gösterilen gıda maddelerinin fiyatlandırılmasıyla belirlenir. Belirlenen bu değere; salça, tuz, baharat, sarımsak, maydanoz, dereotu, limon, sirke gibi tatlandırıcılar için yüzde beş eklenerek, yapılacak yemek çizelgesinin günlük üst sınırı bulunur.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0004 : İlkeler
(1) Günlük yemek bedelini aşmayacak şekilde, beslenmeye elverişli her türlü gıda maddeleri ile yeterli ve dengeli beslenmeyi sağlayacak en az üç öğünlük, gerektiğinde de ara öğünleri içeren günlük yemek çizelgesi hazırlanır.
(2) 17/3/1981 tarihli ve 2924 sayılı Ulusal Bayram ve Genel Tatiller Hakkında Kanunda belirtilen resmî ve dinî bayramların her günü ve yılbaşında, ara öğün kapsamındaki yiyecekleri verebilmek için günlük yemek bedelinin yüzde elli fazlasına kadar yemek çizelgesi düzenlenir.
(3) Kazandan beslemenin yemekhanelerde toplu olarak yapılamaması durumunda, günlük yemek bedelini aşmayacak şekilde, her türlü dayanıklı hazır gıda maddeleriyle ve/veya birlik tarafından önceden hazırlanarak ambalajlanmış yiyecekler kumanya olarak verilir.
(4) Kazandan beslemesi olanaksız olan askerî öğrenci, Jandarma ve Sahil Güvenlik Akademisi öğrencisi, (1) erbaş ve erlere tayın bedeli verilir. Ayrıca, askerlik şubelerince celp ve kıtalarına sevk edilenlere, kıt'a veya kurumlarından terhis edilenlere ve hava değişimine gönderilenlere, askerlikten sayılan gün kadar tayın bedeli ödenir.
(5) Görev koşullarına bağlı olarak, bir kişinin günlük beslenme gereksinimini karşılayacak şekilde, öğünlere göre özel olarak oluşturulmuş hazır yemek ve yiyecekler verildiğinde, yiyeceklerin parasal değerinin, günlük yemek bedelinin altında veya üstünde olması durumu dikkate alınmaz.
(6) Gerektiğinde yedirilmek üzere depolanan, ancak değişim için tüketilmesi gereken dayanıklı hazır gıda maddeleri, tek tek veya tam olarak yemek çizelgesinde gösterilerek yedirilir. Üç öğünü karşılayacak şekilde ve bunlarla birlikte gerektiğinde ekmek eklenmesiyle yeterli ve dengeli beslenmeyi sağlayacak şekilde yedirildiğinde bu yiyeceklerin parasal değerinin, günlük yemek bedelinin altında veya üstünde olması durumu dikkate alınmaz. Ancak, ayrı gün ve öğünlerde tek tek yedirilmesi günlük yemek bedeli içerisinde yapılır.
(7)  (Fıkra 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Zorunlu nedenlerle içme suyu gereksinimi olduğunda, Kuvvet Komutanı, Jandarma Genel Komutanı, Sahil Güvenlik Komutanının veya yetkilendirecekleri makamın onayı ile zorunluluğun devamı süresince ve bedeli dikkate alınmadan, bir kişi için günlük üç litreye kadar ambalajlanmış içme suyu verilir.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
(1) Altı Çizili İbare 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/152 md. ile Aynen Kabul] eklenmiştir.
Madde 0005 : Yemek hizmetinin satın alınması
(1) Kazandan beslenecek personel için; yemek hazırlama, pişirme, dağıtım ve temizlik gibi yemek öncesi ve sonrasına yönelik mal ve hizmetlerden bir kısmı veya tamamı satın alınabilir. Bu durumda, beslenecek hedef kitleye bağlı olarak günlük yemek bedeli veya güçlendirilmiş yemek bedeline; yönetmelikle oranları belirlenen, yemek dağıtımı öncesi ve sonrasında yapılan işletme ve genel giderler eklenir.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0006 : Kazandan beslenen askerî personel ile Jandarma Genel Komutanlığı ve Sahil Güvenlik Komutanlığı personeline tayın bedeli verilmesi (**)
(Madde 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.)
(1) Birlik ve kurum nöbetçileri ile savaş, iç güvenlik harekatı, sınır ötesi harekat veya gemide çeşitli sebeplerle bulunan kişiler de dâhil yüzer birlik personeli, birlik dışına görevlendirilen 10/2/1954 tarihli ve 6245 sayılı Harcırah Kanunu kapsamında harcırah ödemesi yapılmayan Özel Kuvvetler Komutanlığı personeli, görevlerine yönelik eğitimlerinin devamı süresince komando birlikleri ve okulları ile benzeri eğitimleri uygulayan birliklerde (dağ ve paraşütçü kıtaları, sualtı taarruz ve savunma timleri, derin su dalgıçları) yürütülen eğitim ve kurs faaliyetlerine katılan eğiticiler ile kursiyerler, meskûn mahal dışında konuşlanan ve coğrafi şartlar, iklim koşulları veya güvenlik tedbirleri gibi zorunlu nedenlerle yirmi dört saatten daha uzun sürede birliğinden ayrılamayan personelden yönetmelikle belirlenecek olanlar hariç olmak üzere, bu Kanun kapsamında tayın bedeli veya yemek yardımı aldığı hâlde kazandan beslenen askerî personel ile Jandarma Genel Komutanlığı ve Sahil Güvenlik Komutanlığı personelinin (1) tayın bedeli veya yemek yardımının beslendikleri gün ve öğün sayılarına karşılık gelen kısmı aylıklarından kesilir.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/153 md. ile Aynen Kabul] Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
(**) (Madde Başlığı 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/153 md. ile Aynen Kabul] Kazandan beslenen askerî personele tayın bedeli verilmesi iken metinde görüldüğü gibi değiştirilmiştir)
(1) askerî personelin, İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/153 md. ile Aynen Kabul] askerî personel ile Jandarma Genel Komutanlığı ve Sahil Güvenlik Komutanlığı personelinin şeklinde değişmiştir.
Madde 0007 : Kazandan beslenecekler
(1) Günlük yemek bedeli kapsamında askerî öğrenci, sözleşmeli erbaş ve er,(1) erbaş ve erler ile aşağıda belirtilenler de kazandan beslenirler:
a) Askerî ceza ve tutukevleri ile disiplin ceza ve tutukevlerinde tutuklu, hükümlü ve askerî birliklerde gözaltında bulunan askerî personel ile sivil kişiler.
b) Disiplin cezası nedeniyle birlikten ayrılamayan askerî personel.
c) Harp esirleri, gözaltına alınan veya iltica eden yabancı ordu personeli.
ç) Yapılan uluslararası anlaşmalarda hüküm olması koşuluyla veya Millî Savunma Bakanlığının onayıyla, Jandarma Genel Komutanlığı ve Sahil Güvenlik Komutanlığı için İçişleri Bakanlığının onayıyla Türkiye'deki askerî okullarda eğitilen yabancı ordu personeli.
d)  (Bent 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Kuvvet Komutanı, Jandarma Genel Komutanı, Sahil Güvenlik Komutanının veya yetkilendirecekleri makamın onayıyla, Türk Silâhlı Kuvvetlerinin kadrosunda olmayan ancak askerî birliklerle beraber görev yapan veya tatbikatlara katılan ve görev koşullarının kazandan besleme yapılmasını zorunlu kıldığı kişiler.
e)  (Bent 03.02.2015 tarih ve 29256 sayılı Resmi Gazetede yayımlanan 6586 Sayılı Kanunla Değişmiştir.) Hava Harp Okuluna geldikleri tarihten, deneme uçuşu ve paraşütle atlama eğitimlerinin tamamlanmasına kadar geçen süre içindeki aday öğrenciler ile günlük veya öğün bazında beslenme desteğinin verilmesinin zorunlu olduğu koşullarda, bütün askerî okulların sınavına girecek intibak eğitimi dâhil olmak üzere aday öğrenciler ile subay, astsubay, uzman erbaş ve sözleşmeli er sınavlarına girecek olan adaylar.
f) Birlik komutanlığı tarafından askerî personele görev yaptıkları yerlerde yemek yeme ortamının sağlanamaması ve birliğin konumu gereği yerleşim yerlerine uzaklığı veya görevin yapıldığı yer gereğince toplu beslenmesi uygun görülen birlik personeli.
g) Birlik veya kurumun nöbetçi personeli.
ğ) Yurt dışında görev yapan ve besleme desteğini bünyesinde bulunduran askerî birlik personeli (Bu birliklerin yiyecek maddelerini bulundukları ülkeden karşılamaları durumunda, günlük yemek bedeli, satın alma fiyatlarına göre hesaplanır.).
h) Eğitim ve öğrenimleri süresince askerî okullarda öğrenci olan ön sözleşmeli subay ve astsubaylar.
ı) (Bent 30.06.2010 tarih ve 27627 sayılı Resmi Gazetede yayımlanan Kanun ile Eklenmiştir) Doğal afet durumlarında görev alan personel.
i) (Bent 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/100 md. ile Aynen Kabul] Eklenmiştir) Yemin, temsili askerlik ve mezuniyet törenlerine iştirak eden ziyaretçiler.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir) (1) 22.03.2011 Tarih ve 27882 Sayılı Resmi Gazetede Yayınlanan 6191 Sayılı Kanun ile birinci fıkrasında yer alan askerî öğrenci, ibaresinden sonra gelmek üzere sözleşmeli erbaş ve er, ibaresi eklenmiştir.
Madde 0008 : Güçlendirilmiş yemek ile beslenecekler
(1) Aşağıda sıralanan görev ve eğitimleri yapan personel, bu durumları süresince güçlendirilmiş yemek bedeli üzerinden beslenir. Bu kapsamda, Kuvvet Komutanlıkları için Genelkurmay Başkanlığının önerisine göre Millî Savunma Bakanının, Jandarma Genel Komutanlığı ve Sahil Güvenlik Komutanlığı için İçişleri Bakanının onayı alınır.
a) Savaş ve askerî harekâtlarda bulunan birlik personeli,
b) Deprem, sel, orman yangınları gibi doğal afetlerde arama, kurtarma ve söndürme görevi yapan birlik personeli,
c) Terörle yaygın ve yoğun bir şekilde mücadeleye yönelik iç güvenlik harekâtı ile görevli birlik personeli,
ç) Çalışma koşullarının gereği yoğun beden hareketini içeren görev ve eğitimleri yapan birlik personeli,
d) Türk Silahlı Kuvvetleri spor takımlarından, yoğun beden hareketlerini yapan takımların toplu olarak çalışma kamplarında bulunan personeli.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0009 : Bazı birlik ve kurumlara besleme desteği sağlanması
(1) Askerlik şubeleri, jandarma karakolları ve bağlı birliklerinden ayrı bir bölgede geçici bir süre veya sürekli görev yapan birlik personeli, yemek hizmetlerine yönelik işlerde çalışan personel kadrosunun veya gereken olanakların yetersiz olması durumunda; bölgelerinde bulunan ve besleme desteği verebilecek en yakın askerî birlik tarafından beslenirler.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0010 : Uygulama
(1) Yıllık yiyecek bütçesinin belirlenmesinde kullanılan hesaplamalar için yemek bedeli ölçüt tablosundaki kuru baklagiller, meyve ve sebzelerin hangi gıda maddelerinden oluşacağı ve diğer yiyecek maddelerinin tahmini fiyatları, her yıl Millî Savunma ve İçişleri Bakanlığı tarafından birlikte hazırlanan, bütçe yapımına dayanak olacak fiyatlandırma kitapçığında gösterilir.
(2) Depo ve bütçe olanaklarına göre, yemek çizelgesinin yeterli ve dengeli beslenmeyi sağlayacak düzeyde yapılmasından sonra, günlük yemek bedelinden artan parasal değerler sonraki günlere aktarılmaz.
(3) Günlük yemek çizelgesi içeriğinin mutfaklarda uygulandığı sırada, birliğe gelen ve gidenlerin olması durumunda; gelenler için depo olanaklarına göre öğün bazında ek çizelge düzenlenir. Gidenler için mutfak ve yemekhanede henüz işlenmemiş olan gıda maddeleri kiler fazlalığı olarak depoya geri alınır.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
ÜÇÜNCÜ BÖLÜM
Son Hükümler
Madde 0011 : Yönetmelikler
(1) Bu Kanunun uygulanmasına ilişkin düzenlemeler; askerî öğrenci, erbaş ve erlerin dışında, kazandan beslenen askerî personelin aylıklarından yapılacak kesintilere yönelik uygulama yöntemi ve beslenme gereksinimleri sağlanamayan askerî birlik personeline aylık beslenme bedellerinin peşin olarak ödenmesi konusunda uygulamalara yönelik kurallar, Maliye Bakanlığı ile Sayıştay Başkanlığının görüşü alınarak, Millî Savunma ve İçişleri Bakanlıkları tarafından birlikte hazırlanacak yönetmelik ile düzenlenir.
(2) Deney, binek, güvenlik, eğitim ve yardım gibi amaçlarla Türk Silahlı Kuvvetlerinde bulunan her cins hayvanın yem gereksinimleri, Maliye Bakanlığı ve konuyla ilgili kamu idarelerinin görüşleri alınarak, Millî Savunma ve İçişleri Bakanlıkları tarafından birlikte hazırlanacak yönetmelik ile düzenlenir.
(3) Yemek hazırlama, pişirme ve sonrasında kullanılan araç ve gereçlerin temizliği, askerî personel ile Jandarma Genel Komutanlığı ve Sahil Güvenlik Komutanlığı personelinin (1) kişisel temizlikleri ile kullandıkları giyecek ve eşyalarının temizliği için gereken temizlik maddelerinin cins, miktar ve uygulama yöntemleri Millî Savunma, İçişleri ve Maliye Bakanlıkları tarafından birlikte hazırlanacak yönetmelik ile düzenlenir.
(4) Savaş şartlarında besleme desteği verebilmek için birliğin sefer kadrosuna bağlı olarak bulundurulacak depolamaya elverişli gıda maddelerinin; cinsi, niteliği, bir kişi için günlük miktarı, kaç günlük olacağı, hangi birliklerde depolanacağı ve tüketim koşulları ile yine olağanüstü durumlarda kullanılmak üzere en az iki günlük öğünlere göre düzenlenmiş dayanıklı hazır gıdaların; hangi birliklerde ve askerî araçlarda bulundurulacağı ile cins, nitelik, miktar ve tüketim koşulları, Millî Savunma ve İçişleri Bakanlıkları tarafından birlikte hazırlanacak yönetmelik ile düzenlenir.
(5) Satın alınacak yemek hizmeti uygulamalarına yönelik kurallar Maliye Bakanlığı, Sayıştay ve Kamu İhale Kurumunun görüşleri alınarak Millî Savunma ve İçişleri Bakanlığı tarafından birlikte hazırlanacak yönetmelik ile düzenlenir.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/154 md. ile Aynen Kabul] Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
(1) erbaş, er ve askerî öğrencilerin İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/154 md. ile Aynen Kabul] askerî personel ile Jandarma Genel Komutanlığı ve Sahil Güvenlik Komutanlığı personelinin şeklinde değişmiştir.
Madde 0012 : Yürürlükten kaldırılan mevzuat ve atıflar
(1) 12/9/1330 tarihli Askeri Tayinat ve Yem Kanunu Muvakkati,
(2) 22/4/1925 tarihli ve 657 sayılı Harita Genel Komutanlığı Kanununun ek 1 inci maddesi,
(3) 23/5/1928 tarihli ve 1325 sayılı 12 Eylül 1330 Tarihli Askeri Tayinat ve Yem Kanunu Muvakkatine Müzeyyel Kanun,
(4) 23/3/1931 tarihli ve 1776 sayılı Kuvvetli Tayın Kanunu,
(5) 21/7/1931 tarihli ve 1861 sayılı Jandarma Eratı Kanununun 14 üncü maddesi,
(6) 14/5/1932 tarihli ve 1960 sayılı 14 Eylül 1330 tarihli Tayınat ve Yem Kanununa Müzeyyel (Demirbaş Erzak ve Yem) Kanunu,
(7) 27/11/1935 tarihli ve 2852 sayılı Deniz Mensuplarına Mahsus Yemek Bedeli Hakkında Kanun,
(8) 10/6/1938 tarihli ve 3433 sayılı Askeri Hastabakıcı Hemşireler Hakkında Kanunun 3 üncü maddesinin ikinci cümlesi,
(9) 19/7/1943 tarihli ve 4480 sayılı Denizaltı Gemileriyle Avcıbotlarında Bulunanlara Verilecek Hazır Gıda Hakkında Kanun,
(10) 14/6/1944 tarihli ve 4590 sayılı Ordu Uçaklarında Bulundurulacak Demirbaş Yiyecek Hakkında Kanun,
(11) 9/7/1956 tarihli ve 6779 sayılı 14 Eylül 1330 tarihli Tayınat ve Yem Kanununa Ek Kanun,
(12) 8/8/1977 tarihli ve 2092 sayılı Türk Silahlı Kuvvetleri Özel Beslenme Kanunu,
(13) 22/6/1978 tarihli ve 2155 sayılı Bazı Kamu Personeline Tayın Bedeli Verilmesi Hakkında Kanunun 1 inci maddesinin ikinci fıkrası ile 2 nci maddesinin birinci fıkrası,
(14) 25/9/1981 tarihli ve 2528 sayılı Er Kazanından İaşe Edileceklere İlişkin Kanun,
(15) 11/1/1983 tarihli ve 2780 sayılı Hava Harp Okuluna Girmeye İstekli Aday Öğrenciler ile Uçuş ve Paraşüt Eğitimine Tabi Tutulacak Harp Okulu Öğrencileri Hakkında Kanunun 1 inci maddesinin üçüncü fıkrasının son cümlesindeki ,Hava Harp Okulu öğrencileri istihkakı üzerinden ibaresi,
(16) 10/3/1983 tarihli ve 2803 sayılı Jandarma Teşkilat, Görev ve Yetkileri Kanununun 23 üncü maddesi,
(17) 25/10/1983 tarihli ve 2935 sayılı Olağanüstü Hal Kanununun ek 2 nci ve ek 3 üncü maddeleri,
(18) 31/5/1989 tarihli ve 3566 sayılı Kazandan İaşe Edilemeyen Erbaş ve Erler ile Askeri Okul Öğrencilerine Tayın Bedeli Verilmesi Hakkında Kanun,
yürürlükten kaldırılmıştır.
(19) Mevzuatta, 12/9/1330 tarihli Askeri Tayinat ve Yem Kanunu Muvakkati ve eklerine yapılan atıflar bu Kanuna yapılmış sayılır.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Geçici Madde 0001 :
(1) Bu Kanunda öngörülen yönetmelikler, Kanunun yürürlüğe girdiği tarihten itibaren üç ay içinde yürürlüğe konulur. Bu süre içinde mevcut düzenlemelerin bu Kanuna aykırı olmayan hükümlerinin uygulanmasına devam olunur.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Ek Madde 0001 :
(Madde 10.07.2009 tarih ve 27284 sayılı Resmi Gazetede yayımlanan Kanun ile Eklenmiştir)
(1) 8 inci madde gereğince terörle yaygın ve yoğun bir şekilde mücadeleye yönelik iç güvenlik harekatı ile görevli birliğin kazandan beslenen birlik olmaması halinde, bu birliklerde görevli olan subay, astsubay, uzman jandarma ve uzman erbaşlara, birlikle beraber bulunmak zorunda oldukları günler için güçlendirilmiş yemek bedelinin tutarı ay sonunda ödenir.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0013 : Yürürlük
(1) Bu Kanun yayımını takip eden mali yıl başında yürürlüğe girer.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Madde 0014 : Yürütme
(1) Bu Kanun hükümlerini Bakanlar Kurulu yürütür.
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Tablo :
GÜNLÜK YEMEK BEDELİ ÖLÇÜT TABLOSU
(*) (Kanunun adı 25.08.2017 Tarih ve 30165 Sayılı Resmi Gazetede Yayımlanan 0694 Sayılı KHK nın 155. Maddesi ile Türk Silahlı Kuvvetleri Besleme Kanunu iken metinde görüldüğü gibi değiştirilmiştir)
Besin Grubu  	  Besin Türü  	  Miktarı g.  	  Kalori  	  Protein  	  Yağ  	  Karbonhidrat
1  	  Et, yumurta ve baklagiller  	  Et  	  Sığır eti (kemikli)  	  300  	  720  	  56,10  	  54,60  	  0,00
Yumurta  	  Yumurta (adet)  	  1  	  80  	  6,40  	  5,75  	  0,35
Kuru baklagiller  	  Kuru baklagiller  	  35  	  124  	  6,98  	  1,12  	  18,84
2  	  Süt ve süt ürünleri  	  Süt  	  Süt  	  165  	  106  	  5,78  	  4,95  	  9,08
Süt ürünleri  	  Yoğurt  	  165  	  97  	  5,28  	  4,29  	  8,91
Beyaz peynir  	  30  	  87  	  6,75  	  6,48  	  0,00
3  	  Meyve ve sebze  	  Meyve  	  Taze Meyve  	  200  	  110  	  1,33  	  0,63  	  22,40
Sebze  	  Yaş Sebze  	  400  	  180  	  8,04  	  0,94  	  29,28
4  	  Ekmek ve tahıllar  	  Ekmek  	  Ekmek  	  600  	  1482  	  75,00  	  7,50  	  418,80
Tahıl  	  Bulgur  	  30  	  105  	  32,70  	  0,45  	  22,65
Pirinç  	  30  	  108  	  2,01  	  0,21  	  23,67
Makarna  	  30  	  110  	  3,30  	  0,33  	  22,89
5  	  Yağlar ve tatlılar  	  Yağ  	  Ayçiçeği yağı  	  25  	  225  	  0,00  	  25,00  	  0,00
Zeytinyağı  	  10  	  90  	  0,00  	  8,10  	  0,00
Tereyağı  	  20  	  150  	  0,00  	  0,02  	  14,12
Tatlı  	  Toz şeker  	  35  	  133  	  0,00  	  0,00  	  34,83
Bal  	  25  	  79  	  0,08  	  0,00  	  19,60
Enerji ve Besin öğeleri  	     	  3986  	  209,75  	  120,37  	  645,42
Yükleyen: yasinuzunoglu
