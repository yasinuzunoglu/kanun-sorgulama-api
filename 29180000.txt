2918 sayılı Karayolları Trafik Kanunu
Yayımlandığı Resmî Gazete Tarihi: 18.10.1983
Yayımlandığı Resmî Gazete Sayısı: 18195
Kabul Tarihi	13.10.1983
BİRİNCİ KISIM
Genel Esaslar
BİRİNCİ BÖLÜM
Amaç ve Kapsam
Madde 0001: Amaç
Bu Kanunun amacı, karayollarında, can ve mal güvenliği yönünden trafik düzenini sağlamak ve trafik güvenliğini ilgilendiren tüm konularda alınacak önlemleri belirlemektir.
BİRİNCİ KISIM
Genel Esaslar
BİRİNCİ BÖLÜM
Amaç ve Kapsam
Madde 0002: Kapsam
Bu Kanun, trafikle ilgili kuralları, şartları, hak ve yükümlülükleri, bunların uygulanmasını ve denetlenmesini, ilgili kuruluşları ve bunların görev, yetki ve sorumluluk, çalışma usulleri ile diğer hükümleri kapsar.
Bu Kanun, karayollarında uygulanır. Ancak aksine bir hüküm yoksa;
Karayolu dışındaki alanlardan kamuya açık olanlar ile park, bahçe, park yeri, garaj, yolcu ve eşya terminali, servis ve akaryakıt istasyonlarında karayolu taşıt trafiği için faydalanılan yerler ile,
Erişme kontrollü karayolunda ve para ödenerek yararlanılan karayollarının kamuya açık kesimlerinde ve belirli bir karayolunun bağlantısını sağlayan deniz, göl ve akarsular üzerinde kamu hizmeti gören araçların, karayolu araçlarına ayrılan kısımlarında da,
Bu Kanun hükümleri uygulanır.
BİRİNCİ KISIM
Genel Esaslar
İKİNCİ BÖLÜM
Tanımlar
Madde 0003: Tanımlar
Bu Kanunda kullanılan terimlerin tanımları aşağıda gösterilmiştir.
Trafik : Yayaların, hayvanların ve araçların karayolları üzerindeki hal ve hareketleridir.
Karayolu : Trafik için, kamunun yararlanmasına açık olan arazi şeridi, köprüler ve alanlardır.
Karayolu yapısı : Karayolunun kendisi ile karayolunun üstünde, yanında, altında veya yukarısındaki; ada, ayırıcı, otokorkuluk, istinat duvarı, köprü, tünel, menfez ve benzeri yapılardır.
Mülk : Devlete, kamuya, gerçek ya da tüzelkişilere ait olan taşınmaz mallardır.
Karayolu sınır çizgisi : Kamulaştırılmış, kamuya terk veya tahsis edilmiş karayolunda; mülkle olan sınır çizgisi,
Diğer karayollarında; yarmaca, şevden sonra hendek varsa hendek dış kenarı, hendek yoksa şev üst kenarı, dolguda şev etek çizgisi,
Yaya yolu ayrılmış karayolunda ise yaya yolunun mülkle birleştiği çizgidir.
İki yönlü karayolu : Taşıt yolunun her iki yöndeki taşıt trafiği için kullanıldığı karayoludur.
Tek yönlü karayolu : Taşıt yolunun yalnız bir yöndeki taşıt trafiği için kullanıldığı karayoludur.
Bölünmüş karayolu : Bir yöndeki trafiğe ait taşıt yolunun bir ayırıcı ile belirli şekilde diğer taşıt yolundan ayrılması ile meydana gelen karayoludur.
Erişme kontrollü karayolu (otoyol - ekspresyol) : Özellikle transit trafiğe tahsis edilen, belirli yerler ve şartlar dışında giriş ve çıkışın yasaklandığı, yaya, hayvan ve motorsuz araçların giremediği, ancak, izin verilen motorlu araçların yararlandığı ve trafiğin özel kontrola tabi tutulduğu karayoludur.
Geçiş yolu : Araçların bir mülke girip çıkması için yapılmış olan yolun, karayolu üzerinde bulunan kısmıdır.
Bağlantı yolu : Bir kavşak yakınında karayolu taşıt yollarının birbirine bağlanmasını sağlayan, kavşak alanı dışında kalan ve bir yönlü trafiğe ayrılmış olan karayolu kısmıdır.
Anayol : Anatrafiğe açık olan ve bunu kesen karayolundaki trafiğin, bu yolu geçerken veya bu yola girerken, ilk geçiş hakkını vermesi gerektiği işaretlerle belirlenmiş karayoludur.
Tali yol : Genel olarak üzerindeki trafik yoğunluğu bakımından, bağlandığı yoldan daha az önemde olan yoldur.
Taşıt yolu (Kaplama) : Karayolunun genel olarak taşıt trafiğince kullanılan kısmıdır.
Yaya yolu (Yaya kaldırımı) : Karayolunun, taşıt yolu kenarı ile gerçek veya tüzelkişilere ait mülkler arasında kalan ve yalnız yayaların kullanımına ayrılmış olan kısmıdır.
Bisiklet yolu: (Tanım 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 22. Maddesi ile Değişmiştir.) Bisiklet ve elektrikli skuter sürüşüne ayrılan, taşıt yolu ve yaya alanları ile kesişim noktaları hariç diğer araç ve yaya trafiğine kapalı yoldur.
Yaya geçidi : Taşıt yolunda, yayaların güvenli geçebilmelerini sağlamak üzere, trafik işaretleri ile belirlenmiş alandır.
Kavşak : İki veya daha fazla karayolunun kesişmesi veya birleşmesi ile oluşan ortak alandır.
Banket : Yaya yolu ayrılmamış karayolunda, taşıt yolu kenarı ile şev başı veya hendek iç üst kenarı arasında kalan ve olağan olarak yayaların ve hayvanların kullanacağı, zorunlu hallerde de araçların faydalanabileceği kısımdır.
Şerit : Taşıtların bir dizi halinde güvenle seyredebilmeleri için taşıt yolunun ayrılmış bir bölümüdür.
Alt geçit : Karayolunun diğer bir karayolu veya demiryolunu alttan geçmesini sağlayan yapıdır.
Üst geçit : Karayolunun, diğer bir karayolu veya demiryolunu üstten geçmesini sağlayan yapıdır.
Demiryolu geçidi (Hemzemin geçit) : Karayolu ile demiryolunun aynı seviyede kesiştiği bariyerli veya bariyersiz geçitlerdir,
Okul geçidi : Genel olarak okul öncesi, ilköğretim ve orta dereceli okulların çevresinde özellikle öğrencilerin geçmesi için taşıt yolunda ayrılmış ve bir trafik işareti ile belirlenmiş alandır.
Ada : Yayaların geçme ve durmalarına, taşıtlardan inip binmelerine yarayan, trafik akımını düzenleme ve trafik güvenliğini sağlama amacı ile yapılmış olan, araçların bulunamayacağı, koruyucu tertibatla belirlenmiş bölüm ve alanlardır.
Ayırıcı : Taşıt yollarını veya yol bölümlerini birbirinden ayıran bir taraftaki taşıtların diğer tarafa geçmesini engelleyen veya zorlaştıran karayolu yapısı, trafik tertibatı veya gereçtir.
Park yeri : Araçların park etmesi için kullanılan açık veya kapalı alandır.
Karayolu üzeri park yeri : Taşıt yolundaki veya buna bitişik alanlardaki park yeridir.
Karayolu dışı park yeri : Karayolu sınır çizgisi dışında olan ve bir geçiş yolu veya servis yolu ile taşıt yoluna bağlanan park yeridir.
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Otomobil: Yapısı itibarıyla, sürücüsü dahil en fazla dokuz oturma yeri olan ve insan taşımak için imal edilmiş bulunan motorlu taşıttır.
(Bent 02.08.2013 tarih ve 28726 sayılı Resmi Gazetede yayımlanan Kanun ile Yürürlükten Kaldırılmıştır.)
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Kamyonet: Azami yüklü ağırlığı 3.500 kilogramı geçmeyen ve yük taşımak için imal edilmiş motorlu taşıttır. Sürücü ve yanındaki oturma yerleri dışında başka oturma yeri de bulunabilen, sürücü bölümü gövde ile birleşik kamyonetlere panelvan denir.
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Otobüs: Yolcu taşımacılığında kullanılan, sürücüsü dahil dokuzdan fazla oturma yeri olan motorlu taşıttır. Troleybüsler de bu sınıfa dahildir. Sürücüsü dahil oturma yeri on yediyi aşmayan otobüslere minibüs denir.
Çekici : Römork ve yarı römorkları çekmek için imal edilmiş olan ve yük taşımayan motorlu taşıttır.
Arazi taşıtı : Karayollarında yolcu veya yük taşıyabilecek şekilde imal edilmiş olmakla beraber bütün tekerlekleri motordan güç alan veya alabilen motorlu taşıtlardır.
Özel amaçlı taşıt : Özel amaçla insan veya eşya taşımak için imal edilmiş olan ve itfaiye, Cankurtaran, cenaze, radyo, sinema, televizyon, kütüphane, araştırma ararçları ile bozuk veya hasara uğramış taşıt ve araçları çekmek veya taşımak, kaldırmak gibi özel işlerde kullanılan motorlu araçtır.
Kamu hizmeti taşıtı : Kamu hizmeti için yük veya yolcu taşıması yapan bütün taşıtlardır.
Personel servis aracı: (17.10.1996 tarih ve 4199 sayılı Kanunun 1 inci maddesiyle eklenmiştir.) Herhangi bir kamu kurum ve kuruluşu veya özel veya tüzel kişilerin personelini bir akit karşılığı taşıyan şahıs veya şirketlere ait minibüs ve otobüs türündeki ticari araçlardır. Kamu kurum ve kuruluşları ile özel ve tüzel kişilere ait araçların kendi personelini veya yolcusunu taşıma işi bu tanımın kapsamına girmez.
Umum servis aracı : (17.10.1996 tarih ve 4199 sayılı Kanunun 1 inci maddesiyle eklenmiştir.) Okul taşıtları ile personel servis araçlarının birlikte değerlendirilmesidir.
Kamp taşıtı : (17.10.1996 tarih ve 4199 sayılı Kanunun 1 inci maddesiyle eklenmiştir.) Yük taşımasında kullanılmayan; iç dizaynı tatil yapmaya uygun teçhizatlarla donatılmış, hizmet edebileceği kadar yolcu taşıyabilen motorlu taşıttır.
Römork : Motorlu araçla çekilen insan veya yük taşımak için imal edilmiş motorsuz taşıttır.
Yarı römork : Bir kısmı motorlu taşıt veya araç üzerine oturan, taşıdığı yükün ve kendi ağırlığının bir kısmı motorlu araç tarafından taşınan römorkdur.
Hafif römork : Azami yüklü ağırlığı 750 Kg ı geçmeyen römork veya yarı römorkdur.
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Motosiklet: Azami tasarım hızı 45 km/saatten ve/veya silindir kapasitesi 50 santimetreküpten fazla olan sepetli veya sepetsiz iki veya üç tekerlekli motorlu taşıtlar ve net motor gücü 15 kilovatı, net ağırlığı 400 kilogramı, yük taşımacılığında kullanılanlar için ise net ağırlığı 550 kilogramı aşmayan dört tekerlekli motorlu taşıtlardır. Elektrik ile çalışanların net ağırlıklarının hesaplanmasında batarya ağırlıkları dikkate alınmaz. Bunlardan karoseri yük taşıyabilecek şekilde sandıklı veya özel biçimde yapılmış olan ve yolcu taşımalarında kullanılmayan üç tekerlekli motosikletlere yük motosikleti (triportör) denir.
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Bisiklet: Üzerinde bulunan insanın adale gücü ile pedal veya el ile tekerleği döndürülmek suretiyle hareket eden motorsuz taşıtlardır. Azami sürekli anma gücü 0,25 KW'ı geçmeyen, hızlandıkça gücü düşen ve hızı en fazla 25 km/saate ulaştıktan sonra veya pedal çevrilmeye ara verildikten hemen sonra gücü tamamen kesilen elektrikli bisikletler de bu sınıfa girer.
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Motorlu bisiklet (Moped): Azami hızı saatte 45 kilometreyi, içten yanmalı motorlu ise silindir hacmi 50 santimetreküpü, elektrik motorlu ise azami sürekli nominal güç çıkışı 4 kilovatı geçmeyen iki veya üç tekerlekli taşıtlar ile aynı özelliklere sahip net ağırlığı 350 kilogramı aşmayan dört tekerlekli motorlu taşıtlardır. Elektrik ile çalışanların net ağırlıklarının hesaplanmasında batarya ağırlıkları dikkate alınmaz.
Lastik tekerlekli traktör : Belirli şartlarda römork ve yarı römork çekebilen, ancak ticari amaçla taşımada kullanılmayan tarım araçlarıdır.
İş makineleri : (17.10.1996 tarih ve 4199 sayılı Kanunun 1 inci maddesiyle değişen şekli.) Yol inşaat makineleri ile benzeri tarım, sanayi, bayındırlık, milli savunma ile çeşitli kuruluşların iş ve hizmetlerinde kullanılan; iş amacına göre üzerine çeşitli ekipmanlar monte edilmiş; karayolunda insan, hayvan, yük taşımasında kullanılamayan moturlu araçlardır.
Tramvay : Genelilkle yerleşim birimleri içinde insan taşımasında kullanılan, karayolunda tekerlekleri raylar üzerinde hareket eden ve hareket gücünü dışarıdan sağlayan taşıttır.
Okul taşıtı : Genel olarak okul öncesi, ilköğretim ve orta dereceli okulların öğrencileri ile sadece gözetici ve hizmetlilerin taşınmalarında kullanılan taşıttır.
Taşıt katarı : Karayolunda bir birim olarak seyretmek üzere birbirine bağlanmış taşıtlardır.
Araç : Karayolunda kullanılabilen motorlu, motorsuz ve özel amaçlı taşıtlar ile iş makineleri ve lastik tekerlekli traktörlerin genel adıdır.
Taşıt : Karayolunda insan, hayvan ve yük taşımaya yarayan araçlardır. Bunlardan makine gücü ile yürütülenlere motorlu taşıt insan ve hayvan gücü ile yürütülenlere motorsuz taşıt denir.
Sürücü : (17.10.1996 tarih ve 4199 sayılı Kanunun 1 inci maddesiyle değişen şekli.) Karayolunda, motorlu veya motorsuz bir aracı veya taşıtı sevk ve idare eden kişidir.
Şoför : (17.10.1996 tarih ve 4199 sayılı Kanunun 1 inci maddesiyle eklenmiştir.) Karayolunda, ticari olarak tescil edilmiş bir motorlu taşıtı süren kişidir.
Araç sahibi : Araç için adına yetkili idarece tescil belgesi verilmiş veya sahiplik veya satış belgesi düzenlenmiş kişidir.
İşleten : Araç sahibi olan veya mülkiyeti muhafaza kaydıyla satışta alıcı sıfatıyla sicilde kayıtlı görülen veya aracın uzun süreli kiralama, ariyet veya rehni gibi hallerde kiracı, ariyet veya rehin alan kişidir. Ancak ilgili tarafından başka bir kişinin aracı kendi hesabına ve tehlikesi kendisine ait olmak üzere işlettiği ve araç üzerinde fiili tasarrufu bulunduğu ispat edilirse, bu kimse işleten sayılır.
Yolcu : Aracı kullanan sürücü ile hizmetliler dışında araçta bulunan kişilerdir.
Hizmetli : Araçlarda, sürücü hariç, araç veya taşıma hizmetlerinde süreli veya süresiz çalışan kişiler ile iş makinelerinde sürücüden gayri kişilerdir.
Durak : Kamu hizmeti yapan yolcu taşıtlarının yolcu veya hizmetlileri bindirmek, indirmek için durakladıkları işaretlerle belirlenmiş yerdir.
Garaj : Araçların, genellikle uzun süre durmaları için kullanılan bakım veya servisinin de yapılabileceği kapalı veya açık olan yerlerdir.
Terminal : İnsan veya eşya taşımalarında, araçların indirme, bindirme, yükleme, boşaltma, aktarma yaptıkları ve ayrıca bilet satışı ile bekleme, haberleşme, şehir ulaşımı ve benzeri hizmetlerin de sağlandığı yerdir.
Servis istasyonu : Araçların bakım, onarım ve servislerinin yapıldığı açık veya kapalı yerdir.
Akaryakıt istasyonu : Araçların esas itibariyle akaryakıt, yağ ve basınçlı hava gibi ihtiyaçlarının sağlandığı yerdir.
Muayene istasyonu : Araçların niteliklerini tespit ve kontrol edebilecek cihaz ve personeli bulunan ve teknik kontrolü yapılan yerdir.
Trafik kazası : Karayolu üzerinde hareket halinde olan bir veya birden fazla aracın karıştığı ölüm, yaralanma ve zararla sonuçlanmış olan olaydır.
Durma : Her türlü trafik zorunlulukları nedeni ile aracın durdurulmasıdır.
Duraklama : Trafik zorunlulukları dışında araçların, insan indirmek ve bindirmek, eşya yüklemek, boşaltmak veya beklemek amacı ile kısa bir süre için durdurulmasıdır.
Park etme : Araçların, durma ve duraklaması gereken haller dışında bırakılmasıdır.
Geçiş hakkı : Yayaların ve araç kullananların diğer yaya ve araç kullananlara göre, yolu kullanmak sırasındaki öncelik hakkıdır.
Geçiş üstünlüğü : Görev sırasında, belirli araç sürücülerinin can ve mal güvenliğini tehlikeye sokmamak şartı ile trafik kısıtlama veya yasaklarına bağlı olmamalarıdır.
Taşıma sınırı (Kapasite) : Bir aracın güvenle taşıyabileceği en çok yük ağırlığı veya yolcu sayısıdır.
Gabari : Araçların, yüklü veya yüksüz olarak karayolunda güvenli seyirlerini temin amacı ile uzunluk, genişlik ve yüksekliklerini belirleyen ölçülerdir.
Azami ağırlık : Taşıtın güvenle taşıyabileceği azami yükle birlikte ağırlığıdır.
Yüksüz ağırlık : Üzerinde insan veya eşya (yük) bulunmayan ve akaryakıt deposu dolu olan bir aracın taşınması zorunlu alet, edevat ve donatımı ile birlikte toplam ağırlığıdır.
Yüklü ağırlık : Bir taşıtın yüksüz ağırlığı ile taşımakta olduğu sürücü, hizmetli, yolcu ve eşyanın toplam ağırlığıdır.
Dingil ağırlığı : Araçlarda aynı dingile bağlı tekerleklerden karayolu yapısına aktarılan ağırlıktır,
Azami dingil ağırlığı : Araçların karayolu yapılarından güvenle ve yapıya zarar vermeden geçebilmeleri için saptanan dingil ağırlığıdır.
Azami toplam ağırlık : Araçların karayolu yapılarından güvenle ve yapıya zarar vermeden geçebilmeleri için saptanan toplam ağırlıktır.
Trafik işaretleri : Trafiği düzenleme amacı ile kullanılan işaret levhaları, ışıklı ve sesli işaretler, yer işaretlemeleri ile trafik zabıtası veya diğer yetkililerin trafiği yönetmek için yaptıkları hareketlerdir.
İşaret levhası : Sabit veya taşınabilir bir mesnet üzerine yerleştirilmiş ve üzerindeki sembol, renk ve yazı ile özel bir talimatın aktarılmasını sağlayan trafik tertibatıdır.
Işıklı ve sesli işaretler : Trafiği düzenlemede kullanılan ışıklı ve sesli, sabit veya taşınabilir, elle kumanda edilebilen veya otomatik çalışan, üzerinde çeşitli renk, şekil, sembol, yazı bulunan ve belirli yanma süresi olan, ışık veya sesle özel bir talimatın aktarılmasını sağlayan trafik tertibatıdır.
İşaretleme : Taşıt yolu ile bordür, ada, ayırıcı, otokorkuluk gibi karayolu elemanları üzerindeki çeşitli renkte çizgi, şekil, sembol, yazı ve yansıtıcı ve benzerleri ile özel bir talimatın aktarılmasını sağlayan tertibattır.
Trafikten men : Trafik zabıtasınca, bu Kanunda belirtilen hallerde araçla ilgili belgelerin alınması ve aracın belirli bir yere çekilerek trafikten alıkonulmasıdır.
(Bent 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Motorlu taşıt sürücüsü sertifikası: Teorik ve uygulamalı sınavlarda başarı gösteren sürücü adaylarına verilen belgedir.
(Bent 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Sürücü belgesi: Bu Kanunda belirtilen motorlu araçların sürülmesine yetki veren belgedir.
(Bent 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Uluslararası sürücü belgesi: İki veya çok taraflı anlaşmalar uyarınca sınıflarına göre araç kullananlara belli süre ile verilen belgedir.
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 22. Maddesi ile Eklenmiştir) Elektrikli skuter (e-skuter): Hızı en fazla 25 km/saate ulaşan, tekerlekli, ayak tahtası ve tutamağı olabilen, dikey bir direksiyon mekanizması içerebilen ve ayakta kullanılan taşıtlardır.
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 22. Maddesi ile Eklenmiştir) Bisiklet şeridi: Yol seviyesinde bisiklet ve elektrikli skuter kullanımı için özel olarak belirlenmiş ve yer işaretlemesi ile ayrılmış bölümdür.
Bu Kanunun uygulaması ile ilgili diğer tanım ve terimler yönetmelikte gösterilir.
İKİNCİ KISIM
Kuruluşlar, Komisyonlar, Görev ve Yetkileri
Madde 0004: Görevli kurullar ve kuruluşlar
(17.10.1996 tarih ve 4199 sayılı Kanunun 2 nci maddesiyle, kısım ve madde başlığı ile birlikte değişen şekli.)
Karayolu güvenliği konusunda hedefleri tespit etmek, uygulatmak ve koordinasyonu sağlamak amacıyla aşağıdaki kurullar oluşturulmuştur.
(Bent 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 188. Maddesi ileYürürlükten Kaldırılmıştır.)
(1. Paragraf 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 188. Maddesi ile Yürürlükten Kaldırılmıştır.)
(2. Paragraf 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 188. Maddesi ile Yürürlükten Kaldırılmıştır.)
(3. Paragraf 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 188. Maddesi ile Yürürlükten Kaldırılmıştır.)
(4. Paragraf 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 188. Maddesi ile Yürürlükten Kaldırılmıştır.)
(5. Paragraf 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 188. Maddesi ile Yürürlükten Kaldırılmıştır.)
Kurulun görev ve yetkileri şunlardır;
Trafikle ilgili kuruluşlar arasında koordinasyon sağlanmasına ilişkin önerilerde bulunmak,
Trafik kazalarının azaltılmasına ilişkin önerilerde bulunmak,
Uygulamada görülen aksaklıkları tespit etmek,
Kendi görev alanına giren konularla ilgili yasal düzenlemeden kaynaklanan eksiklikleri belirlemek.
Bu Kanunla ve trafik hizmetleri konusunda diğer kanunlarla verilen görevler;
İçişleri Bakanlığınca,
Bu Kanunla yetkili kılınan diğer bakanlık, kuruluş ve belediyelerce, İçişleri Bakanlığı ile işbirliği içinde,
Yürütülür.
İKİNCİ KISIM
Kuruluşlar, Komisyonlar, Görev ve Yetkileri
Madde 0005: İçişleri Bakanlığının görev ve yetkileri:
(Madde Başlığı ve Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 39. Maddesi ile Değişmiştir.)
İçişleri Bakanlığının görev ve yetkileri şunlardır:
a) Araçları, bu Kanuna göre araçlarda bulundurulması gerekli belge ve gereçleri, sürücüleri ve bunlara ait belgeleri, sürücülerin ve karayolunu kullanan diğer kişilerin kurallara uyup uymadığını, trafik düzenlemelerinin ve çeşitli tesislerin bu Kanun hükümlerine uygun olup olmadığını denetlemek.
b) Duran ve akan trafiği düzenlemek ve yönetmek.
c) El koyduğu trafik kazalarında trafik kaza tespit tutanağı düzenlemek.
d) Trafik suçu işleyenler hakkında tutanak düzenlemek, gerekli işlemleri yapmak ve takip etmek.
e) Trafik kazası neticesinde hastalanan veya yaralananların bakımlarını sağlayacak tedbirlerin süratle alınmasına yardımcı olmak ve yakınlarına haber vermek.
f) Araçların tescil işlemlerini yaparak belge ve plakalarını vermek.
g) Sürücülerin belgelerini vermek.
h) Ülke çapında taşıtların ve sürücülerin sicillerini tutmak, bunlara ilişkin teknik ve hukuki değişiklikleri işlemek, işlettirmek, istatistiksel bilgileri toplamak ve değerlendirmek.
i) Trafik kazalarının oluş nedenleri ile ilgili tüm unsurları kapsayan istatistik verileri ve bilgilerini toplamak, değerlendirmek, sonuçlarına göre gereken önlemlerin alınmasını sağlamak ve ilgili kuruluşlara teklifte bulunmak.
j) Hasar tazminatı ödemelerini hızlandırmak amacıyla sigorta şirketlerince istenecek gerekli bilgi ve belgeleri vermek.
k) Ayrıca bu Kanunla ve bu Kanuna göre çıkarılmış olan yönetmeliklerle verilen diğer görevleri yapmak.
Sürücülere ait bilgilerde meydana gelebilecek değişiklikler ve araçlar üzerinde meydana gelebilecek teknik veya hukuki değişiklikler ile haciz, rehin, ihtiyati tedbir ve belge iptali gibi kısıtlayıcı şerhlerin; elektronik ortamda tutulan siciller üzerine işlenmesi ve kaldırılması işlemleri, bu değişiklik veya şerhlere karar veren yargı ve icra birimleri ile kamu kurum veya kuruluşları tarafından elektronik sistemle yapılabilir. Sürücü belgesi ve tescil işlemlerine esas teşkil edecek bilgiler, İçişleri Bakanlığı tarafından ilgili kamu kurum veya kuruluşlarından elektronik sistemle temin edilebilir veya kanunlardaki istisnalar hariç olmak üzere bu amaçla sınırlı olarak paylaşılabilir. Bu fıkraya ilişkin usul ve esaslar yönetmelikte belirlenir.
Bu maddedeki görev, yetki ve sorumluluklara ait diğer esaslar ile trafik kuruluşlarının, çalışma şekil ve şartları, görevlendirilecek personelin nitelikleri, seçimi, çalışma usulleri, görev, yetki ve sorumluluklarına ait esaslar İçişleri Bakanlığınca çıkarılacak yönetmelikte belirtilir.
İKİNCİ KISIM
Kuruluşlar, Komisyonlar, Görev ve Yetkileri
Madde 0005/A: Jandarma Genel Komutanlığı trafik kuruluşları
(Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 43. Maddesi ile Yürürlükten Kaldırılmıştır.)
İKİNCİ KISIM
Kuruluşlar, Komisyonlar, Görev ve Yetkileri
Madde 0006: Trafik zabıtasının görev ve yetki sınırı ile genel zabıtanın trafik hizmetlerini yürütmeye ilişkin yetkisi
Trafik zabıtası ve genel zabıtanın görev ve yetki sınırı;
Trafik zabıtası:
(1. Paragraf: 17.10.1996 tarih ve 4199 sayılı Kanunun 4 üncü maddesiyle yürürlükten kaldırılmıştır.)
Trafik zabıtası görevi sırasında karşılaştığı acil ve zorunlu hallerde genel zabıta görevi yapmakla da yetkilidir.
Mülki idare amirlerince, emniyet ve asayiş bakımından zorunlu görülen haller dışında, trafik zabıtasına genel zabıta görevi verilemez, araç, gereç ve özel teçhizatı trafik hizmetleri dışında kullanılamaz.
Genel Zabıta:
(21.05.1997 tarih ve 4262 sayılı Kanunun 1 inci maddesiyle değişen şekli.) Trafik zabıtasının bulunmadığı veya yeterli olmadığı yerlerde polis; polisin ve trafik teşkilatının görev alanı dışında kalan yerlerde de jandarma, trafik eğitimi almış subay, astsubay ve uzman jandarmalar eliyle yönetmelikte belirtilen esas ve usullere uygun olarak trafiği düzenlemeye ve trafik suçlarına el koymaya görevli ve yetkilidir.
İKİNCİ KISIM
Kuruluşlar, Komisyonlar, Görev ve Yetkileri
Madde 0007: Karayolları Genel Müdürlüğünün görev ve yetkileri
Karayolları Genel Müdürlüğünün bu Kanunla ilgili görev ve yetkileri şunlardır:
Yapım ve bakımdan sorumlu olduğu karayollarında can ve mal güvenliği yönünden gerekli düzenleme ve işaretlemeleri yaparak önlemleri almak ve aldırmak,
Tüm karayollarındaki işaretleme standartlarını tespit etmek, yayınlamak ve kontrol etmek,
(17.10.1996 tarih ve 4199 sayılı Kanunun 47 nci maddesiyle yürürlükten kaldırılmıştır.)
Trafik ve araç tekniğine ait görüş bildirmek, karayolu güvenliğini ilgilendiren konulardaki projeleri incelemek ve onaylamak,
Yapım ve bakımından sorumlu olduğu karayollarında, İçişleri Bakanlığının uygun görüşü alınmak suretiyle, yönetmelikte belirlenen hız sınırlarının üstünde veya altında hız sınırları belirlemek ve işaretlemek,
Trafik kazalarının oluş nedenlerine göre verileri hazırlamak ve karayollarında, gerekli önleyici teknik tedbirleri almak veya aldırmak(2)
Yapım ve bakımından sorumlu olduğu karayollarında trafik güvenliğini ilgilendiren kavşak, durak yeri, aydınlatma, yol dışı park yerleri ve benzeri tesisleri yapmak, yaptırmak veya diğer kuruluşlarca hazırlanan projeleri tetkik ve uygun olanları tasdik etmek,
Yetkili birimlerce veya trafik zabıtasınca tespit edilen trafik kaza analizi sonucu, altyapı ve yolun fiziki yapısı ile işaretlemeye dayalı kaza sebepleri göz önünde bulundurularak önerilen gerekli önlemleri almak veya aldırmak(2)
(11.05.2006 tarih ve 26165 sayılı Resmi Gazete de yayımlanan 5495 sayılı Kanunun 4 üncü maddesiyle yürürlükten kaldırılmıştır.)
(17.10.1996 tarih ve 4199 sayılı Kanunun 5 inci maddesiyle değişen şekli.) Trafik zabıtasının görev ve yetkileri saklı kalmak üzere(2) Bu Kanunun 13, 14, 16, 17, 18, 47/a ve 65 inci maddeleri (1) hükümlerine aykırı hareket edenler hakkında suç veya ceza tutanağı düzenlemek; 47 nci maddenin (b), (c) ve (d) bentlerinde belirtilen kural ihlallerinin tespiti halinde, durumu bir tutanakla belirlemek ve gerekli işlemin yapılması için en yakın trafik kuruluşuna teslim etmek,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 14. Maddesi ile eklenmiş ve mevcut (k) bendi (l) bendi olarak teselsül ettirilmiştir. Bu Kanunun 31 ve 49 uncu maddeleri kapsamında takoğraf ve çalışma-dinlenme süreleri yönünden karayolları denetim istasyonlarında denetim yapmak ve trafik idari para cezası karar tutanağı düzenlemek,
(Bent 10.12.2018 tarih ve 30621 sayılı Resmi Gazetede yayımlanan 7153 Sayılı Kanunun 9. Maddesi ile eklenmiş ve mevcut (l) bendi (o) bendi olarak teselsül ettirilmiştir. Otoyolların habitatları böldüğü yerlerde Doğa Koruma ve Milli Parklar Genel Müdürlüğünün görüşünü alarak yaban hayvanlarının geçişlerine izin verecek menfez, ekolojik köprü ve benzeri tesisleri yapmak,
(Bent 10.12.2018 tarih ve 30621 sayılı Resmi Gazetede yayımlanan 7153 Sayılı Kanunun 9. Maddesi ile eklenmiş ve mevcut (l) bendi (o) bendi olarak teselsül ettirilmiştir. Otoyollarda yaban hayvanlarından kaynaklanacak trafik kazalarını önlemek maksadı ile kafes tel çit yapmak,
(Bent 10.12.2018 tarih ve 30621 sayılı Resmi Gazetede yayımlanan 7153 Sayılı Kanunun 9. Maddesi ile eklenmiş ve mevcut (l) bendi (o) bendi olarak teselsül ettirilmiştir. Yaban hayvanlarının muhtemel yaşam alanlarının bulunduğu bölgelerdeki karayollarında uyarıcı levhalara yer vermek,
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 23. Maddesi ile eklenmiş ve diğer bent buna göre teselsül ettirilmiştir.) Gürültü eylem planı ve bisiklet master planları göz önünde bulundurularak ve Çevre ve Şehircilik Bakanlığının görüşü alınarak, trafik güvenliğinin ve teknik koşulların sağlandığı mevcut yollarda ve yeni yapılacak olan yapım ve bakımından sorumlu olduğu karayollarının kenarına bisiklet yolu ile gürültü bariyeri yapmak,
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 23. Maddesi ile eklenmiş ve diğer bent buna göre teselsül ettirilmiştir.) Trafik güvenliğinin ve teknik koşulların sağlandığı yerlerde, banketleri bisiklet şeridi olarak işaretleyerek bisiklet ve elektrikli skuter kullanımına uygun hale getirmek,
r. Bu Kanunla ve bu Kanuna göre çıkarılmış olan yönetmeliklerle verilen diğer görevleri yapmaktır.
(Son fıkranın: 28.03.1985 tarih ve 3176 sayılı Kanunun 16 ncı maddesiyle yürürlükten kaldırılmıştır.)
(1) (Bu kısımda yer alan Tescile bağlı araçların muayenelerini yapmak veya yaptırmak ve bu Kanunun 13, 14, 16, 17, 18, 35, 47/a ve 65 inci maddeleri ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/8-a maddesiyle 01.01.2005 tarihinden geçerli olarak metinde görüldüğü şekilde değiştirilmiştir.)
(2)(Bu kısımlara (f) ve (h) bentlerinin sonuna veya aldırmak ibareleri ile (j) bendinin başına Trafik zabıtasının görev ve yetkileri saklı kalmak üzere ibareleri eklenmiştir.)
İKİNCİ KISIM
Kuruluşlar, Komisyonlar, Görev ve Yetkileri
Madde 0008: Millî Eğitim Bakanlığı, Sağlık Bakanlığı ve Ulaştırma, Denizcilik ve Haberleşme Bakanlığının görev ve yetkileri
(Madde, Başlığı ile Birlikte 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.)
Bu Kanun kapsamında Millî Eğitim Bakanlığı, Sağlık Bakanlığı ve Ulaştırma, Denizcilik ve Haberleşme Bakanlığının görev ve yetkileri şunlardır:
a) Millî Eğitim Bakanlığı:
1. Motorlu araç sürücülerinin yetiştirilmesi için 123 üncü madde gereğince sürücü kursları açmak, özel sürücü kursu açılmasına izin vermek, bunları her safhada denetlemek
2. Sürücü adaylarının teorik ve uygulamalı sınavlarını yapmak ve başarılı olanlara sertifika verilmesini sağlamak
3. Okul öncesi, okul içi ve okul dışı trafik eğitimini düzenleyen trafik genel eğitim planı hazırlamak ve ilgili kuruluşlarla iş birliği yaparak uygulamak
b) Sağlık Bakanlığı:
1. Karayollarında meydana gelen trafik kazaları ile ilgili ilk ve acil yardım hizmetlerini planlamak ve uygulamak
2. Trafik kazalarında yaralananların en kısa zamanda sağlık hizmetlerinden istifadelerini temin etmek üzere, İçişleri Bakanlığının uygun görüşü de alınarak karayolları üzerinde ilk yardım istasyonları kurmak, bu istasyonlara gerekli personeli, araç ve gereci sağlamak
3. Her ilde trafik kazaları için eğitilmiş sağlık personeli ile birlikte yeteri kadar ilk ve acil yardım ambulansı bulundurmak
4. Trafik kazalarında yaralanıp sağlık kuruluşlarına sevk edilenlerden kazanın sebep ve tesiriyle otuz gün içinde ölenlerin kayıtlarını tutmak ve takip eden ayın sonuna kadar Emniyet Genel Müdürlüğüne bildirmek
c) Ulaştırma, Denizcilik ve Haberleşme Bakanlığı:
1. Ulaştırma, Denizcilik ve Haberleşme Bakanlığının ilgili birimleri: Bu Kanun ve diğer mevzuatla verilen hizmetleri yapmak, bu Kanun açısından karayolu taşımasına ilişkin gerekli koordinasyonu sağlamak, tescile bağlı araçların muayenelerini yapmak veya yaptırmak, muayene istasyonlarını denetlemek, 35 inci madde hükümlerine aykırı hareket edenler hakkında tutanak düzenleyerek idari para cezası vermek, bu maddede belirlenen idari tedbirleri almak, trafik zabıtasının görev ve yetkileri saklı kalmak üzere, araçların ağırlık ve boyut kontrollerini yapmak veya yaptırmak ve denetlemek, aykırı görülen hususlarla ilgili olarak sorumlular hakkında idari para cezasına dair tutanak düzenlemek
2. Araçların ağırlık ve boyut kontrollerini yapmak üzere yetkilendirilenler, Ulaştırma, Denizcilik ve Haberleşme Bakanlığınca denetlenir ve aykırı hareketi tespit edilen işletme sahipleri 1.700 Türk Lirası idari para cezası ile cezalandırılır. Yetkilendirme konusu işletme şartlarında giderilebilecek eksiklik olması hâlinde, işletme sahibine, bu eksiklikleri gidermesi için azamî on beş gün süre verilir. Bu süre zarfında eksikliklerin giderilmemesi hâlinde, izin belgesi iptal edilir.
3. Araçların ağırlık ve boyut kontrollerinin yapılması veya yaptırılması ile ilgili olarak Karayolları Genel Müdürlüğünce verilen hizmet sürdürülürken kullanılan ve Genel Müdürlüğün diğer hizmetleri ile ilişkili olmayan bina, arazi, arsa gibi taşınmazlar Maliye Bakanlığınca Ulaştırma, Denizcilik ve Haberleşme Bakanlığına tahsis edilir. Bu görev yürütülürken yararlanılan tesisat ve teçhizat Ulaştırma, Denizcilik ve Haberleşme Bakanlığına devredilir. Araçların ağırlık ve boyut kontrollerini yapmak üzere Ulaştırma, Denizcilik ve Haberleşme Bakanlığınca yetkilendirme yapılması hâlinde tahsis edilen taşınmazlar ile devredilen tesisat ve teçhizatın kullanılması hususunda, Maliye Bakanlığının görüşü alınarak, Ulaştırma, Denizcilik ve Haberleşme Bakanlığı ile yetkilendirilenler arasında özel hukuk hükümleri gereğince sözleşme yapılabilir.
İKİNCİ KISIM
Kuruluşlar, Komisyonlar, Görev ve Yetkileri
Madde 0009: Tarım Orman ve Köyişleri Bakanlığının görev ve yetkileri
(18.01.1985 tarih ve 245 sayılı KHK. nin 2 nci maddesiyle değişen şekli.) Bu Kanuna göre, Tarım Orman ve Köyişleri Bakanlığının görev ve yetkileri şunlardır:
Orman yollarında;
Trafik düzeni ve güvenliği açısından anaorman yolları ile gerekli görülen diğer orman yollarında işaretlemeler yaparak tedbirler almak ve aldırmak,
Bu Kanunla ve bu Kanuna göre çıkarılan yönetmeliklerle orman yolları için verilen trafikle ilgili diğer görevleri yapmak,
Köy yollarında;
Trafik düzeni ve güvenliği açısından gerekli düzenleme ve işaretlemeleri yaparak, tedbir almak ve aldırmak,
Yol güvenliğini ilgilendiren konulardaki; kavşak durak yeri, yol dışı park yeri, aydınlatma ve benzeri tesislerin projelerini incelemek ve gerekenleri onaylamak,
Yapım ve bakımından sorumlu olduğu karayollarında 17 nci maddede sayılan tesisler için bağlantıyı sağlayacak geçiş yolları yönünden izin vermek,
Yetkili birimlerce veya trafik zabıtasınca tespit edilen trafik kaza analizi sonucu, karayolu yapısı ve işaretlemeye dayalı kaza nedenleri gözönünde bulundurularak gerekli tedbirleri almak,
Bu Kanunla ve bu Kanuna göre çıkarılan yönetmeliklerle köy yolları için verilen trafikle ilgili diğer görevleri yapmak.
Köy yolları için sayılan görev ve hizmetlerden zorunlu ve gerekli görülenler orman yolları için de uygulanabilir.
İKİNCİ KISIM
Kuruluşlar, Komisyonlar, Görev ve Yetkileri
Madde 0010: Belediye trafik birimleri, görev ve yetkileri
(18.01.1985 tarih ve 245 sayılı KHK. nin 3 üncü maddesiyle değişen şekli.) Bu Kanunla belediyelere verilen görevler il ve ilçe trafik komisyonları ve mahalli trafik birimleri ile işbirliği yapılarak yürütülür.
Kuruluş
Her belediye başkanlığı bünyesinde, hizmet kapasitesi gözönünde tutularak İçişleri Bakanlığınca tespit edilecek ölçülere ve genel hükümlere göre, belediye trafik şube müdürlüğü, şefliği veya memurluğu kurulur.
Görev ve yetkiler
Yapım ve bakımından sorumlu olduğu yolları trafik düzeni ve güvenliğini sağlayacak durumda bulundurmak,
Gerekli görülen kavşaklara ve yerlere trafik ışıklı işaretleri, işaret levhaları koymak ve yer işaretlemeleri yapmak,
Karayolu yapısında ve üzerinde yapılacak çalışmalarda gerekli tedbirleri almak, aldırmak ve denetlemek,
Karayolunda trafik için tehlike teşkil eden engelleri gece veya gündüze göre kolayca görülebilecek şekilde işaretlemek veya ortadan kaldırmak,
Yol yapısı veya işaretleme yetersizliği yüzünden trafik kazalarının vukubulduğu yerlerde, yetkililerce teklif edilen tedbirleri almak,
Çocuklar için trafik eğitim tesisleri yapmak veya yapılmasını sağlamak,
Bu Kanun ve bu Kanuna göre çıkarılan yönetmeliklerle verilen diğer görevleri yapmak.
İKİNCİ KISIM
Kuruluşlar, Komisyonlar, Görev ve Yetkileri
Madde 0011:
(18.01.1985 tarih ve 245 sayılı KHK. nin 16 ncı maddesiyle yürürlükten kaldırılmıştır.)
İKİNCİ KISIM
Kuruluşlar, Komisyonlar, Görev ve Yetkileri
Madde 0012: İl ve ilçe trafik komisyonları
(17.10.1996 tarih ve 4199 sayılı Kanunun 7 nci maddesiyle değişen şekli.) İl ve İlçe Trafik Komisyonlarının kuruluşu ile görev ve yetkileri:
Kuruluş:
İl sınırları içinde mahalli ihtiyaç ve şartlara göre trafik düzeni ve güvenliği bakımından Yönetmelikte gösterilen konular ve esaslar çerçevesinde, illerde vali veya yardımcısının başkanlığında, belediye, emniyet, jandarma, milli eğitim, karayolları ve Türkiye Şoförler ve Otomobilciler Federasyonuna bağlı ilgili odanın temsilcileri; Valilikçe uygun görülen trafikle ilgili üniversite, oda, vakıf ve kamuya yararlı dernek veya kuruluşların birer temsilcisinden oluşan İl Trafik Komisyonu, ilçelerde kaymakamın başkanlığında, aynı kuruluşların yöneticileri veya görevlendirecekleri temsilcilerinin katıldığı İlçe Trafik Komisyonu kurulur.
Kuruldaki üniversite, vakıf ve kamuya yararlı dernek veya kuruluşların temsilcilerinin toplam sayısı 3 ü geçemez.
Kuruluşu bulunan yerler hariç, İlçe Trafik Komisyonlarına karayolları temsilcisinin katılması zorunlu değildir.
Gündem konuları vali veya kaymakamlar tarafından belirlenir.
Bu komisyonlara, oy hakkı olmaksızın görüşleri alınmak üzere, diğer kuruluş temsilcileri de çağrılabilir.
Kararlar oy çokluğu ile alınır. Oyların eşitliği halinde başkanın bulunduğu taraf çoğunluk sayılır.
İl Trafik Komisyonu kararları valinin onayı ile yürürlüğe girer.
İl ve İlçe Trafik Komisyonu kararlarını bütün resmi ve özel kuruluşlar uygulamakla yükümlüdür.
İlçe Trafik Komisyonu kararları, İl Trafik Komisyonunca incelenip vali tarafından onaylandıktan sonra yürürlüğe girer.
Görev ve yetkiler:
İl sınırları içinde mahalli ihtiyaç ve şartlara göre trafik düzeni ve güvenliğini sağlamak amacıyla gerekli tedbirleri almak,
Trafiğin düzenli bir şekilde akımını sağlamak bakımından alt yapı hizmetleri ile ilgili tedbirleri almak, trafikle ilgili sorunları çözümlemek, bütün ülkeyi ilgilendiren Trafik Güvenliği Yüksek Kurulunun müdahalesini gerektiren hususları İçişleri Bakanlığına iletmek.
Karayolu taşımacılığına ait mevzuat hükümleri saklı kalmak üzere, trafik düzeni ve güvenliği yönünden belediye sınırları içinde ticari amaçla çalıştırılacak yolcu ve yük taşıtları ile motorsuz taşıtların çalışma şekil ve şartları, çalıştırılabileceği yerler ile güzergahlarını tespit etmek ve sayılarını belirlemek,
Gerçek ve tüzelkişiler ile resmi ve özel kurum ve kuruluşlara ait otopark olmaya müsait boş alan, arazi ve arsaları geçici otopark yeri olarak ilan etmek ve bunların sahiplerine veya üçüncü kişilere işletilmesi için izin vermek,
Bu Kanunla ve diğer mevzuatla verilen görevleri yapmak.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0013: Karayolu trafik güvenliği
(Fıkra 13.07.2010 tarih ve 27640 sayılı Resmi Gazetede yayımlanan Kanun ile Değişmiştir.) Karayolunun yapımı, bakımı, işletilmesi ile görevli ve sorumlu bütün kuruluşlar, karayolu yapısını, trafik güvenliğini sağlayacak durumda bulundurmakla yükümlüdür.
Çeşitli kişi, kurum ve kuruluşlar, karayolu yapısında yapacakları ve esasları yönetmelikte belirtilen çalışmalarda;
Yolun yapım ve bakımı ile görevli kuruluştan izin almak,
Çalışmaları, gerekli önlemleri alarak, aldırarak ve devamlılığını sağlayarak, trafik akımını ve güvenliğini bozmayacak tarzda yapmak,
Zorunlu nedenlerle meydana gelen arıza, engel ve benzerlerini en kısa zamanda ortadan kaldırarak karayolunu kullananlara ve araçlara zarar vermeyecek duruma getirmek,
Şehiriçi karayolu kenarında çeşitli tesislerin yapımı süresince; kaldırımlarda, tünel, tünel aydınlatılması ve benzerlerini yaparak güvenli geçiş sağlamak ve yaya yollarını trafiğe açık bulundurmak,
Zorundadırlar.
Bu çalışmalar sırasında meydana getirilen tehlikeli durum ve engeller bütün sorumluluk, bunları yaratan kişilere ait olmak üzere zabıtaca kaldırılır, yapılan masraflar sorumlulara ödetilir.
(18.01.1985 tarih ve 245 sayılı KHK. nin 16 ncı maddesiyle yürürlükten kaldırılmıştır.)
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayanlar fiil başka bir suç oluştursa bile ayrıca 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 265,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL - 2018: 488,00 TL) lira para cezası ile cezalandırırlar.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0014: Karayolu yapısı ve trafik işaretlerinin korunması
Karayolu yapısı ve trafik işaretleri ile ilgili olarak;
Karayolu yapısı üzerine, trafiği güçleştirecek, tehlikeye sokacak veya engel yaratacak, trafik işaretlerinin görülmelerini engelleyecek veya güçleştirecek şekilde bir şey koymak, atmak, dökmek, bırakmak ve benzeri hareketlerde bulunmak,
Karayolu yapısını, trafik işaretlerini ve karayoluna ait diğer yapı ve güvenlik tesislerini, üzerlerine yazı yazarak, çizerek veya başka şekillerde bozmak, yerlerini değiştirmek veya ortadan kaldırmak,
Yasaktır.
Meydana gelen tehlike ve engeller, ilgili kuruluşlar ve zabıtaca ortadan kaldırılır, bozukluk ve eksiklikler yolun yapım ve bakımından sorumlu kuruluşça derhal giderilir, zarar karşılıkları ve masrafları sorumlulara ödetilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayanlara 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,12 TL - 2017: 427,00 TL - 2018: 488,00 TL) lira para cezası verilir.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0015: Trafik işaretleri
(Fıkra 13.07.2010 tarih ve 27640 sayılı Resmi Gazetede yayımlanan Kanun ile Değişmiştir.) Trafiği düzenlemede kullanılan işaret levhaları, ışıklı ve sesli işaretler, yer işaretlemeleri ile benzeri trafik işaretleri, karayolunun yapımı, bakımı, işletilmesi ile görevli kuruluşlarca temin ve tesis edilerek sürekliliği ve işlerliği sağlanır.
(18.01.1985 tarih ve 245 sayılı KHK. nin 16 ncı maddesiyle yürürlükten kaldırılmıştır.)
Görülen eksiklikler ilgili kuruluşlara bildirilerek giderilmesi sağlatılır.
Trafik işaretlerinin standart, anlam, nicelik ve nitelikleri ile diğer esasları İçişleri Bakanlığının görüşü alınarak Bayındırlık Bakanlığınca çıkarılacak yönetmelikte gösterilir.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0016: Karayolu dışında, kenarında veya üzerindeki diğer levhalar, ışıklar ve işaretlemeler
Karayolu dışında, kenarında veya karayolu sınırı içinde, trafik işaretlerinin görülmelerini engelleyecek, anlamlarını değiştirecek veya güçleştirecek, tereddüte sebep olacak veya yanıltacak ve trafik için tehlike veya engel yaratacak şekilde levhalar, ışıklar, işaretlemeler ile, ağaç, direk, yangın musluğu, çeşme, parmaklık gibi yapı elemanları veya benzerlerini dikmek, koymak veya bulundurmak yasaktır.
(18.01.1985 tarih ve 245 sayılı KHK. nin 5 inci maddesiyle değişen şekli.) Zorunlu hallerde bunların bulunabileceği yer, nitelik ve nicelikleri ile hangi şartlarda bulunabileceği, hangilerinin izne bağlı olduğu ve bunlarla ilgili diğer esaslar ve 13 üncü maddede belirtilen karayolu yapısında yapılacak çalışmalar ile ilgili esaslar, İçişleri Bakanlığının görüşü alınarak Bayındırlık ve İskan Bakanlığınca çıkartılacak yönetmelikle düzenlenir.
Verilen izinler, ilgili valiliğe bildirilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine aykırı hareket edenler 72.000.000TL (1998: 129.800.000TL - 1999: 230.700.000TL - 2000: 350.800.000TL - 2001: 547.200.000TL - 2002: 838.300.000TL - 2003: 1.332.800.000TL - 2004: 1.712.600.000TL - 2005: 1.904,40 YTL - 2006: 206,00 YTL - 2007: 2,253,00 YTL - 2008: 2.415,00 YTL - 2009: 2.415,00 YTL - 2010: 2.763,00 TL - 2011: 2.975,00 TL - 2012: 3.280,00 TL - 2013: 3.535,00 TL - 2014: 3.673,00 TL - 2015: 4.044,00 TL - 2016: 4.269,00 TL - 2017: 4.432,00 TL - 2018: 5.073,00 TL) lira para cezası ile cezalandırılırlar.
(Fıkra 13.07.2010 tarih ve 27640 sayılı Resmi Gazetede yayımlanan Kanun ile Değişmiştir.) Ayrıca bunlar, bütün sorumluluk ve giderler mal sahibine ait olmak üzere yolun yapımı, bakımı, işletilmesi ile ilgili kuruluşça kaldırılır.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0017: Belediye sınırları dışında karayolu kenarındaki yapı ve tesisler
Karayollarında her iki taraftan sınır çizgisine elli metre mesafe içinde bağlantıyı sağlayacak geçiş yolları yönünden; akaryakıt, servis, dolum ve muayene istasyonları, umuma açık park yeri ve garaj, terminal, fabrika, işhanı, çarşı, pazar yeri, eğlence yerleri, turistik yapı ve tesisler, inşaat malzemesi ocak ve harmanları, maden ve petrol tesisleri, araç bakım, onarım ve satım işyerleri ve benzeri trafik güvenliğini etkileyecek yapı ve tesisler için, o karayolunun yapım ve bakımı ile sorumlu kuruluştan izin alınması zorunludur.
Verilen izinler, ilgili valiliğe bildirilir.
İzinsiz yapılan bu gibi tesislerin yapımı ve işletilmesi yetkililerce durdurulacağı gibi, yönetmelikteki şartlar yerine getirilmeden işletme izni verilmez ve bağlantı yolu, her türlü gider sorumlulara ait olmak üzere yolun yapım ve bakımı ile ilgili kuruluşça ortadan kaldırılır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayanlar 72.000.000TL (1998: 129.800.000TL - 1999: 230.700.000TL - 2000: 350.800.000TL - 2001: 547.200.000TL - 2002: 838.300.000TL - 2003: 1.332.800.000TL - 2004: 1.712.600.000TL - 2005: 1.904,40 YTL - 2006: 2,090,00 YTL - 2007: 2,253,00 YTL - 2008: 2.415,00 YTL - 2009: 2.415,00 YTL - 2010: 2.763,00 TL - 2011: 2.975,00 TL - 2012: 3.280,00 TL - 2013: 3.535,00 TL - 2014: 3.673,00 TL - 2015: 4.044,00 TL - 2016: 4.269,00 TL - 2017: 4.432,00 TL - 2018: 5.073,00 TL) lira para cezası ile cezalandırılırlar.
ÜÇÜNCÜ KISIM
Karayolu Trafik Güvenliği, Trafik İşaretleri, Yapı ve Tesisler
Madde 0018: Belediye sınırları içinde bulunan karayolu kenarındaki yapı ve tesisler
(18.01.1985 tarih ve 245 sayılı KHK. nin 6 ncı maddesiyle değişen şekli.) Belediye sınırları içindeki karayolları kenarında yapılacak veya açılacak 17 nci maddede sayılan yapı ve tesisler için;
Belediyelerden izin alınması,
(17.10.1996 tarih ve 4199 sayılı Kanunun 8 inci maddesiyle değişen şekli.) Belediyelerce bu iznin verilmesinde, trafik güvenliği bakımından bu tesisler hakkındaki Yönetmelikte belirlenen şartların yerine getirilmesini sağlamaları ve ayrıca Karayolları Genel Müdürlüğünün yapım ve bakımından sorumlu olduğu karayolu kenarında yapılacak ve açılacak olanların bu yollara bağlantıları için bu Genel Müdürlüğün ilgili bölge müdürlügünden uygun görüş almaları,
Zorunludur.
İzinsiz yapılan bu gibi tesislerin yapımı ve işletilmesi yetkililerce durdurulacağı gibi, yönetmelikteki şartlar yerine getirilmeden işletme izni verilmez ve bağlantı yolu, her türlü gider sorumlulara ait olmak üzere yolun yapım ve bakımı ile ilgili kuruluşlarca ortadan kaldırılır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine aykırı olarak izinsiz yapı yapanlar 72.000.000TL (1998: 129.800.000TL - 1999: 230.700.000TL - 2000: 350.800.000TL - 2001: 547.200.000TL - 2002: 838.300.000TL - 2003: 1.332.800.000TL - 2004: 1.712.600.000TL - 2005: 1.904,40 YTL - 2006: 2,090,00 YTL - 2007: 2,253,00 YTL - 2008: 2.415,00 YTL - 2009: 2.415,00 YTL - 2010: 2.763,00 TL - 2011: 2.975,00 TL - 2012: 3.280,00 TL - 2013: 3.535,00 TL - 2014: 3.673,00 TL - 2015: 4.044,00 TL - 2016: 4.269,00 TL - 2017: 4.432,00 TL - 2018: 5.073,00 TL) lira para cezası ile cezalandırılırlar.
Bu madde ve 17 nci maddede belirtilen tesislere ait şartlar, izin ve denetim esasları Bayındırlık ve İskan Bakanlığınca düzenlenen yönetmelikte gösterilir.
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1)Belgeleri, Tescil Plakaları
Madde 0019: Tescil belgesi alma zorunluluğu
Araç sahipleri araçlarını yönetmelikte belirtilen esaslara göre yetkili kuruluşa tescil ettirmek ve tescil belgesi almak zorundadırlar.
Ancak:
Tescil edildiği ülkenin tescil belgesi ve tescil plakası bulunan ve geçici olarak Türkiye ye girmesine izin verilmiş olan araçlar,
Tescil edildiği ülkenin tescil belgesi ve tescil plakası bulunan ikili ve çok taraflı anlaşmalara göre, Türkiye de tescil zorunluluğundan muaf tutulmuş araçlar,
Araç imal, ithal, ihraç edenlerin ve satıcılığını yapanların, ithal, ihraç, depolama, teşhir ve satış amacıyla geçici olarak bu işlere mahsus yerlerde maliki olarak bulundurdukları motorlu araçlar.
Tescil zorunluluğu bulunan motorlu taşıtlarla çekilenler ile 22 nci maddenin (c) bendine göre tescili gerekli görülenler hariç, bütün motorsuz taşıtlar,
Bu hükmün dışındadır. (1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/50 md. ile Aynen Kabul] Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0020: Araçların satış, devir ve tescili ile bu işlemlerle ilgili yetki ve sorumluluk
(Madde Başlığı 06.06.2008 tarih ve 26898 sayılı Resmi Gazetede yayımlanan Kanun ile Değişmiştir.)
(18.01.1985 tarih ve 245 sayılı KHK. nin 7 nci maddesiyle değişen şekli.) Tescil süreleri, satış ve devirler, noterlerin sorumluluğu ile ilgili esaslar şunlardır:
Araç sahipleri,
(Bent 25.02.2011 tarih ve 27857 sayılı Resmi Gazetede yayımlanan 6111 Sayılı Kanun ile Değişmiştir.) Tescili zorunlu ve ilk tescili yapılacak olan araçların satın alma veya gümrükten çekme tarihinden itibaren üç ay içinde tescili için; bunların hurda durumuna gelmesi hâlinde ise bir ay içinde tescilin silinmesi için ilgili trafik tescil kuruluşuna veya Emniyet Genel Müdürlüğünün belirleyeceği kamu kurum veya kuruluşları ile gerçek veya özel hukuk tüzel kişilerine başvurmak,
(02.04.1998 tarih ve 4358 sayılı Kanunun 3 üncü maddesiyle değişen şekli.) Tescilin yapılması veya silinmesi için vergi kimlik numarası ile yönetmelikte belirtilen bilgi ve belgeleri sağlamak,
Zorundadırlar.
Araçların giriş işlemlerini yapan gümrük idareleri bu durumu 15 gün içinde araç sahiplerinin beyan ettikleri tescil kuruluşuna bildirmekle yükümlüdürler.
Tescil belgesi, aracın başkasına satış veya devrine, hurdaya çıkarılmasına veya araçta, yönetmelikte belirtilen niteliklerin değişmesine kadar geçerli sayılır.
(Bent 31.12.2009 tarih ve 27449 sayılı Resmi Gazetede yayımlanan Kanun ile Değişmiştir.) Tescil edilmiş araçların her çeşit satış ve devirleri, satış ve devri yapılacak araçtan dolayı motorlu taşıtlar vergisi, gecikme faizi, gecikme zammı, vergi cezası ve trafik idari para cezası borcu bulunmadığının tespit edilmesi ve taşıt üzerinde satış ve/veya devri kısıtlayıcı herhangi bir tedbir veya kayıt bulunmaması halinde, araç sahibi adına düzenlenmiş tescil belgesi veya trafik tescil kayıtları esas alınarak noterler tarafından yapılır. Noterler tarafından yapılmayan her çeşit satış ve devirler geçersizdir.
Satış ve devir işlemi, siciline işlenmek üzere üç işgünü içerisinde ilgili trafik tescil kuruluşu ile vergi dairesine bildirilir. Bu bildirimle birlikte alıcı adına trafik tescil işlemi gerçekleşmiş sayılır. Satış ve devir tarihi itibariyle, 197 sayılı Motorlu Taşıtlar Vergisi Kanunu hükümleri uyarınca eski malikin vergi mükellefiyeti sona erer, yeni malikin vergi mükellefiyeti başlar.
Yapılan satış ve devir işlemi üzerine noterler tarafından yeni malik adına bir ay süreyle geçerli tescile ilişkin geçici belge düzenlenir.
197 sayılı Kanunun 13 üncü maddesinde yer alan sorumluluk hükümleri saklı kalmak kaydıyla, anılan maddede ve bu bentte yer alan isteme ve bildirmeleri elektronik ortamda yaptırmaya ve bu konuda yükümlülük getirmeye, elektronik bildirmelere ilişkin usul ve esasları belirlemeye Gelir İdaresi Başkanlığı ve Emniyet Genel Müdürlüğü yetkili olup, bu kurumlar satış, devir ve tescile ilişkin işlemlerin gerçekleştirilmesi için gerekli elektronik veri akışını sağlarlar. Satış ve devir işlemlerini yapanlar, bu işlemler sırasında edindikleri bilgileri ifşa ettikleri takdirde Türk Ceza Kanununun 239 uncu maddesi uyarınca cezalandırılırlar.
Satış ve devir işlemlerinin bildiriminden itibaren bir aylık süre içerisinde ilgili trafik tescil kuruluşu veya Emniyet Genel Müdürlüğünün uygun gördüğü kamu kurum veya kuruluşları tarafından yeni malik adına tescil belgesi düzenlenerek elden veya posta aracılığıyla teslim edilir. Tescil belgesinin bir ay içerisinde teslim edilememesi halinde yeni malike sorumluluk yüklenemez.
Bu bentte düzenlenen satış ve devir işlemleri her türlü harçtan, bu işlemlere ilişkin düzenlenen kağıtlar damga vergisi ve değerli kağıt bedellerinden istisnadır. Trafik tescil kuruluşunda yeni malik adına yapılacak tescil nedeniyle düzenlenmesi gereken değerli kağıtların bedelleri, satış ve devir esnasında noterler tarafından tahsil edilir ve 1512 sayılı Noterlik Kanununun 119 uncu maddesi uyarınca beyan edilerek ödenir. Bu bentte yer alan işlemler sebebiyle noterlere herhangi bir pay veya aidat ödenmez.
1512 sayılı Kanunun 112 nci maddesi uyarınca belirlenen ücret uygulanmaksızın satış ve devre ilişkin her türlü işlem karşılığında toplam 20 Türk Lirası maktu ücret alınır. Söz konusu ücret, her takvim yılı başından geçerli olmak üzere önceki yılda uygulanan ücret tutarının o yıl için 213 sayılı Vergi Usul Kanunu uyarınca tespit ve ilan olunan yeniden değerleme oranında artırılması suretiyle hesaplanır.
Haciz, müsadere, zapt, buluntu, trafikten men gibi nedenlerle; icra müdürlükleri, vergi dairesi müdürlükleri, milli emlak müdürlükleri ile diğer yetkili kamu kurum ve kuruluşları tarafından satışı yapılan araçların satış tutanağının bir örneği aracın kayıtlı olduğu trafik tescil kuruluşlarına üç işgünü içerisinde gönderilir. Aracı satın alanlar gerekli bilgi ve belgeleri sağlayarak ilgili trafik tescil kuruluşundan bir ay içerisinde adlarına tescil belgesi almak zorundadırlar. Alıcıların tescil belgesi almak için süresinde başvurmamaları halinde bu araçları alıcıları adına re'sen kayıt ve tescil ettirmeye Emniyet Genel Müdürlüğü yetkilidir.
Bu bendin uygulanmasına ilişkin usul ve esasları belirlemeye İçişleri ve Maliye Bakanlıkları yetkilidir.
(Bent 31.12.2009 tarih ve 27449 sayılı Resmi Gazetede yayımlanan Kanun ile Değişmiştir.) Araç satın alıp, bu maddenin birinci fıkrasının (a) bendinin (1) numaralı alt bendine uymayanlar ile (d) bendinin sekizinci paragrafı hükümlerine göre bir ay içerisinde tescil belgesi almayan alıcılara 130 Türk Lirası, (d) bendi hükümlerine uymayan noterlere ise her bir işlem için 1.000 Türk Lirası idari para cezası verilir. Tescil yapılmadan trafiğe çıkarılan araçlar, tescil yapılıncaya kadar trafikten men edilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Araç satın alıp, bu maddenin birinci fıkrasının (a) bendinin (1) numaralı alt bendi ile (e) bendi hükümlerine uymayanlara 3 600 000 (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL - 2018: 235,00 TL) lira para cezası, (d) bendi hükmüne uymayan noterlere ise 28.800.000TL (1998: 51.900.000TL - 1999: 92.200.000TL - 2000: 140.200.000TL - 2001: 218.700.000TL - 2002: 335.000.000TL - 2003: 532.600.000TL - 2004: 684.300.000TL - 2005: 760,90 YTL - 2006: 834,00 YTL - 2007: 899,00 YTL - 2008: 963,00 YTL - 2009: 963,00 YTL - 2010: 1.000,00 TL - 2011: 1.077,00 TL - 2012: 1.187,00 TL - 2013: 1.279,00 TL - 2014: 1.329,00 TL - 2015: 1.463,00 TL - 2016: 1.544,00 TL - 2017: 1.544,00 TL - 2018: 1.834,00 TL) lira hafif para cezası verilir.
Ayrıca satış ve devirlerde, belirlenen sürelerde alıcı adına tescili yapılmadan trafiğe çıkarılan araçlar, tescil yapılıncaya kadar trafik zabıtasınca trafikten men edilir.
(1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0021: Tescil belgesi ve tescil plakası alma zorunluluğu ile hurdaya ayrılan araçlar(2)
Tescil edilen araçlar, Tescil belgesi (1) ve Tescil Plakası alınmadan karayollarına çıkarılamaz. (Cümle 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Ancak, ilk tescili yapılan araçlar için düzenlenen tescile ilişkin geçici belgelerin geçerlilik süresi içinde, tescil belgesi (1) alma zorunluluğu aranmaz.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 15. maddesi ile Değişmiştir.) Birinci fıkra hükmüne uymayan sürücüler 1.002 Türk lirası idari para cezası ile cezalandırılırlar.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 15. maddesi ile Değişmiştir.) Birinci fıkra hükmüne aykırılığı tespit edilen araçlar eksiklikleri giderilinceye kadar trafikten menedilir.
Tescil (1) belgesi geçersiz duruma gelince sürekli olarak, üzerinde eksik veya yanlış bilgi bulunması halinde geçici olarak trafik zabıtasınca geri alınır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 15. maddesi ile Eklenmiştir) Hurdaya çıkarılmış araçların karayolunda sürülmesi yasaktır. Bu araçların karayolunda sürüldüğünün tespiti hâlinde sürücüsüne 2.018 Türk lirası idari para cezası verilir ve bu araçlar trafikten menedilir. Ayrıca mülki amir tarafından el konulur ve aracın mülkiyeti kamuya geçer.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 15. maddesi ile Eklenmiştir) Araçların hurdaya çıkarılmasına dair usul ve esaslar Yönetmelikte belirlenir. (1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/50 md. ile Aynen Kabul] üstü çizili ve Trafik ibareleri yürürlükten kaldırılmış, madde başlığında yer alan Trafik belgesi ibaresi Tescil belgesi şeklinde, birinci fıkrada yer alan Trafik Belgesi ibaresi Tescil Belgesi şeklinde, trafik belgesi ibaresi tescil belgesi şeklinde ve dördüncü fıkrada yer alan Trafik belgesi, tescil ibaresi Tescil şeklinde değiştirilmiştir.)
(2) 26.10.2018 Tarih ve 30577 Sayılı Resmi Gazetede Yayımlanan 7148 Sayılı Kanunun 15. maddesi ile madde başlığı metinde görüldüğü şekilde değiştirilmiştir.
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0022: Belge ve plaka vermeye yetkili kuruluşlar
(18.01.1985 tarih ve 245 sayılı KHK. nin 8 inci maddesiyle değişen şekli.) Yönetmelikte gösterilen esaslara göre:
Askeri maksatlarla kullanılan Türk Silahlı Kuvvetlerine ait bütün araçlar ile çesitli anlaşmalara göre askeri amaçla yurdumuzda bulunan kuruluşlara ait araçların tescilleri Türk Silahlı Kuvvetlerince,
Raylı sistemle çalışan araçların tescilleri, kullanıldığı yerlere göre ait olduğu kuruluşlarca,
İş makinesi türünden araçların tescilleri;
Kamu kuruluşlarına ait olanlar ilgili kuruluşlarınca,
(17.10.1996 tarih ve 4199 sayılı Kanunun 10 uncu maddesiyle değişen şekli.) Özel veya tüzelkişilere ait olanlardan; tarım kesiminde kullanılanlar ziraat odalarınca, tarım kesiminde kullanılanların dışında kalan ve sanayi, bayındırlık ve diğer kesimlerde kullanılanların tescilleri, üyesi oldukları ticaret, sanayi veya ticaret ve sanayi odalarınca,
Tarım kesiminde kullanılanlar hariç. İl Trafik Komisyonlarından karar alınmak şartı ile motorsuz taşıtlardan gerekli görülenlerin tescilleri belediyelerce,
(25.02.2011 tarih ve 27857 sayılı Resmi Gazetede yayımlanan Kanun ile Yürürlükten Kaldırılan bent 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/51 md. ile Aynen Kabul] yeniden düzenlenmiştir.) Jandarma Genel Komutanlığı ile Sahil Güvenlik Komutanlığına ait bütün araçların tescilleri Emniyet Genel Müdürlüğünce,
Yapılır, belge ve plakaları verilir.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Birinci fıkrada sayılanlar dışında kalan bütün araçların tescilleri, araca ait belgelerin düzenlenmesi, kişiselleştirilmesi, kişiselleştirilen belgelerin basımı ve ilgililerine elden veya posta aracılığı ile teslimi işlemleri Emniyet Genel Müdürlüğü veya bağlı trafik tescil kuruluşlarınca yapılır. Emniyet Genel Müdürlüğü; ilk tescili yapılacak araçların tesciline esas teşkil edecek işlemleri elektronik ortamda bilgi paylaşımı yoluyla yapmak üzere, elektronik ortamda oluşturduğu bir ay süre ile geçerli tescile ilişkin geçici belgeyi basmak ve araç sahibine vermek üzere kamu kurum veya kuruluşları ile gerçek veya özel hukuk tüzel kişilerini yetkilendirebilir. Yetkilendirilen bu gerçek veya özel hukuk tüzel kişileri, yapacakları işlemleri aralarında düzenleyecekleri protokol çerçevesinde başka gerçek veya özel hukuk tüzel kişilerine de yaptırabilirler. Araca ait kişiselleştirilen belgelerin basımı ve ilgililerine elden veya posta yoluyla teslimi, Emniyet Genel Müdürlüğü tarafından belirlenen kamu kurum veya kuruluşları ile özel hukuk tüzel kişilerine de yaptırılabilir. Bu işlemlerin yapılmasına dair usûl ve esaslar yönetmelikte belirlenir.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Tescil belgesinin bir ay içinde teslim edilememesi hâlinde, buna ilişkin olarak araç sahibine sorumluluk yüklenemez.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Genel hükümlerden kaynaklanan sorumlulukları saklı kalmak üzere, ikinci fıkra hükmüne göre yetkilendirilmiş gerçek veya özel hukuk tüzel kişilerine, belirlenen usûl ve esaslara aykırı hareket etmeleri halinde tespitin yapıldığı yerin mülki amiri veya bu konu ile ilgili olarak yetkilendireceği trafik tescil birim amiri tarafından on bin Türk Lirası idarî para cezası verilir.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Tescile ilişkin geçici belge, 5237 sayılı Türk Ceza Kanununun uygulanmasında resmî belge sayılır.
(1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0023: Belge ve plakaların araçlar üzerinde bulundurulması zorunluluğu
(Madde 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/18 md. ile Aynen Kabul] Değişmiştir.) Araç tescil belgesi ve tescil plakasının, araç üzerinde uygun durumda bulundurulması zorunludur.
Araç tescil belgesini araçta bulundurmayan veya tescil plakasını monte edilmesi gereken yerin dışında farklı bir yere takan sürücülere 92 Türk Lirası (2016: 92,00 TL - 2017: 95,00 TL - 2018: 108,00 TL) idari para cezası verilir. Araç bilgileri doğrulanıncaya ve plaka uygun yere takılıncaya kadar araç trafikten men edilir.
Yönetmelikte belirtilen nitelik veya ölçülere aykırı plaka takan, öngörülen sayıda plaka takmayan ya da farklı okunmasına veya okunamamasına neden olacak şekilde plakasında değişiklik yapan araç sahibine 412 Türk Lirası (2016: 412,00 TL - 2017: 427,00 TL - 2018: 488,00 TL) idari para cezası verilir, plakanın uygun duruma getirilmesi için 7 gün süre tanınır. Bu süre sonunda tescil plakalarını uygun duruma getirmeyenler hakkında 844 Türk Lirası (2016: 844,00 TL - 2017: 876,00 TL - 2018: 1.002,00 TL) idari para cezası verilir ve tescil plakası uygun duruma getirilinceye kadar araç trafikten men edilir.
Tescilli aracı plakasız kullanan sürücüye 1.698 Türk Lirası (2016: 1.698,00 TL - 2017: 1.763,00 TL - 2018: 2.018,00 TL) idari para cezası verilir ve tescil plakası takılıncaya kadar araç trafikten men edilir.
Başka bir araca tescilli veya sahte plakayı takan veya kullananlara 5.000 Türk Lirası (2016: 5.000,00 TL - 2017: 5.191,00 TL - 2018: 5.942,00 TL) idari para cezası verilir ve araç trafikten men edilir. Ayrıca bu kişiler Türk Ceza Kanununun 204 üncü maddesi hükmüne göre cezalandırılır.
(1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0024: Araç muayene raporu
(Madde Başlığı ve Madde 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/52 md. ile Aynen Kabul] Değişmiştir.)
Bu Kanunun 35 inci maddesiyle yetkilendirilen kuruluşlarca araç muayene raporu tanzim edilebilmesi için araç tescil belgesi veya sahiplik belgesi ile zorunlu mali sorumluluk sigortasının ibrazı zorunludur.
Tescil belgesi ve tescil plakalarının verilmesi şartları, geçerlilikleri, süreleri, nitelik ve nicelikleri ile diğer esaslar yönetmelikte gösterilir. (1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0025: Geçici trafik belgeleri ile geçici tescil plakaları
Tescilsiz olup, karayolunda geçici olarak kullanılacak araçlara mali mesuliyet sigortası yaptırılmış olmak şartı ile ilgili tescil bürosundan geçici trafik belgesi ile geçici tescil plakası alınması zorunludur.
Geçici trafik belgeleri ve geçici tescil plakalarının çeşitleri, verilme şartları, geçerlilik süreleri, nicelik ve nitelikleri, yurt dışından getirilecek veya yurt dışına götürülecek olan araçlara geçici tescil plakası verilmesi şartları ile diğer esaslar yönetmelikte belirtilir.
(21.05.1997 tarih ve 4262 sayılı Kanunun 4 üncü maddesiyle yeniden düzenlenen şekli.) Bu madde hükümlerine uymayanlar 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL - 2018: 235,00 TL) lira para cezası ile cezalandırılırlar. Ayrıca, trafik zabıtasınca bu geçici belge ve plakalar iptal edilerek, araçlar trafikten men edilir.
(21.05.1997 tarih ve 4262 sayılı Kanunun 4 üncü maddesiyle yeniden düzenlenen şekli.) Ayrıca, trafik zabıtasınca bu geçici belge ve plakalar iptal edilerek, araçlar trafikten men edilir.
(1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0026: Araçlara ait trafik ayırım işaretleri ve diğer işaretler
Belirli araçlarda, çalışma yerini ve şeklini, kapasite ve diğer niteliklerini belirleyen plaka, ışık, renk, şekil, sembol ve yazı gibi ayırım işaretleri bulundurulması zorunludur.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 16. maddesi ile Eklenmiştir) Mevzuatta belirtilen ışıklı ve/veya sesli uyarı işareti veren cihazların mevzuatta izin verilmeyen araçlara takılması ve kullanılması yasaktır.
(17.10.1996 tarih ve 4199 sayılı Kanunun 11 inci maddesiyle değişen şekli.) Araçların dışında bulundurulması zorunlu işaretlerden başka, araçlara; reklam, yazı, işaret, resim, şekil, sembol, ilan, flama, bayrak ve benzerlerinin takılması, yazılması, sesli ve ışıklı donanımların bulundurulması ve izin verilmesine dair esas ve usuller ile diğer hususlar İçişleri Bakanlığınca çıkarılacak yönetmelikte gösterilir.
(21.02.2001 tarih ve 4629 sayılı Kanunun 6/g maddesiyle, 01.01.2002 tarihinden geçerli olmak üzere 03.03.2001 tarihinde yürürlükten kaldırılmıştır.)
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 25. Maddesi ile Değişmiştir.) Bu maddenin birinci fıkrası hükmüne uymayan sürücüler ile üçüncü fıkrasına göre çıkarılacak yönetmelik hükümlerine aykırı davranan sürücülere 690 Türk lirası trafik idari para cezası uygulanır. İkinci fıkra hükümlerine uymayan sürücülere ise 96.000 Türk lirası trafik idari para cezası uygulanarak sürücü belgeleri otuz gün süreyle geri alınır ve araç otuz gün süre ile trafikten menedilir. İkinci fıkra hükümlerinin son ihlalin gerçekleştiği tarihten geriye doğru bir yıl içinde iki veya daha fazla kez ihlal edilmesi halinde sürücülere her seferinde 192.000 Türk lirası trafik idari para cezası uygulanarak sürücü belgeleri altmış gün süreyle geri alınır ve araç altmış gün süre ile trafikten menedilir. Sürücü, aynı zamanda araç sahibi değilse, ayrıca, tescil plakasına da aynı miktar için ceza tutanağı düzenlenir.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 25. Maddesi ile Eklenmiştir) Bu maddenin ikinci fıkrasına göre çıkarılan yönetmelikte belirtilen araçlarda; ışıklı ve sesli uyarı işaretlerinin takılacağı yerlerin dışında bulundurulması ve kullanılması durumunda sürücülere 96.000 Türk lirası trafik idari para cezası uygulanır. Son ihlalin gerçekleştiği tarihten geriye doğru bir yıl içinde iki veya daha fazla kez ihlal edilmesi halinde sürücülere her seferinde 192.000 Türk lirası trafik idari para cezası uygulanarak sürücü belgeleri otuz gün süreyle geri alınır ve araç otuz gün süre ile trafikten menedilir.
Ayırım işaretleri bulunmayan araçlar trafik zabıtasınca trafikten men edilir.
Yönetmelikte belirtilen şartlara aykırı olarak bulundurulanlarla, araçlara izin alınmadan yazılan yazılar sildirilir veya takılan donanımlar bütün giderler ve sorumluluk işletene ait olmak üzere söktürülür. (Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 25. Maddesi ile Eklenmiştir) Ayrıca ikinci fıkra kapsamındaki cihazlara mülki amir tarafından el konulur ve mülki amir tarafından mülkiyetinin kamuya geçirilmesine karar verilir.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 25. Maddesi ile Eklenmiştir) Sürücü belgesi geri alma işlemleri bu Kanunun 6 ncı maddesinde sayılan görevliler tarafından yapılır. Altmış gün süre ile sürücü belgesi geri alınanların sürücü belgeleri psiko-teknik değerlendirme ve psikiyatri uzmanının muayenesinden geçirilerek sürücü belgesi almasına mâni hâli olmadığının anlaşılması halinde iade edilir. Bu madde kapsamında geri alınan sürücü belgeleri bu Kanun kapsamında verilen trafik idari para cezalarının tamamının tahsil edilmiş olması şartıyla iade edilir.
(1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 sayılı Khk ile Yürürlükten Kaldırılmıştır.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0027: Tanınma işaretleri
Esasları yönetmelikte açıklanan ve araçların tanınmasına yarayan, motor -şasi, seri numaraları, gerektiğinde yüklü, yüksüz ağırlıkları gibi işaretleri bulunmayan araçlara tescil belgesi (1) verilmez.
Tanınma işareti bulunmayan veya bilinmeyen araçların, işaretleri tescil bürolarınca belirlenir ve belgelerine işlenir. (1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/53 md. ile Aynen Kabul] Yürürlükten Kaldırılmış ve trafik belgesi ibaresi tescil belgesi şeklinde değiştirilmiştir.)
DÖRDÜNCÜ KISIM
Tescil ve Trafik (1) Belgeleri, Tescil Plakaları, Motorlu Araçlara Ait Şartlar ve Muayene
BİRİNCİ BÖLÜM
Tescil ve Trafik (1) Belgeleri, Tescil Plakaları
Madde 0028: Devlet malı araçların ayırım işaretleri ve tescil plakaları
Devlet malı araçların tescil plakalarının rengi ayrı olur.
Emniyet , Jandarma ve Sahil Güvenlik (1) araçlarının renklerine göre boyama şekli ile ayırım işaretleri diğer resmi ve özel kuruluşlarla gerçek ve tüzelkişilere ait araçlarda kullanılamaz.
Bu maddenin ikinci fıkrasına aykırı olarak boyanan veya ayırım işareti kullanan araçlar aykırılık giderilinceye kadar trafikten men edilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayanlar 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL - 2018: 235,00 TL) lira para cezası ile cezalandırılırlar. (1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/52 md. ile Aynen Kabul] 2. fıkraya altı çizili ibare eklenmiştir.)
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
İKİNCİ BÖLÜM
Motorlu Araçlara Ait Şartlar
Madde 0029: Araçların karayoluna uygunluğu ve teknik esaslar
(17.10.1996 tarih ve 4199 sayılı Kanunun 12 nci maddesiyle değişen şekli.) Araçların yapım ve kullanma bakımından karayolu yapısına ve trafik güvenliğine uyması zorunludur. Yapım safhasında, araçların Tip Onayı Yönetmeliği ile buna bağlı diğer yönetmeliklerin çıkarılmasına Sanayi ve Ticaret Bakanlığı yetkilidir. Tip Onayı Yönetmeliği ve buna bağlı diğer yönetmelikler Bayındırlık ve İskan Bakanlığının görüşü alınarak Sanayi ve Ticaret Bakanlığınca düzenlenir.
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
İKİNCİ BÖLÜM
Motorlu Araçlara Ait Şartlar
Madde 0030: Araçların teknik şartlara uygunluğu
Araçların, esasları yönetmelikte belirtilen şekilde ve tarzda teknik şartlara uygun durumda bulundurulması zorunludur.
(21.05.1997 tarih ve 4262 sayılı Kanunun 4 üncü maddesiyle değişen şekli.) Servis freni, lastikleri, dış ışık donanımından yakını ve uzağı gösteren ışıklar ile park, fren ve dönüş ışıkları noksan, bozuk veya teknik şartlara aykırı olan araçları kullanan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL - 2018: 108,00 TL) lira para cezası,
(21.05.1997 tarih ve 4262 sayılı Kanunun 4 üncü maddesiyle değişen şekli.) Diğer eksiklik ve bozuklukları bulunan araçlarla, görüşü engelleyecek veya bir kaza halinde içindekiler için tehlikeli olabilecek süs aksesuar eşya ve çıkıntıları olan araçları kullananlarla, karayolunu kullananlar için tehlike yaratacak şekilde olan veya görüşü engelleyecek ve çevredekileri rahatsız edecek derecede duman veya gürültü çıkaran araçları kullanan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL - 2018: 235,00 TL) lira para cezası,
İle cezalandırılırlar.
Bu maddenin (a) bendinde belirtilen eksiklik ve bozuklukları bulunan araçlar, teknik şartlara uygun duruma getirilinceye kadar trafik zabıtasınca trafikten men edilebilir. (b) bendindeki şartlara uymayan ve uyumsuzluğu trafik emniyetini tehlikeye düşürmeyecek nitelikte olan araçların şartlara uygun duruma getirilmesi ihtar olunur. İhtarda verilen süre için teknik şartlara uygun duruma getirilmediğinin tespiti halinde araç trafik zabıtasınca trafikten men edilir.
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
İKİNCİ BÖLÜM
Motorlu Araçlara Ait Şartlar
Madde 0031: Araçlarda bulundurulması zorunlu gereçler (*)
(08.03.2000 tarih ve 4550 sayılı Kanunun 1 inci maddesiyle değişen ve 12.03.2000 tarihinden geçerli olarak yürürlüğe giren şekli.) Araçlarda;
Özelliklerine ve cinslerine göre, yönetmelikte nitelik ve nicelikleri belirtilen gereçlerin,
Kamyon, çekici ve otobüslerde ayrıca takoğraf, taksi otomobillerinde ise taksimetre,
Bulundurulması ve kullanılır durumda olması zorunludur. Ancak, 2918 sayılı Kanunun yürürlüğe girdiği tarihten önceki yıllarda üretilen araçlarla, resmi taşıt olarak tescil edilmiş ve edilecek olanlar ile şehiriçi ve belediye mücavir alanı içerisinde yolcu ve yük nakliyatı yapanlarda takoğraf bulundurma ve kullanma zorunluluğu aranmaz. Takoğraf cihazları mekanik, elektronik olabileceği gibi elektro mekanik de olabilir.
Birinci fıkranın (a) bendinde sayılan gereçleri bulundurmayan, kullanmayan veya kullanılabilir durumda bulundurmayan sürücüler 8.500.000TL (2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016 92,00 TL - 2017: 95,00 TL - 2018: 108,00 TL) lira; (b) bendine göre araçlarında taksimetre, takoğraf bulundurmayan, kullanmayan veya kullanılabilir durumda bulundurmayan sürücüler 34.800.000TL (2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL - 2018: 488,00 TL ) lira para cezası ile cezalandırılırlar. Sürücü aynı zamanda araç sahibi değilse ayrıca, tescil plakasına da aynı miktar için ceza tutanağı düzenlenir. Aynı bentte belirtilen cihazları bozuk imal edenler veya bozulmasına vasıta olanlar ile bu durumdaki cihazları kullanan araç sürücüleri ve işletenleri üç aydan altı aya kadar hafif hapis cezası ve 526.700.000TL (2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2006: 3,139,00 YTL - 2007: 3,383,00 YTL - 2008: 3.626,00 YTL - 2009: 3.626,00 YTL - 2010: 4.150,00 TL - 2011: 4.469,00 TL - 2012: 4.927,00 TL. - 2013: 5.311,00 TL - 2014: 5.519,00 TL - 2016: 6.415,00 TL - 2017: 6.660,00 TL - 2018: 7.623,00 TL) lira hafif para cezası ile cezalandırılırlar. Ayrıca (b) bendi hükmüne uygun durumda bulunmayan araçlar trafik zabıtasınca; eksiklikleri giderilinceye kadar trafikten men edilir. (**) (*) (Anayasa Mahkemesi nin 12/7/2017 tarihli ve E.: 2017/122, K.: 2017/122 sayılı Kararı ile, bu maddenin ikinci fıkrasının ikinci cümlesi; aynı fıkranın birinci cümlesinde yer alan Birinci fıkranın ...(b) bendine göre araçlarında taksimete, ...kullanmayan ...sürücüler ibaresi yönünden iptal edilmiştir.)
(**) (Anayasa Mahkemesinin 18/5/2023 tarihli ve E: 2023/41, K: 2023/102 sayılı Kararı ile bu fıkranın ikinci cümlesi, birinci cümlesinde yer alan Birinci fıkranın ... (b) bendine göre araçlarında ... takoğraf ... kullanmayan ... sürücüler ibaresi yönünden iptal edilmiştir.)
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
İKİNCİ BÖLÜM
Motorlu Araçlara Ait Şartlar
Madde 0032: Araçlar üzerindeki değişiklikleri bildirme
(Madde Başlığı ve Madde 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 17. Maddesi ile Değişmiştir.)
Araçlar üzerinde mevzuata uygun şekilde yapılan her türlü değişikliğin işleten tarafından otuz gün içinde araç tescil belgesine işletilmesi zorunludur. Bu fıkra hükmüne uymayan işletenlere 108 Türk lirası idari para cezası verilir.
Üzerinde teknik değişiklik yapılan araçlar, değişikliğin mevzuata uygun olarak yapıldığı belgelenip bu durum ilgili tescil kuruluşunda araç tescil belgesine işletilinceye kadar trafikten menedilir.
Mevzuata uygun olarak yapıldığı belgelenemeyen teknik değişikliğin çevredekileri rahatsız edecek derecede gürültü çıkaracak özellikte olması durumunda 1.002 Türk lirası idari para cezası uygulanır. Ayrıca, araç mevzuata uygun duruma getirilinceye kadar trafikten menedilir.
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
İKİNCİ BÖLÜM
Motorlu Araçlara Ait Şartlar
Madde 0033: Taşınması özel izne bağlı yükler
Ağırlık ve boyutları bakımından özelliği olan, başka ulaşım sistemleri ile taşınması olmayan ve taşıma sınırını aşıp da taşınması zorunlu olan yüklerin taşınması için, Karayolları Genel Müdürlüğünden izin alınması zorunludur.
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
ÜÇÜNCÜ BÖLÜM
Araçların Muayenesi ve Muayeneye Yetkili Kuruluşlar
Madde 0034: Araçların muayenesi
Trafiğe çıkarılacak motorlu araçların teknik şartlara uyup uymadığı ekonomik yapıları da, dikkate alınmak suretiyle belirli zamanlarda muayene edilerek tespit edilir.
(17.10.1996 tarih ve 4199 sayılı Kanunun 14 üncü maddesiyle eklenmiştir.) Bu Kanuna göre, yaptırılması zorunlu olan mali sorumluluk sigortası geçerli teminat tutarları üzerinden yaptırılmamış araçlar, muayeneye alınmazlar.
Motorlu araçların muayenelerinin, yönetmelikte belirtilen süreler içinde yaptırılması zorunludur.
(25.06.1988 tarih ve 330 sayılı KHK. nin 3 üncü maddesiyle değişen şekli.) Muayene süresi dolmadan kazaya karışması sonucu yetkili zabıtaca muayenesi gerekli görülenler ile üzerinde değişiklik yapılan araçların ayrıca özel muayenesi zorunludur. Bu muayeneler öncelikle yapılır.
Karayollarında kullanılmakta olan araçların, teknik şartlara uyup uymadığı trafik zabıtasınca kontrol edilerek her an muayeneleri yapılabilir.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 18. maddesi ile Değişmiştir.) Muayenesi yapılmamış bir araçla trafiğe çıkılması hâlinde, araç sahibine 235 Türk lirası idari para cezası verilir. Bu araçlara, muayenelerinin yaptırılması için süre ve şartları Karayolları Trafik Yönetmeliğinde belirtilen şekilde izin verilir. İzin verilen süre sonunda, muayenesi yapılmadan veya muayene sonucunda emniyetsiz raporu verilen araçların trafiğe çıkarılması hâlinde, araç sahibine 488 Türk lirası idari para cezası verilir.
(31.07.2004 tarih ve 25539 sayılı Resmi Gazete de yayımlanan 5228 sayılı Kanunun 44 üncü maddesiyle eklenen ve 01.01.2005 tarihinden geçerli olarak yürürlüğe giren şekli.) Bu araçlar trafikten men edilir ve en yakın muayene istasyonuna gönderilirler.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 18.maddesi ile Değişmiştir.) Araç muayene sonuçları, Karayolu Düzenleme Genel Müdürlüğü ile Emniyet Genel Müdürlüğü arasında yapılacak bir protokol çerçevesinde, Emniyet Genel Müdürlüğü ile paylaşılır.
DÖRDÜNCÜ KISIM
Tescil ve Trafik Belgeleri, Tescil Plakaları, Motorlu Araçlara Ait Şartlar ve Muayene
ÜÇÜNCÜ BÖLÜM
Araçların Muayenesi ve Muayeneye Yetkili Kuruluşlar
Madde 0035: Muayeneye yetkili kuruluşlar
(31.07.2004 tarih ve 25539 sayılı Resmi Gazete de yayımlanan 5228 sayılı Kanunun 45 inci maddesiyle değişen ve 01.01.2005 tarihinden geçerli olarak yürürlüğe giren şekli.)
Araçların muayeneleri (21.07.2005 tarih ve 25882 sayılı Resmi Gazete de yayımlanan 5398 sayılı Kanunun 20/b maddesiyle eklenen ibare. Yürürlük: 01.01.2005) Ulaştırma Bakanlığına ait muayene istasyonlarında veya bu Bakanlık tarafından işletme yetki belgesi ile yetki verilmesi halinde ise, yetki verilen gerçek veya tüzel kişilere ait muayene istasyonlarında yapılır. Yetki verilen gerçek veya tüzel kişiler, bu yetkilerini (21.07.2005 tarih ve 25882 sayılı Resmi Gazete de yayımlanan 5398 sayılı Kanunun 20/b maddesiyle eklenen ibare. Yürürlük: 01.01.2005) Ulaştırma Bakanlığının onayı ile alt işleticilere aynı standartları sağlamak koşulu ile devredebilirler. Bu devir, yetki verilen gerçek ve tüzel kişilerin sorumluluklarını ortadan kaldırmaz. Bu istasyonların yönetmelikler doğrultusunda aranan nitelik ve şartlara uygunluğunun saptanması sonucunda işletme belgesi Ulaştırma Bakanlığı tarafından verilir.
Muayene istasyonlarınca; otobüs, kamyon, çekici ve tanker için 100 milyon lira, otomobil, minibüs, kamyonet, özel amaçlı taşıt, arazi taşıtı, römork ve yarı römork için 75 milyon lira, traktör (römorklu-römorksuz) motosiklet, motorlu bisiklet için 40 milyon lira muayene ücreti (katma değer vergisi hariç) alınır. Bu maddede sayılanların dışındaki araçların hangi gruba gireceği Ulaştırma Bakanlığınca belirlenir. Bu ücretler ile bu maddede yer alan para cezaları, her takvim yılı başından geçerli olmak üzere, her yıl sonunda o yıl için Vergi Usul Kanunu hükümleri uyarınca tespit ve ilan olunan yeniden değerleme oranında artırılarak belirlenir. Bu suretle hesaplanan ücret tutarlarında 1.000.000 liranın altındaki tutarlar dikkate alınmaz. Muayene süresi geçirilen her ay için muayene ücreti, yetki verilen gerçek veya tüzelkişi ya da alt işleticiler tarafından, % 5 fazlası ile tahsil edilir. Ay kesirleri tam ay olarak hesap edilir. Cumhurbaşkanı (1), uygulanmakta olan muayene ücretlerini her beş yılda bir % 20 ye kadar artırmaya veya eksiltmeye yetkilidir.
Yetki verilen gerçek veya tüzel kişilerce bir ay içinde muayene ücreti olarak doğrudan elde edilen hasılat ile yetki devrettikleri alt işleticilerce muayene ücreti olarak elde edilen hasılat tutarı toplamının (katma değer vergisi hariç) ilk üç yıl % 30 u, sonraki yedi yıl % 40 ı, daha sonraki on yıl % 50 si ile % 5 oranında fazla tahsil edilen tutarın tamamı Hazine payı olarak, izleyen ayın yedinci günü akşamına kadar, yetki verilen gerçek veya tüzel kişi tarafından, yıllık gelir veya kurumlar vergisi yönünden bağlı olduğu vergi dairesine şekli ve içeriği Maliye Bakanlığınca belirlenen bir bildirim ile birlikte ödenir.
Bu madde gereğince ödenmesi gereken Hazine payını süresinde ödemeyen ya da eksik ödeyen yetki verilen gerçek veya tüzel kişilerden, söz konusu tutarlar 6183 sayılı Amme Alacaklarının Tahsil Usulü Hakkında Kanun hükümlerine göre ilgili vergi dairesince tahsil edilir. Muayene edilen araç sayısı ve muayene ücretinin eksik bildirilmesi veya hiç bildirilmemesi nedeniyle süresinde ödenmeyen Hazine payı, ödenmesi gerektiği tarihten itibaren aynı Kanunun 51 inci maddesine göre uygulanacak gecikme zammı ile birlikte tahsil edilir. Ayrıca, eksik bildirilen veya hiç bildirilmeyen muayene ücretine ilişkin Hazine payının üç katı tutarında idari para cezası uygulanır. Söz konusu ceza tutarı ilgilisine yapılacak tebliğ tarihinden itibaren bir ay içinde ödenir. Para cezasına dava açılması tahsilatı durdurmaz.
Askeri araçlarla, raylı sistemle çalışan veya iş makinesi türünden araçların muayeneleri yönetmelikte belirlenen esaslara göre tescilini yapan kuruluşlarca yapılır. (Cümle 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/56 md. ile Aynen Kabul] Eklenmiştir) Emniyet Genel Müdürlüğü, Jandarma Genel Komutanlığı ve Sahil Güvenlik Komutanlığına ait taşıtların muayeneleri ilgisine göre Emniyet Genel Müdürlüğü, Jandarma Genel Komutanlığı ve Sahil Güvenlik Komutanlığı tarafından yapılır. (Cümle 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/55 md. ile Aynen Kabul] Eklenmiştir) Milli İstihbarat Teşkilatı Müsteşarlığına ait taşıtların muayeneleri Milli İstihbarat Teşkilatı Müsteşarlığı tarafından yapılabileceği gibi anılan Müsteşarlık tarafından talep edilmesi durumunda Milli Savunma Bakanlığı, Emniyet Genel Müdürlüğü veya Jandarma Genel Komutanlığı tarafından da yapılabilir.
Muayene istasyonlarında bulunacak makine, araç, gereç ile personelin nitelikleri, işletme, çalışma ve denetleme usulleri ve işletme belgesi ile diğer şartlar ve esaslar Ulaştırma Bakanlığınca çıkarılacak yönetmelikte gösterilir.
Ulaştırma Bakanlığı tarafından işletme belgesi ile yetki verildiği halde, yönetmelikte belirtilen işletme şartlarına uymayan ve muayeneleri gerektiği şekilde yapmayan gerçek ve tüzel kişilere ilk seferinde bu istasyon için üçmilyar lira (2006: 3,294,00 YTL - 2007: 3,550,00 YTL - 2008: 3.805,00 YTL - 2009: 3.805,00 YTL - 2010: 4.354,00 TL - 2011: 4.689,00 TL - 2012: 5.170,00 TL - 2013: 5.573,00 TL - 2014: 5.792,00 TL - 2015: 6.377,00 TL - 2016: 6.732,00 TL - 2017: 6.989,00 TL - 2018: 8.000,00 TL) para cezası ile onbeş gün eksikliklerini düzeltme müddeti verilir. İkinci tekrarında aynı istasyon için beşmilyar lira (2006: 5,490,00 YTL - 2007: 5,918,00 YTL - 2008: 6.344,00 YTL - 2009: 6.344,00 YTL - 2010: 7.261,00 TL - 2011: 7.820,00 TL - 2012: 8.622,00 TL - 2013: 9.294,00 TL - 2014: 9.659,00 TL - 2015: 10.635,00 TL - 2016: 11.228,00 TL - 2017: 11.658,00 TL - 2018: 13.344,00 TL) para cezası ile onbeş gün eksikliklerini düzeltme müddeti verilir. Bir yıl içerisinde üçüncü tekrarında onmilyar lira (2006: 10,980,00 YTL - 2007: 11,836,00 YTL - 2008: 12.688,00 YTL - 2009: 12.688,00 YTL - 2010: 14.522,00 TL - 2011: 15.640,00 TL - 2012: 17.244,00 - 2013: 18.589,00 - 2014: 19.319,00 - 2015: 21.272,00 - 2016: 22.458,00 - 2017: 23.318,00 TL - 2018: 26.692,00 TL) para cezası verilir ve bu istasyonun işletme belgesi iptal edilir. Bu para cezaları ilgilisine tebliğ edildiği tarihten itibaren onbeş gün içinde işletmecinin gelir veya kurumlar vergisi yönünden bağlı olduğu vergi dairesine ödenir, süresinde ödenmeyen tutarlar 6183 sayılı Amme Alacaklarının Tahsil Usulü Hakkında Kanun hükümlerine göre tahsil edilir. Para cezasına dava açılması tahsilatı durdurmaz.
Özelleştirme İdaresi Başkanlığı tarafından yürütülmekte olan Araç Muayene İstasyonları/Hizmetinin özelleştirilmesinde değer tespit işlemleri indirgenmiş nakit akımları (net bugünkü değer) yöntemine göre yürütülür.
(1) Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 188. Maddesi ile Cumhurbaşkanı şeklinde değişmiştir.
BEŞİNCİ KISIM
Sürücü Belgeleri ve Sürücüler
Madde 0036: Sürücü belgesi alma zorunluluğu
(Madde 11.06.2013 tarih ve 28674 sayılı Resmi Gazetede yayımlanan Kanun ile Değişmiştir.)
Motorlu araçların, sürücü belgesi sahibi olmayan kişiler tarafından karayollarında sürülmesi ve sürülmesine izin verilmesi yasaktır.
Araçlar, Yönetmelikte sınıfları belirtilen sürücü belgelerine sahip sürücüler ile çok taraflı anlaşmalara göre sürücü belgesi bulunan veya geçerli uluslararası sürücü belgesi olan kişilerce sürülebilir.
Buna göre;
a) Sürücü belgesi olmayanların,
b) Mahkemelerce veya Cumhuriyet savcılıklarınca ya da bu Kanunda belirtilen yetkililerce sürücü belgesi geçici olarak ya da tedbiren geri alınanların,
c) Sürücü belgesi iptal edilenlerin,
araç kullanarak trafiğe çıktıklarının tespiti hâlinde, bu kişilere 1.407 Türk Lirası (2013: 1.407,00 TL - 2014: 1.462,00 TL - 2015: 1.609,00 TL - 2016: 1.698,00 TL - 2017: 1.763,00 TL - 2018: 2.018,00 TL) idari para cezası verilir. Ayrıca, aracın sürücü belgesiz kişilerce sürülmesine izin veren araç sahibine de tescil plakası üzerinden aynı miktarda idari para cezası verilir.
BEŞİNCİ KISIM
Sürücü Belgeleri ve Sürücüler
Madde 0037: Sürücü belgesi alması zorunlu olmayanlarda aranacak şartlar
Sürücü belgesi almaları zorunlu olmamakla beraber; Bisiklet kullananların 11, elektrikli bisiklet ve elektrikli skuter kullananların 15, (1) motorsuz taşıtları kullananlar ile hayvan sürücülerinin 13 yaşını bitirmiş olmaları, bedensel ve ruhsal bakımdan sağlıklı bulunmaları zorunludur.
(21.05.1997 tarih ve 4262 sayılı Kanunun 4 üncü maddesiyle değişen şekli.) Durumları bu madde hükmüne uymayanlara araç kullandıran ve hayvanları tevdi edenler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL - 2018: 108,00 TL) lira para cezası ile cezalandırılırlar.
(1) 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 24. Maddesi ile birinci fıkrasına Bisiklet kullananların 11, ibaresinden sonra gelmek üzere elektrikli bisiklet ve elektrikli skuter kullananların 15, ibaresi eklenmiştir.
BEŞİNCİ KISIM
Sürücü Belgeleri ve Sürücüler
Madde 0038: Sürücü belgesi sınıfları
(Madde 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.)
Sürücü belgesi sınıfları, belge sahiplerine sürme yetkisi verilen motorlu araçların cinsleri, özellikleri, sürücü belgelerinin şekli, içeriği ve verilmesine ilişkin hususlar ile Uluslararası Sürücü Belgesinin verilmesine dair usul ve esaslar yönetmelikle belirlenir.
BEŞİNCİ KISIM
Sürücü Belgeleri ve Sürücüler
Madde 0039: Sürücü belgelerine ait esaslar
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Sürücü belgesi sahiplerinin, sürücü belgelerinin sınıfına göre sürmeye yetkili oldukları araçlar ile Türk vatandaşlarının ve yabancıların dış ülkelerden aldıkları sürücü belgelerinin ülkemiz sürücü belgeleri ile değiştirilmesine ve dış ülkelerden aldıkları sürücü belgeleriyle ülkemizde araç kullanmalarına ilişkin usul ve esaslar yönetmelikle belirlenir.
Sürücü belgesi sahiplerinin, sürücü belgelerinin sınıfına göre sürmeye yetkili oldukları araçların dışındaki araçları sürmeleri yasaktır. Bu fıkra hükmüne aykırı hareket eden sürücüye 700 Türk Lirası (2013: 700,00 TL - 2014: 1.462,00 TL - 2015: 1.609,00 TL - 2016: 700,00 TL - 2017: 876,00 TL - 2018: 1.002,00 TL) idari para cezası verilir. Bu kişilere araç kullandıran araç sahibine de tescil plakası üzerinden aynı miktarda idari para cezası verilir.
Sürücü belgeleri süreli olarak verilir. Belgelerin geçerlilik süreleri, yenilenmesinde aranacak şartlar ile diğer usul ve esaslar yönetmelikle belirlenir. Bu şekilde yenilenen sürücü belgelerinden harç alınmaz. Geçerlilik süresi dolan sürücü belgesi ile araç kullanan sürücüye 343 Türk Lirası (2013: 343,00 TL - 2014: 1.462,00 TL - 2015: 1.609,00 TL - 2016: 343,00 TL - 2017: 356,00 TL - 2018: 407,00 TL) idari para cezası verilir ve sürücü belgesi geri alınır.
Dış ülkelerden aldıkları sürücü belgeleri ile yönetmelikte belirtilen süre ve şartlara aykırı olarak araç kullananlar hakkında her seferinde 343 Türk Lirası (2013: 343,00 TL - 2014: 1.462,00 TL - 2015: 1.609,00 TL - 2016: 343,00 TL - 2017: 356,00 TL - 2018: 407,00 TL) idari para cezası verilir.
BEŞİNCİ KISIM
Sürücü Belgeleri ve Sürücüler
Madde 0040: Dış ülkelerden alınmış olan sürücü belgeleri
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
BEŞİNCİ KISIM
Sürücü Belgeleri ve Sürücüler
Madde 0041: Sürücü adaylarında aranacak şartlar
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Sürücü belgesi alacakların;
a) Yönetmelikte belirlenen yaş ve deneyim şartlarını taşımaları,
b) Öğrenim durumu itibarıyla en az ilkokul düzeyinde eğitim almış olmaları,
c) İçişleri ve Sağlık bakanlıklarınca müştereken çıkarılacak yönetmelikte belirlenen sağlık şartlarını taşımaları,
d) Sürücü kurslarında teorik ve uygulamalı eğitimini tamamlayıp sürücü sınavlarını başararak, motorlu taşıt sürücüsü sertifikası almış olmaları,
e) Adli sicilinde, 26/9/2004 tarihli ve 5237 sayılı Türk Ceza Kanununun 188, 190 ve 191 inci maddeleri, 21/3/2007 tarihli ve 5607 sayılı Kaçakçılıkla Mücadele Kanununun 4 üncü maddesinin yedinci fıkrası, 10/7/1953 tarihli ve 6136 sayılı Ateşli Silahlar ve Bıçaklar ile Diğer Aletler Hakkında Kanunun 12 nci maddesinin ikinci ve takip eden fıkralarında belirtilen suçlardan hüküm giydiğine dair kayıt bulunmaması,
f) Önceden verilmiş aynı sınıf bir başka sürücü belgesinin bulunmaması,
g) Başka sınıf sürücü belgesi alabilmek için, daha önce verilmiş ancak geri alınmış olan sürücü belgesinin bu Kanunda öngörülen şartlar yerine getirildiği için sahibine iade edilmiş olması,
zorunludur.
Sürücüler ile sürücü adaylarının hangi şartlarda ve hangi sınıf sürücü belgesi alabilecekleri ile bunların araç kullanma şartları, kullanılabilecek araçların niteliklerine ve sağlık şartlarına dair usul ve esaslar İçişleri ve Sağlık bakanlıklarınca çıkarılacak yönetmelikle belirlenir.
(3. Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 40. Maddesi ile Değişmiştir.) Bu maddede aranan şartlardan herhangi biri mevcut olmadan veya hileli yollarla temin edilmiş olduğunun anlaşılması hâlinde, sürücü belgesi vermeye yetkili kurumca iptal edilir. Bu kişilere, bu madde hükümlerine uygun olarak yeniden sürücü sertifikası alınması hâlinde yeniden sürücü belgesi verilir.
Sürücü belgesi alındıktan sonra bu maddenin birinci fıkrasının (e) bendinde belirtilen suçlardan biri ile mahkûmiyet hâlinde bu kişilerin sürücü belgeleri, bu Kanunun 6 ncı maddesinde sayılan görevliler tarafından bu maddenin birinci fıkrasının (e) bendinde belirtilen şartlar sağlanıncaya kadar geri alınır. Bu Kanunun 48 inci madde hükümleri saklıdır.
BEŞİNCİ KISIM
Sürücü Belgeleri ve Sürücüler
Madde 0042: Sürücü adaylarının sınavları ile sürücü belgelerinin verilmesi esasları
(Madde, Başlığı ile birlikte 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Sürücü kurslarında teorik eğitimini tamamlayan sürücü adaylarının teorik sınavları yazılı ya da elektronik ortamda Millî Eğitim Bakanlığınca yapılır.
Uygulamalı sürücü eğitimini sürücü kurslarından alan ve teorik sınavda başarılı olanlar Millî Eğitim Bakanlığınca yapılacak uygulamalı sürücü sınavına girmeye hak kazanır; bu sınavda da başarılı olanlara motorlu taşıt sürücüsü sertifikası verilir.
Sürücülerin eğitimleri ve sınavları, eğitimlerin ve sınavların süresi, içeriği ve yapılacağı yerlerin özellikleri, sınav yapıcıların nitelikleri ve eğitimi ile diğer usul ve esaslar İçişleri Bakanlığının uygun görüşü alınarak Millî Eğitim Bakanlığınca çıkarılacak yönetmelikle belirlenir.
Teorik ve uygulamalı sınavlar için sürücü adaylarından alınacak sınav ücreti ile sınavlara ilişkin iş ve işlemlerde görev alanlara ödenecek ücretler her yıl Millî Eğitim Bakanlığınca belirlenir.
(5. Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 41. Maddesi ile Değişmiştir.) Emniyet Genel Müdürlüğünün motorlu araç sürücüsü ihtiyacını karşılamak üzere belirli eğitim programları çerçevesinde ve yönetmelikte belirtilen esas ve şartlara uygun olarak, illerde valinin onayı, merkez teşkilatı için Emniyet Genel Müdürünün onayı ile Emniyet Genel Müdürlüğü personeline ve Emniyet Genel Müdürlüğüne bağlı eğitim ve öğretim kurumlarında öğrenim görenlere sürücü belgesine dönüştürülmek üzere motorlu taşıt sürücüsü sertifikası verilir. Bunların sınavları, nitelikleri Emniyet Genel Müdürlüğünce belirlenen sınav sorumluları tarafından yapılır.
(6. Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 41. Maddesi ile Değişmiştir.) Jandarma teşkilatının motorlu araç sürücüsü ihtiyacını karşılamak üzere belirli eğitim programları çerçevesinde ve yönetmelikte belirtilen esas ve şartlara uygun olarak, illerde valinin onayı, merkez teşkilatı için Jandarma Genel Komutanı onayı ile jandarma teşkilatı mensubu subay, astsubay, uzman jandarma ve uzman erbaşlar ile Jandarma ve Sahil Güvenlik Akademisinde öğrenim gören öğrencilere sürücü belgesine dönüştürülmek üzere motorlu taşıt sürücüsü sertifikası verilir. Sürücü belgesi sınavları, Jandarma Genel Komutanlığınca belirlenen sınav sorumluları tarafından yapılır.
Beşinci ve altıncı fıkralarda belirtilen sertifika, bu fıkralarda belirtilenler dışında kimseye verilmez.
İş makinesi sürücülerinin eğitimleri ve sınavda başarılı olanların belgeleri Millî Eğitim Bakanlığınca veya Millî Eğitim Bakanlığınca yetkilendirilen kurumlarca verilir. Bu kurumların işleyişine ilişkin usul ve esaslar ile uygulanacak öğretim programları Millî Eğitim Bakanlığınca belirlenir.
(9. Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 41. Maddesi ile Değişmiştir.) Sınav sonucunda başarı gösterenlerin sürücü belgelerinin düzenlenmesi, kişiselleştirilmesi, kişiselleştirilen belgelerin basımı ve ilgililerine teslimi işlemleri sertifikalarında bulunan veya Millî Eğitim Bakanlığından elektronik ortamda alınan bilgiler esas alınmak suretiyle İçişleri Bakanlığınca yapılır. Kişiselleştirilen sürücü belgelerinin ilgililerine teslimi, İçişleri Bakanlığı tarafından belirlenen kamu kurum veya kuruluşları ile özel hukuk tüzel kişilerine de yaptırılabilir.
Sürücü belgesi almak isteyenlerin müracaatları ile belgelerin düzenlenmesine, kişiselleştirilmesine, basımına ve ilgililerine teslimine dair usul ve esaslar yönetmelikle belirlenir.
Sürücü sertifikaları, sınıfına uygun sürücü belgelerine dönüştürülmedikçe sahiplerine karayolunda araç kullanma yetkisi vermez. Sürücü sertifikasını sürücü belgesine dönüştürmeden karayolunda araç kullandığı tespit edilen sürücüye 700 Türk Lirası (2013: 700,00 TL - 2014: 1.462,00 TL - 2015: 1.609,00 TL - 2016: 700,00 TL - 2017: 876,00 TL) idari para cezası verilir. Bu kişilere araç kullandıran araç sahibine de tescil plakası üzerinden aynı miktarda idari para cezası verilir.
BEŞİNCİ KISIM
Sürücü Belgeleri ve Sürücüler
Madde 0043: Askeri araç sürücülerinin sınavları
Er ve erbaş sınıfından askeri araç sürücülerinin özel sınavları ve belge verme işlemlerinin usulü ve bu belgelerle hangi cins taşıtların nerelerde kullanılacağı Milli Savunma Bakanlığınca çıkarılacak yönetmelikte gösterilir.
Bu belgeler sadece askeri araçlar için askerlik süresince geçerlidir.
BEŞİNCİ KISIM
Sürücü Belgeleri ve Sürücüler
Madde 0044: Adres değişikliklerinin bildirilmesi ve sürücü belgelerinin taşınması zorunluluğu
Sürücü belgesi sahipleri:
İkamet adresi değişikliklerini belgeyi veren kuruluşa otuz gün içinde bildirmek,
Araç kullanırken sürücü belgelerini yanlarında bulundurmak ve yetkililerin her isteyişinde göstermek,
Zorundadırlar.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler, 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
BEŞİNCİ KISIM
Sürücü Belgeleri ve Sürücüler
Madde 0045: Sürücülerin sağlık şartlarında sonradan meydana gelen değişiklikler
(Madde, Başlığı ile Birlikte 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Sürücü belgesi sahibi kişide sağlığı bakımından sürücülüğe engel aşikar bir değişikliğin görülmesi ve tespiti hâlinde, trafik görevlilerince sürücü belgesi geri alınarak, kişinin sağlık kuruluşlarında muayenesi istenir. Sağlık şartları bakımından sürücülüğe engel bir hâlinin olmadığı veya mevcut olan bu hâlin daha sonra ortadan kalktığı sağlık raporuyla tespit edildiği takdirde, sürücü belgesi kişiye iade edilir.
Bu maddenin uygulanmasına ilişkin diğer usul ve esaslar yönetmelikle belirlenir.
ALTINCI KISIM
Trafik Kuralları
BİRİNCİ BÖLÜM
Genel Kurallar
Madde 0046: Karayollarında trafiğin akışı
Karayollarında trafik sağdan akar.
Aksine bir işaret bulunmadıkça sürücüler:
Araçlarını, gidiş yönüne göre yolun sağından, çok şeritli yollarda ise yol ve trafik durumuna göre hızının gerektirdiği şeritten sürmek,
Şerit değiştirmeden önce gireceği şeritte sürülen araçların emniyetle geçişini beklemek,
Trafiği aksatacak veya tehlikeye sokacak şekilde şerit değiştirmemek,
Gidişe ayrılan en soldaki şeridi sürekli olarak işgal etmemek,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 19. maddesi ile Değişmiştir.) İki veya daha fazla şeritli yollarda motosiklet, otomobil, kamyonet, panelvan, minibüs ve otobüs dışındaki araçları kullanırken geçme ve dönme dışında en sağ şeridi izlemek,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 19. maddesi ileEklenmiştir) Trafik kazası, arıza hâlleri, acil yardım, kurtarma, kar mücadelesi, kaza incelemesi, genel güvenlik ve asayişin sağlanması gibi durumlar dışında emniyet şeritlerini ve banketleri kullanmamak,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 19. maddesi ile Eklenmiştir) Trafiği aksatacak veya tehlikeye sokacak şekilde ardı ardına birden fazla şerit değiştirmemek,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 19. maddesi ile Eklenmiştir) Tek yönlü karayollarında araçlarını ters istikamette sürmemek
Zorundadırlar.
Karayollarının belirli kesimlerinde, bu yollardan faydalanma zorunda olan hayvan sürücüleri, hayvanlarını veya hayvan sürülerini gidiş yönünde yolun en sağından ve en az genişlik işgal ederek ve imkan olduğunda taşıt yolu dışından götürmek zorundadırlar.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 19. maddesi ile Değişmiştir.) Bu maddenin ikinci fıkrasının (e) bendi hükümlerine uymayanlara 488 Türk lirası, (f), (g) ve (h) bentleri hükümlerine uymayan sürücülere 1.002 Türk lirası, bu maddenin diğer hükümlerini ihlal eden sürücülere 235 Türk lirası idari para cezası verilir. İkinci fıkranın (d) bendinin kamyon ve çekici sürücüleri tarafından ihlal edilmesi hâlinde ise 1.002 Türk lirası idari para cezası uygulanır.
ALTINCI KISIM
Trafik Kuralları
BİRİNCİ BÖLÜM
Genel Kurallar
Madde 0047: Trafik işaret ve kurallarına uyma zorunluluğu(1)
Karayollarından faydalananlar aşağıdaki sıralamaya göre;
Trafiği düzenleme ve denetimle görevli trafik zabıtası veya özel kıyafetli veya işaret taşıyan diğer yetkili kişilerin uyarı ve işaretlerine,
Trafik ışıklarına,
Trafik işaret levhaları, cihazları ve yer işaretlemeleri ile belirtilen veya gösterilen hususlara,
Trafik güvenliği ve düzeni ile ilgili olan ve yönetmelikte gösterilen diğer kural, yasak, zorunluluk veya yükümlülüklere,
Uymak zorundadırlar.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 20. maddesi ile Değişmiştir.) Trafik zabıtası veya diğer yetkililerin dur işaretlerine, ışıklı trafik işaretlerinden kırmızı renkli olanına ve sesli işaretlere uymayan sürücüler 235 Türk lirası, bu maddede yazılı diğer trafik işaretlerine ve kurallarına uymayan sürücüler, 108 Türk lirası para cezası ile cezalandırılırlar.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 20. maddesi ile Eklenmiştir) Son ihlalin gerçekleştiği tarihten itibaren geriye doğru bir yıl içinde kırmızı ışık kuralını üç defa ihlal ettiği tespit edilenlerin sürücü belgeleri otuz gün süreyle geçici olarak geri alınır. Aynı yıl içinde kırmızı ışık kuralını ikinci kez üç defa ihlal ettiği tespit edilenlerin sürücü belgeleri kırk beş gün, üç ve daha fazla kez üç defa ihlal ettiği tespit edilenlerin sürücü belgeleri altmış gün süreyle geçici olarak geri alınır. Aynı yıl içinde bu madde kapsamında iki ve daha fazla kez sürücü belgesi geri alınanlar geri alma süresi sonunda psiko-teknik değerlendirmeden ve psikiyatri uzmanının muayenesinden geçirilir. Sürücü belgesi almasına mâni hâli olmadığı anlaşılanlara bu Kanun kapsamında verilen trafik idari para cezalarının tahsil edilmiş olması şartıyla belgeleri iade edilir.
(1) 26.10.2018 Tarih ve 30577 Sayılı Resmi Gazetede Yayımlanan 7148 Sayılı Kanunun 20. maddesi ile madde başlığı metinde görüldüğü şekilde değiştirilmiştir.
ALTINCI KISIM
Trafik Kuralları
BİRİNCİ BÖLÜM
Genel Kurallar
Madde 0048: Alkol, uyuşturucu veya uyarıcı maddelerin etkisi altında araç sürme yasağı
(Madde, Başlığı ile birlikte 11.06.2013 tarih ve 28674 sayılı Resmi Gazetede yayımlanan Kanun ile Değişmiştir.)
Uyuşturucu veya uyarıcı maddeleri almış olan sürücüler ile alkollü olan sürücülerin karayolunda araç sürmeleri yasaktır.
Uyuşturucu veya uyarıcı maddelerin kullanılıp kullanılmadığı ya da alkolün kandaki miktarını tespit amacıyla, kollukça teknik cihazlar kullanılır.
Kişinin yaralanmalı veya ölümlü ya da kollukça müdahil olunan maddi hasarlı trafik kazasına karışması hâlinde, ikinci fıkrada belirtilen muayeneye tabi tutulması zorunludur. Teknik cihaz ile yapılan ölçüme itiraz eden veya bu cihaz ile ölçüm yapılmasına müsaade etmeyen bu sürücüler, en yakın adli tıp kurumuna veya adli tabipliğe veya Sağlık Bakanlığına bağlı sağlık kuruluşlarına götürülerek uyuşturucu veya uyarıcı madde ya da alkol tespitinde kullanılmak üzere vücutlarından kan, tükürük veya idrar gibi örnekler alınır. Bu işlem bakımından 4/12/2004 tarihli ve 5271 sayılı Ceza Muhakemesi Kanununun 75 inci maddesi hükümleri, beşinci fıkrası hariç olmak üzere uygulanır.
Trafik kazası sonucunda kişinin ölmesi veya teknik cihaza üfleyemeyecek kadar yaralanmış olması hâlinde, üçüncü fıkra hükümlerine göre bu kişilerden kan, tükürük veya idrar gibi örnekler alınır.
Yapılan tespit sonucunda, 0.50 promilin üzerinde alkollü olarak araç kullandığı tespit edilen sürücüler hakkında, fiili bir suç oluştursa bile, 700 Türk Lirası (2013: 700,00 TL - 2014: 727,00 TL - 2015: 800,00 TL - 2016: 844,00 TL - 2017: 876,00 TL) idari para cezası verilir ve sürücü belgesi altı ay süreyle geri alınır. Hususi otomobil dışındaki araçları alkollü olarak kullanan sürücüler bakımından promil alt sınırı 0.21 olarak uygulanır. Alkollü olarak araç kullanma nedeniyle sürücü belgesi geri alınan kişiye, son ihlalin gerçekleştiği tarihten itibaren geriye doğru beş yıl içinde; ikinci defasında 877 Türk Lirası (2013: 877,00 TL - 2014: 911,00 TL - 2015: 1.003,00 TL - 2016: 1.058,00 TL - 2017: 1.098,00 TL) idari para cezası verilir ve sürücü belgeleri iki yıl süreyle, üç veya üçten fazlasında ise, 1.407 Türk Lirası (2013: 1.407,00 TL - 2014: 1.462,00 TL - 2015: 1.609,00 TL - 2016: 1.698,00 TL - 2017: 1.763,00 TL) idari para cezası verilir ve sürücü belgeleri her seferinde beşer yıl süreyle geri alınır. Sürücü belgelerinin herhangi bir nedenle geçici olarak geri alınmış olması hâlinde belirtilen süreler, geçici alma süresinin bitiminde başlar.
Yapılan tespit sonucunda, 1.00 promilin üzerinde alkollü olduğu tespit edilen sürücüler hakkında ayrıca Türk Ceza Kanununun 179 uncu maddesinin üçüncü fıkrası hükümleri uygulanır.
Hususi otomobil sürücüleri bakımından 0.50 promilin, diğer araç sürücüleri bakımından 0.20 promilin üzerinde alkollü olan sürücülerin trafik kazasına sebebiyet vermesi hâlinde, ayrıca Türk Ceza Kanununun ilgili hükümleri uygulanır.
Uyuşturucu veya uyarıcı madde aldığı tespit edilen sürücülere 3.600 Türk Lirası (2014: 3.741,00 TL - 2015: 4.119,00 TL - 2016: 4.348 ,00 TL - 2017: 4.514 ,00 TL) idari para cezası verilir ve sürücü belgesi beş yıl süreyle geri alınır. Bu kişiler hakkında ayrıca Türk Ceza Kanunu hükümleri uygulanır.
Uyuşturucu veya uyarıcı maddelerin kullanılıp kullanılmadığı ya da alkolün kandaki miktarını tespit amacıyla, kollukça teknik cihazlar kullanılmasını kabul etmeyen sürücülere 2000 Türk Lirası (2014: 2.078,00 TL - 2015: 2.288,00 TL - 2016: 2.415,00 TL - 2017: 2.507,00 TL) idari para cezası verilir ve sürücü belgesi iki yıl süreyle geri alınır.
Sürücünün uyuşturucu veya uyarıcı madde kullandığından şüphe edilmesi hâlinde 5271 sayılı Kanunun adli kolluğa ilişkin hükümleri uygulanır.
Alkollü olarak araç kullanması nedeniyle son ihlalin gerçekleştiği tarihten itibaren geriye doğru beş yıl içinde sürücü belgeleri ikinci defa geri alınan sürücüler Sağlık Bakanlığınca, usul ve esasları İçişleri, Millî Eğitim ve Sağlık bakanlıklarınca çıkarılacak yönetmelikte gösterilen sürücü davranışlarını geliştirme eğitimine; üç veya üçten fazla geri alınan sürücüler ise psiko-teknik değerlendirmeye ve psikiyatri uzmanının muayenesine tabi tutulurlar.
Sürücü belgelerinin geçici geri alma işlemleri bu Kanunun 6 ncı maddesinde sayılan görevliler tarafından yapılır.
Bu madde hükümlerine göre geri alınan sürücü belgesinin iade edilebilmesi için; ilgili kişi hakkında trafik kurallarına aykırılık dolayısıyla bu Kanun hükümlerine göre verilmiş olan idari para cezalarının tamamının tahsil edilmiş olması; uyuşturucu veya uyarıcı madde alması nedeniyle sürücü belgesi geri alınanların ayrıca sürücü olmasında sakınca bulunmadığına dair resmi sağlık kurumlarından alınmış sağlık kurulu raporunun ibraz edilmesi şarttır.
Alkol, uyuşturucu veya uyarıcı maddelerin tespiti için kullanılacak teknik cihazların sahip olacağı asgari koşullar ile diğer usul ve esaslar yönetmelikte gösterilir.
ALTINCI KISIM
Trafik Kuralları
BİRİNCİ BÖLÜM
Genel Kurallar
Madde 0049: Taşıt kullanma sürelerine uyma zorunluluğu
Ticari amaçla yük ve yolcu taşıyan motorlu taşıt sürücülerinin, taşıt kullanma sürelerine aykırı olarak taşıt kullanması ve bunlara taşıt kullandırılması yasaktır.
Taşıt kullanma süreleri ile ticari amaçla yük ve yolcu taşıyan motorlu taşıtları kullanacakların denetimi ve süre dışı kullanmaya devamı önleyici tedbirlerle ilgili uygulanacak esas ve usuller yönetmelikte belirtilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne aykırı olarak taşıt kullanan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar. Sürücü aynı zamanda araç sahibi değilse, araç sahibine de 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 206,00 YTL - 2007: 108 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira, ayrıca işleten veya teşebbüs sahibine de 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: - 2005: 188,30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL ) lira için ceza tutanağı düzenlenir.
ALTINCI KISIM
Trafik Kuralları
İKİNCİ BÖLÜM
Hız Kuralları
Madde 0050: Hız sınırları
(Fıkra 13.07.2010 tarih ve 27640 sayılı Resmi Gazetede yayımlanan Kanun ile Değişmiştir.) Motorlu araçların cins ve kullanma amaçlarına göre sürülebileceği en çok ve en az hız sınırları, şehirlerarası çift yönlü karayollarında 90 km/s, bölünmüş yollarda 110 km/s, otoyollarda 120 km/s hızı geçmemek üzere yönetmelikte belirlenir.
(17.10.1996 tarih ve 4199 sayılı Kanunun 21 inci maddesiyle eklenmiştir.) İçişleri Bakanlığı yol standartlarını dikkate alarak yukarıda belirtilen hız sınırlarını otomobiller için 20 km/s artırmaya yetkilidir.
En çok ve en az hız sınırlarını gösteren işaret levhaları, gerekli görülen yerlere, ilgili kuruluşlarca konulur.
Bu Kanunla yetki verilen kuruluşlar tarafından yönetmelikte belirtilen hız sınırları yol ve trafik durumuna göre azaltılabilir veya çoğaltılabilir. Bu hallerde durum trafik işaretleri ile belirtilir ve uygun vasıtalarla duyurulur.
ALTINCI KISIM
Trafik Kuralları
İKİNCİ BÖLÜM
Hız Kuralları
Madde 0051: Hız sınırlarına uyma zorunluluğu(1)
Sürücüler, aksine bir karar alınıp işaretlenmemişse yönetmelikte belirtilen hız sınırlarını aşmamak zorundadırlar.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 21. maddesi ile Değişmiştir.) Hız ölçen teknik cihaz veya çeşitli teknik usullerle yapılan tespit sonucu Yönetmelikte belirlenen hız sınırlarını;
a) Yüzde ondan yüzde otuza (otuz dâhil) kadar aşan sürücülere 235 Türk lirası,
b) Yüzde otuzdan yüzde elliye (elli dâhil) kadar aşan sürücülere 488 Türk lirası,
c) Yüzde elliden fazla aşan sürücülere 1.002 Türk lirası
idari para cezası verilir.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 21. maddesi ile Değişmiştir.) Hız sınırlarını yüzde otuzdan fazla aşmak suretiyle ihlalin işlendiği tarihten geriye doğru bir yıl içerisinde bu kuralı beş defa ihlal ettiği tespit edilenlerin sürücü belgeleri bir yıl süre ile geri alınır. Süresi sonunda psiko-teknik değerlendirmeden ve psikiyatri uzmanının muayenesinden geçirilerek sürücü belgesi almasına mâni hâli olmadığı anlaşılanlara bu Kanun kapsamında verilen trafik idari para cezalarının tahsil edilmiş olması şartıyla belgeleri iade edilir.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 21. maddesi ile Eklenmiştir) Son ihlalin gerçekleştiği tarihten itibaren geriye doğru beş yıl içinde bu madde kapsamında sürücü belgesi ikinci defa geri alınanların sürücü belgeleri iptal edilir. Belgesi iptal edilenlerin tekrar sürücü belgesi alabilmeleri için; sürücü kurslarına devam etmeleri ve yapılan sınavlarda başarılı olarak motorlu taşıt sürücüsü sertifikası almaları gerekir. Bu kişilerin sürücü kurslarında eğitime başlayabilmeleri için tabi tutulacakları psiko-teknik değerlendirme ve psikiyatri uzmanı muayenesi sonucunda sürücülüğe engel hâli bulunmadığını gösterir belgenin sürücü kursuna ibrazı zorunludur.
(15.01.2003 tarih ve 24994 sayılı Resmi Gazete de yayımlanan 4785 sayılı Kanunun 4 üncü maddesiyle değişen şekli.) Bu cihazları imal ve ithal edenler, fiil başka bir suç oluştursa bile ayrıca 800.000.000TL (2004: 1.028.000.000TL - 2005: 1.143,10 YTL - 2006: 1,255,00 YTL - 2007: 1,352,00 YTL - 2008: 1,449,00 YTL - 2009: 1,449,00 YTL - 2010: 1.657,00 TL - 2011: 1.784,00 TL -2012: 1.967,00 TL - 2013: 2.120,00 TL - 2014: 2.203,00 TL - 2015: 2.425,00 TL - 2016: 2.560,00 TL - 2017: 2.658,00 TL) liradan 1.332.800.000TL (2004: 1.712.600.000TL - 2005: 1.904,40 YTL - 2006: 2,090,00 YTL - 2007: 2,253,00 YTL - 2008: 2.415,00 YTL - 2009: 2.415,00 YTL - 2010: 2.763,00 TL - 2011: 2.975,00 TL - 2012: 3.280,00 TL - 2013: 3.535,00 TL - 2014: 3.673,00 TL - 2015: 4.044,00 TL - 2016: 4.269,00 TL - 2017: 4.432,00 TL) liraya kadar hafif para cezası ve altı aydan sekiz aya kadar hafif hapis cezası ile; araçlarında bulunduran işletenler ise, 532.600.000TL (2004: 684.300.000TL - 2005: 760,90 YTL - 2006: 834,00 YTL - 2007: 899,00 YTL - 2008: 963,00 YTL - 2009: 963,00 YTL - 2010: 1.101,00 TL - 2011: 1,185,00 TL - 2012: 1,306,00 TL - 2013: 1.407,00 TL - 2014: 1,462,00 TL - 2015: 1.609,00 TL - 2016: 1.698,00 TL - 2017:1.763,00 TL) liradan 800.000.000TL (2004: 1.028.000.000TL - 2005: 1.143,10 YTL - 2006: 1,255,00 YTL - 2007: 1,352,00 YTL - 2008: 1,449,00 YTL - 2009: 1,449,00 YTL - 2010: 1.657,00 TL - 2011: 1.784,00 TL - 2012: 1.967,00 TL - 2013: 2.120,00 TL - 2014: 2.203,00 TL - 2015: 2.425,00 TL - 2016: 2.560,00 TL - 2017: 2.658,00 TL) liraya kadar hafif para cezası ve dört aydan altı aya kadar hafif hapis cezası ile cezalandırılırlar ve bu cihazların müsaderesine de hükmolunur.
(2) 26.10.2018 Tarih ve 30577 Sayılı Resmi Gazetede Yayımlanan 7148 Sayılı Kanunun 21. maddesi ile madde başlığı metinde görüldüğü şekilde değiştirilmiştir.
ALTINCI KISIM
Trafik Kuralları
İKİNCİ BÖLÜM
Hız Kuralları
Madde 0052: Hızın gerekli şartlara uygunluğunu sağlamak
Sürücüler:
Kavşaklara yaklaşırken, dönemeçlere girerken, tepe üstlerine yaklaşırken, dönemeçli yollarda ilerlerken, yaya geçitlerine, hemzemin geçitlere, tünellere, dar köprü ve menfezlere yaklaşırken, yapım ve onarım alanlarına girerken, hızlarını azaltmak,
Hızlarını, kullandıkları aracın yük ve teknik özelliğine, görüş, yol, hava ve trafik durumunun gerektirdiği şartlara uydurmak,
Diğer bir aracı izlerken yukarıdaki fıkrada belirlenen durumları göz önünde tutarak güvenli bir mesafe bırakmak,
Kol ve grup halinde araç kullananlar, araçları arasında yönetmelikte belirtilen esaslara uygun olarak diğer araçların güvenle girebilecekleri açıklıklar bulundurmak,
Zorundadırlar.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0053: Dönüş kuralları
Sağa ve sola dönecek olan sürücüler aşağıdaki kurallara uyarlar.
Sağa dönüşlerde sürücüler;
Sağa dönüş işaretini vermeye,
Sağ şeride veya dönüşe ayrılmış şeride girmeye,
Hızını azaltmaya,
Dar bir kavisle dönmeye,
Dönülen karayolunun gidiş şeridine veya gidişine ayrılmış en sağ şeridine girmeye,
Zorunludurlar.
Sola dönüşlerde sürücüler;
Sola dönüş işareti vermeye,
Yolun gidişe ayrılmış olan kısmının soluna yaklaşmaya,
Hızını azaltmaya,
Dönüşe başlamadan, sağdan gelen taşıtlara ilk geçiş hakkını vermeye,
Dönüş sırasında, karşıdan gelen ve emniyetle durdurulamayacak kadar kavşağa yaklaşmış olan taşıtların geçmesini beklemeye,
Gireceği yolun gidişe ayrılan kısmına girmek üzere, dönüşünü yaparken, arkadan gelen ve sola dönecek diğer taşıtları engellememek için, geniş kavisle dönüş yapmaya,
Gireceği yolun gidiş yönünde çok şeritli olması halinde, en sağ şerit dışında, uygun bir şeride girmeye,
Gireceği yola girdikten sonra, en kısa sürede, trafiği tehlikeye düşürmeden sağa yaklaşmaya,
Zorunludurlar.
Dönel kavşaklarda dönüşlerde sürücüler;
Dönüş işareti vermeye,
Hızını azaltmaya,
Orta adaya yakın şeritten kavşağa girmeye,
Ada etrafında dönerken gereksiz şerit değiştirmemeye,
Gireceği yola yaklaşırken sağa dönüş işareti ile birlikte sağa yaklaşarak dönel kavşaktan çıkmaya,
Gireceği yolun gidiş yönündeki uygun bir şeridine girmeye,
Yola girdikten sonra, en kısa sürede trafiği tehlikeye düşürmeden sağa yaklaşmaya,
Zorunludurlar.
Dönel kavşaklardaki geriye dönüşlerde sürücüler, sola dönüş halindeki kurallara uymakla birlikte, orta ada etrafında dönerken gireceği yola yaklaşıncaya kadar şeridini muhafaza etmeye de zorunludurlar.
Sağa ve sola dönüşlerde, sürücüler kurallara uygun olarak geçiş yapan yayalara, varsa bisiklet yolundaki bisikletlilere ve bisiklet şeridindeki bisiklet ve elektrikli skuter kullananlara (1) ve sola dönüşlerde sağdan ve karşıdan gelen trafiğe ilk geçiş hakkını vermek zorundadırlar.
Gidişe ayrılmış birden fazla şeridi bulunan yollarda, en sağdaki veya soldaki şerit işaretlenmek suretiyle sadece dönüşlere ayrılabilir, ayrılmış bu şeritlere bitişik diğer şeritlerden de işaretlenmek suretiyle sağa veya sola dönüşlerde izin verilebilir.
Bu dönüşler için yukarıdaki (a) ve (b) bentlerindekine benzer manevra yapılır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
(1) 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 25. Maddesi ile ikinci fıkrasında yer alan bisikletlilere ibaresi ve bisiklet şeridindeki bisiklet ve elektrikli skuter kullananlara şeklinde değiştirilmiştir.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0054: Geçme kural ve yasakları
Sürücülerin geçme sırasında uymak zorunda oldukları kural ve yasaklar şunlardır:
Geçme kuralları:
Sürücülerin önlerinde giden bir aracı geçmeleri için;
Kendisini takip eden sürücülerin kendisini geçmeye başlamamış olması,
Önündeki sürücünün başka bir taşıt veya aracı geçme niyetini belirten uyarma işaretini vermemiş olması,
Geçeceği aracın hızı ile geçme esnasındaki kendi hızını da göz önüne alarak iki yönlü trafiğin kullanıldığı taşıt yollarında karşıdan gelen trafik dahil karayolunu kullananların tümü için tehlike veya engel olmadan geçme için kullanacağı şeridin yeteri kadar ilerisinin boş olması,
Zorunludur.
Geçme, geçilecek aracın solundaki şeritten yapılır. Geçilecek aracın sürücüsü ses ve ışık cihazları ile uyarılarak, geçerken kullanılan şeritte güvenli mesafe gidildikten sonra işaret verilip izlenecek şeride girmekle tamamlanır.
Araçların sağından veya banketlerden yararlanmak suretiyle geçmek yasaktır.
Ancak, herhangi bir araç, başka bir yola, karayoluna bitişik bir mülke girmek veya sola yanaşıp durmak için bu niyetini sola dönüş işareti ile belirtmiş ise bunların sağındaki şeritten geçilebilir.
Gidişe ayrılmış yol bölümlerinde, şerit değiştirmemek şartı ile bir şeritteki taşıtların diğer şeritteki taşıtlardan hızlı gitmesi geçme sayılmaz.
Geçmenin yasak olduğu yerler;
Geçmenin herhangi bir trafik işaretiyle yasaklandığı yerlerde,
Görüş yetersizliği olan tepelerde ve dönemeçlerde,
Yaya ve okul geçitleri yaklaşımında,
Kavşaklarda, demiryolu geçitlerinde ve bunların yaklaşımında,
Gidiş ve geliş için birer şeridi bulunan iki yönlü trafiğin kullanıldığı köprü ve tünellerde,
Sürücülerin önlerindeki bir aracı geçmeleri yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0055: Geçilen araçlara ait kurallar
Geçilmek istenen araçların sürücüleri:
Duyulur veya görülür bir geçiş işareti alınca trafiğin iki yönlü kullanıldığı karayollarında taşıt yolunun sağ kenarından gitmek, dörtten fazla şeritli veya bölünmüş karayollarında bulunduğu şeridi izlemek ve hızını artırmamak,
Dar taşıt yolları ile trafiğin yoğun olduğu karayollarında yavaş gitme nedeni ile kendilerini geçmek için izleyen araçların kolayca ve güvenli geçmelerini sağlamak için; araçlarını elverdiği oranda sağ kenara almak, yavaşlamak, gerekiyorsa durmak,
Geçiş üstünlüğü bulunan bir aracın duyulur veya görülür işaretini alınca, bu araçların kolayca ilerlemelerini sağlamak için taşıt yolu üzerinde yer açmak, gerekiyorsa durmak,
Zorundadırlar.
54 üncü maddede yazılı durumlar dışında, geçiş yapmak isteyenlere yol vermemek, geçilmekte iken bir başka aracı geçmeye veya sola dönmeye kalkışmak yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0056: Şerit izleme, gelen trafikle karşılaşma, araçlar arasındaki mesafe, yavaş sürme ve geçiş kolaylığı sağlama
Sürücüler aşağıdaki kurallara ve yasaklara uymak zorundadırlar.
Şerit izleme:
Sürücülerin; geçme, dönme, duraklama, durma ve park etme gibi haller dışında şerit değiştirmeleri veya iki şeridi birden kullanmaları,
Kavşaklara yaklaşırken, yerleşim yerleri dışında yüzelli metre, yerleşim yerlerinde ise otuz metre mesafe içinde ve kavşaklarda şerit değiştirmeleri,
Araçların cinsine ve hızına uygun olmayan şeritten gitmeleri,
İşaret vermeden şerit değiştirmeleri,
Yasaktır.
Gelen trafikle karşılaşma:
Sürücüler; iki yönlü trafiğin kullanıldığı taşıt yollarında karşı yönden gelen araçların geçişini zorlaştıran bir durum varsa geçişi kolaylaştırmak için aracını sağ kenara yanaştırmaya, gerektiğinde sağa yanaşıp durmaya,
Dağlık ve dik yokuşlu karayollarında karşılaşma halinde, çıkan araç için geçiş güç veya mümkün değilse, güvenli geçişi sağlamak üzere, inen araçlar, varsa önceden sığınma cebine girmeye, sıgınma cebi yoksa sağ kenara yanaşıp durmaya, gerektiği hallerde geri gitmeye,
Zorunludurlar.
Araçlar arasındaki mesafe:
Sürücüler önlerinde giden araçları yönetmelikte belirtilen güvenli ve yeterli bir mesafeden izlemek zorundadırlar.
Yavaş sürme ve yavaşlama:
Sürücülerin; araçlarını zorunlu bir neden olmadıkça, diğer araçların ilerleyişine engel olacak şekilde veya işaretle belirtilen hız sınırının çok altında sürmeleri, güvenlik nedeni veya verilen herhangi bir talimata uyulması dışında, başkalarını rahatsız edecek veya tehlikeye sokacak şekilde gereksiz ani yavaşlamaları yasaktır.
Geçiş kolaylığı sağlamak:
Taşıt yolunun dar olduğu yerlerde aksini gösteren bir trafik işareti yoksa, motorsuz araçları kullananlar motorlu araçlara otomobil, minibüs, kamyonet, otobüs, kamyon arazi taşıtı, lastik tekerlekli traktör, iş makineleri, yazılış sırasına göre kendisinden öncekilere geçiş kolaylığı sağlamak zorundadırlar.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0057: Kavşaklarda geçiş hakkı
(17.10.1996 tarih ve 4199 sayılı Kanunun 23 üncü maddesiyle değişen şekli.) Kavşaklarda aşağıdaki kurallar uygulanır.
Kavşağa yaklaşan sürücüler kavşaktaki şartlara uyacak şekilde yavaşlamak, dikkatli olmak, geçiş hakkı olan araçların önce geçmesine imkan vermek zorundadırlar.
Trafik zabıtası veya trafik işaret levhası veya ışıklı trafik işaret cihazları bulunmayan kavşaklarda;
Bütün sürücüler geçiş üstünlüğüne sahip olan araçlara,
Bütün sürücüler doğru geçmekte olan tramvaylara,
Doğru geçen tramvay hattı bulunan karayoluna çıkan sürücüler bu yoldan gelen araçlara,
Bölünmüş yola çıkan sürücüler bu yoldan geçen araçlara,
Tali yoldan anayola çıkan sürücüler anayoldan gelen araçlara,
Dönel kavşağa gelen sürücüler dönel kavşak içindeki araçlara,
Bir iz veya mülkten çıkan sürücüler, karayolundan gelen araçlara,
Kavşak kollarının trafik yoğunluğu bakımından farklı oldukları işaretlerle belirlenmemiş ise;
Motorsuz araç sürücüleri motorlu araçlara,
Motorlu araçlardan soldaki sağdan gelen araca,
(21.05.1997 tarih ve 4262 sayılı Kanunun 4 üncü maddesiyle eklenmiştir.) Işıklı trafik işaretleri izin verse bile trafik akımı; kendisini kavşak içinde durmaya zorlayacak veya diğer doğrultudaki trafiğin geçişine engel olacak ise, sürücülerin kavşağa girmeleri yasaktır.
(21.05.1997 tarih ve 4262 sayılı Kanunun 4 üncü maddesiyle eklenmiştir.) Trafik zabıtası, yetkili kişi veya trafik ışıklı işareti ile yönetilen kavşaklarda, sürücüler, kavşağı en kısa zamanda geçmek zorundadırlar. Sürücülerin gereksiz olarak yavaşmaları, durmaları, taşıttan inmeleri, taşıt veya araçların motorlarını durdurmaları yasaktır.
(21.05.1997 tarih ve 4262 sayılı Kanunun 4 üncü maddesiyle eklenmiştir.) Aksine bir işaret olmadıkça, bütün kavşaklarda araçlar ray üzerinde hareket eden taşıtlara ilk geçiş hakkını vermek zorundadır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0058: İndirme ve bindirme kuralları
Sürücüler aksine bir işaret bulunmadıkca, araçlarını gidiş yönlerine göre yolun en sağ kenarında durdurmaya, yolcularının iniş ve binişlerini sağ taraftan yaptırmaya ve yolcular da iniş ve binişlerini sağ taraftan yapmaya zorunludurlar.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sürücüler ve yolcular 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0059: Duraklama ve park etme
Yerleşim birimleri dışındaki kara yolunda zorunlu haller dışında taşıt yolu üzerinde duraklamak veya park etmek yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Zorunlu hallerde gerekli önlemleri almadan duraklayan veya parkeden sürücüler ile zorunlu haller dışında duraklayan veya parkeden sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0060: Duraklamanın yasak olduğu yerler
Taşıt yolu üzerinde;
Duraklamanın yasaklandığının bir trafİk işareti ile belirtilmiş olduğu yerlerde,
Sol şeritte, (raylı sistemin bulunduğu yollar hariç),
Yaya ve okul geçitleri ile diğer geçitlerde,
Kavşaklar, tüneller, rampalar, köprüler ve bağlantı yollarında ve buralara, yerleşim birimleri içinde beş metre ve yerleşim birimleri dışında yüz metre mesafede,
Görüşün yeterli olmadığı tepelere yakın yerlerde ve dönemeçlerde,
Otobüs, tramvay ve taksi duraklarında,
Duraklayan veya park edilen araçların yanında,
İşaret levhalarına, yaklaşım yönünde ve park izni verilen yerler dışında; yerleşim birimi içinde onbeş metre ve yerleşim birimi dışında yüz metre mesafede,
Duraklama yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0061: Park etmenin yasak olduğu yerler ve haller
Taşıt yolu üzerinde;
Duraklamanın yasaklandığı yerlerde,
Park etmenin trafik işaretleri ile yasaklandığı yerlerde,
Geçiş yolları önünde veya üzerinde,
Belirlenmiş yangın musluklarına her iki yönden beş metrelik mesafe içinde,
Kamu hizmeti yapan yolcu taşıtlarının duraklarını belirten levhalara iki yönden onbeş metrelik mesafe içinde,
Üç veya daha fazla ayrı taşıt yolu olan karayolunda ortadaki taşıt yolunda,
Kurallara uygun şekilde park etmiş araçların çıkmasına engel olacak yerlerde,
Geçiş üstünlüğü olan araçların giriş ve çıkışının yapıldığının belirlendiği işaret levhasından onbeş metre mesafe içinde,
İşaret levhalarında park etme izni verilen süre veya zamanın dışında,
Kamunun faydalandığı ve yönetmelikte belirtilen yerlerin giriş ve çıkış kapılarının her iki yönde beş metrelik mesafe içinde,
Park için yer ayrılmamış veya trafik işaretleri ile belirtilmemiş alt geçit, üst geçit, üst geçit ve köprüler üzerinde veya bunlara on metrelik mesafe içinde,
Park etmek için tespit edilen süre ve şeklin dışında,
Belirli kişi, kurum ve kuruluşlara ait araçlara, yönetmelikteki esaslara göre ayrılmış ve bir işaret levhası ile belirlenmiş park yerlerinde,
Ayrıca yönetmelikte belirtilen haller dışında yaya yollarda,
(07.07.2005 tarih ve 25868 sayılı Resmi Gazete de yayımlanan 5378 sayılı Kanunun 31 inci maddesiyle eklenmiştir.) Engellilerin (1) araçları için ayrılmış park yerlerinde,
Park etmek yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar. (07.07.2005 tarih ve 25868 sayılı Resmi Gazete de yayımlanan 5378 sayılı Kanunun 31 inci maddesiyle eklenen ibare.) (o) bendinin ihlali halinde para cezası iki kat artırılır.
Yasaklara aykırı park edilmiş araçlar trafik zabıtasınca kaldırılabilir.
Yasaklanan yerlerde ve hallerde park edilmiş olan araçların hangilerinin hangi şartlarda, kaldırılıp götürüleceği, götürülme sırasında zarara ve ziyana uğratılmaması için alınacak önlemler ile kaldırma ve götürme giderlerinin tahsili usul ve esasları yönetmelikte gösterilir.
Kaldırılıp götürülen araçların giderleri ile verilen ceza, sürücüsü veya sahibince ödenmeden araç teslim edilmez.
(1) Özürlülerin İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle Engellilerin olarak değişmiştir.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0062: Karayolu üzerinde park etme izni verilmeyen araçlar
Yerleşim birimleri içindeki karayolunda, bir trafik işaretiyle izin verilmedikçe ve yükleme, boşaltma, indirme, bindirme, arızalanma gibi zorunlu nedenler dışında kamyon, otobüs ve bunların katarları, lastik tekerlekli traktörler ile hertürlü iş makinelerinin park edilmesi yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0063: Araçların ışıklandırılması
Karayolunda trafiğe çıkan bütün araçların, nicelik ve nitelikleri yönetmelikte belirtilen şartlara uygun ışık donanımı bulundurmaları zorunludur.
Işık donanımına ait ayrıntılar yönetmelikte gösterilir.
Kanun ve yönetmelikte belirtilmeyen lambalar trafik zabıtasınca söktürülür.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sürücüler 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188.30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0064: Işıkların kullanılması
Araçların sürülmesi sırasındaki zorunluluk ve yasaklar aşağıda gösterilmiştir.
Zorunluluklar:
(17.10.1996 tarih ve 4199 sayılı Kanunun 24 üncü maddesiyle değişen şekli.) Yerleşim birimleri dışındaki karayollarında geceleri seyrederken, yeterince aydınlatılmamış tünellere girerken, benzeri yer ve hallerde uzağı gösteren ışıkların yakılması,
(17.10.1996 tarih ve 4199 sayılı Kanunun 24 üncü maddesiyle değişen şekli.) Geceleri, yerleşim birimleri dışında karayollarındaki karşılaşmalarda, bir aracı takip ederken, bir aracı geçerken yan yana gelinceye kadar ve yerleşim birimleri içinde, gündüzleri ise görüşü azaltan sisli, yağışlı ve benzeri havalarda yakını gösteren ışıkların yakılması,
Kuyruk (arka kenar) ışıklarının uzağı veya yakını gösteren ışıklar veya sis ışıkları ile birlikte kullanılması,
Zorunludur.
Yasaklar:
Gece sis ışıklarının; sisli, karlı ve sağanak yağmurlu havalar dışında diğer farlarla birlikte yakılması,
Dönüş ışıklarının geç anlamında kullanılması,
Karşılaşmalarda, ışıkların söndürülmesi,
Öndeki aracı geçişlerde uyarı için çok kısa süre dışında uzağı gösteren ışıkların yakılması,
Yönetmelikte belirlenecek esaslara aykırı olarak ışık takılması ve kullanılması,
Sadece park lambaları ile seyredilmesi,
Yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu maddenin birinci fıkrasının (a) bendinin (1) ve (3) numaralı alt bentleri ile (b) bendi hükümlerine uymayanlar 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira, birinci fıkrasının (a) bendinin (2) numaralı alt bendi hükümlerine uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0065: Araçların yüklenmesi
(Madde 13.07.2010 tarih ve 27640 sayılı Resmi Gazetede yayımlanan Kanun ile Değişmiştir.)
Araçların yüklenmesinde, yönetmeliklerle belirlenen ölçü ve esaslara aykırı olarak;
a) Taşıma sınırı üstünde yolcu alınması,
b) Azami yüklü ağırlığın veya izin verilen azami yüklü ağırlığın aşılması,
c) (b) bendindeki ağırlıklar aşılmamış olsa bile azami dingil ağırlıkları aşılacak şekilde yüklenmesi,
d) Karayolu yapısı ve kapasitesi ile trafik güvenliği bakımından tehlikeli olabilecek tarzda yükleme yapılması,
e) Tehlikeli ve zararlı maddelerin gerekli izin ve tedbirler alınmadan taşınması,
f) Ağırlık ve boyutları bakımından taşınması özel izne bağlı olan eşyanın izin alınmadan yüklenmesi, taşınması ve taşıttırılması,
g) Gabari dışı yük yüklenmesi, taşınan yük üzerine veya araç dışına yolcu bindirilmesi,
h) Yükün karayoluna değecek, düşecek, dökülecek, saçılacak, sızacak, akacak, kayacak, gürültü çıkaracak şekilde yüklenmesi,
i) Yükün, her çeşit yolda ve yolun her eğiminde dengeyi bozacak, yoldaki bir şeye takılacak ve sivri çıkıntılar hasıl edecek şekilde yüklenmesi,
j) Sürücünün görüşüne engel olacak, aracın sürme güvenliğini bozacak ve tescil plakaları, ayırım işaretleri, dur ve dönüş ışıkları ile yansıtıcıları örtecek şekilde yüklenmesi,
k) Çeken ve çekilen araçlarla ilgili şartlar ve tedbirler yerine getirilmeden araçların çekilmesi,
yasaktır.
Birinci fıkranın (a) bendi hükümlerine uymayanlara, (1) 50 Türk Lirası(2); (2011: 53,00 TL - 2012: 58,00 TL - 2013: 62,00 TL - 2014: 64,00 TL - 2015: 70,00 TL - 2016: 73,00 TL - 2017: 75,00 TL) (d), (h), (i), (j) ve (k) bentleri hükümlerine uymayanlara 125 Türk Lirası; (2011: 134,00 TL - 2012: 147,00 TL - 2013: 158,00 TL - 2014: 164,00 TL - 2015: 180,00 TL - 2016:190,00 TL - 2017: 197,00 TL) (e) ve (f) bentlerindeki hükümlere uymayanlara 250 Türk Lirası; (2011: 269,00 TL - 2012: 296,00 TL - 2013: 319,00 TL - 2014: 331,00 TL - 2015: 364,00 TL - 2016: 384,00 TL - 2017: 398,00 TL) (c) ve (g) bentleri hükümlerine uymayan işletenlere 500 Türk Lirası, (2011: 538,00 TL - 2012: 593,00 TL - 2013: 639,00 TL - 2014: 664,00 TL - 2015: 731,00 TL - 2016: 771,00 TL - 2017: 800,00 TL) (g) bendine aykırı yük gönderenlere 1.000 Türk Lirası (2011: 1077,00 TL - 2012: 1.187,00 TL - 2013: 1.279,00 TL - 2014: 1.329,00 TL - 2015: 1.463,00 TL - 2016: 1.544,00 TL - 2017: 1.603,00 TL) idarî para cezası verilir. Ayrıca, bütün sorumluluk ve giderler araç işletenine ait olmak üzere, fazla yolcular en yakın yerleşim biriminde indirilir, birinci fıkranın (e) ve (f) bentlerindeki şartlara uymayan yük taşımasında kullanılan taşıtlar, gerekli izinler sağlanıncaya kadar trafikten men edilir.
Birinci fıkranın (b) bendine uymayarak;
a) % 10 fazlasına kadar yüklemelerde 500 Türk Lirası,
b) % 15 fazlasına kadar yüklemelerde 1.000 Türk Lirası,
c) % 20 fazlasına kadar yüklemelerde 1.500 Türk Lirası,
d) % 25 fazlasına kadar yüklemelerde 2.000 Türk Lirası,
e) % 25'in üzerinde fazla yüklemelerde 3.000 Türk Lirası,
işleten ve gönderenlere ayrı ayrı idarî para cezası verilir.
Ağırlık ve boyut kontrol mahallerinde işaret, ışık, ses veya görevlilerin dur ikazına rağmen tartı veya ölçü kontrolüne girmeden seyrine devam eden araçlara tescil plakalarına göre 1.000 Türk Lirası (2011: 1077,00 TL - 2012: 1.187,00 TL - 2013: 1.279,00 TL - 2014: 1.329,00 TL - 2015: 1.463,00 TL - 2016: 1.544,00 TL - 2017: 1.603,00 TL)) idarî para cezası uygulanır.
Azami yüklü ağırlığın % 20'den fazla aşılması halinde fazla yük, birinci fıkranın (b) bendine uygun hale getirilmeden yola devam etmesine izin verilmez.
Milletlerarası taşımalarda yabancı plakalı araçların birinci fıkraya uymayan işleten ve gönderenlerine verilen idarî para cezaları tahsil olunmadan anılan araçların yola devam etmelerine izin verilmez.
(*) İşleten ile gönderenin aynı olması halinde birinci fıkraya uymayan işleten ve gönderen için uygulanacak idarî para cezalarının toplamı uygulanır.
(**) Gönderenin birden fazla olması veya tespit edilememesi halinde birinci fıkraya uymayan işleten ve gönderen için uygulanacak idarî para cezalarının toplamı işletene uygulanır.
Araçların yüklenmesine ilişkin ölçü ve usuller, ağırlık ve boyut kontrolü usul ve esasları ile tartı toleransları Ulaştırma Bakanlığı tarafından yönetmelikle belirlenir.
Uluslararası yük ve yolcu taşımacılığına ilişkin konularda ikili ve çok taraflı anlaşma hükümleri saklıdır.
Tarım alanlarına yapılacak yük ve yolcu taşımacılığına ilişkin esas ve usuller yönetmelikte belirlenir. (*) (Anayasa Mahkemesi nin 12/7/2017 tarihli ve E.: 2017/95, K.: 2017/119 sayılı Kararı ile, bu fıkra 65 inci maddenin birinci fıkrasının (b) bendi yönünden iptal edilmiştir.)
(**) (Anayasa Mahkemesi'nin 1/6/2022 tarihli ve E.: 2022/13, K.: 2022/66 sayılı Kararı ile bu fıkrada yer alan veya tespit edilememesi ibaresinin anılan maddenin birinci fıkrasının (b) bendi yönünden iptal edilmiştir.)
(1) (taşıdığı fazla yolcu başına İbaresi 31.07.2010 Tarih ve 27658 Sayılı Resmi Gazetede yayınlanan 6014 Sayılı Kanun ile Metinden Çıkarılmıştır.)
(2) (60 Türk Lirası İbaresi 31.07.2010 Tarih ve 27658 Sayılı Resmi Gazetede yayınlanan 6014 Sayılı Kanun ile Değişmiştir.)
0065/A: Kış lastiği zorunluluğu
(Madde 09.02.2017 tarih ve 29974 sayılı Resmi Gazetede yayımlanan 687 Sayılı Khk ile [7076/2 md. ile Aynen Kabul] Eklenmiştir.)
Yolcu ve eşya taşımalarında kullanılan araçların kış lastiği kullanmaları, illerin hava ve iklim şartlarına göre Ulaştırma, Denizcilik ve Haberleşme Bakanlığı tarafından yılın belirli dönemi için zorunlu tutulur. Ulaştırma, Denizcilik ve Haberleşme Bakanlığı bu yetkisini valiliklere devredebilir. Bu madde hükümleri çerçevesinde araçları denetlemeye Ulaştırma, Denizcilik ve Haberleşme Bakanlığının yetkilendirdiği Bakanlık personeli ile Emniyet Genel Müdürlüğü, Jandarma Genel Komutanlığı, Gümrük ve Ticaret Bakanlığının sınır kapılarındaki birimleri ve belediyelerin denetim birimleri yetkilidir. Bu maddede düzenlenen yükümlülüğe uymayan aracın işletenine 625 Türk Lirası tutarında bu maddede belirtilen görevlilerce idari para cezası verilir ve bu araçların lastiklerini uygun hale getirebilecekleri en yakın yerleşim birimine kadar gitmelerine denetimle görevli olanlar tarafından izin verilir. Bu maddede belirtilen idari para cezasının tutarını azaltmaya ve iki katına kadar artırmaya Cumhurbaşkanı (1) yetkilidir. Bu maddeye ilişkin usul ve esaslar Ulaştırma, Denizcilik ve Haberleşme Bakanlığı tarafından belirlenir.
(1) Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 188. Maddesi ile Cumhurbaşkanı şeklinde değişmiştir.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0066: Bisiklet,elektrikli skuter, (1) motorlu bisiklet ve motosiklet sürücüleri ile ilgili kurallar
Bisiklet,elektrikli skuter, (1) motorlu bisiklet ve motosiklet sürücülerine aşağıdaki kurallar uygulanır.
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 26. Maddesi ile Değişmiştir.) Ayrı bisiklet yolu veya bisiklet şeridi varsa, bisiklet ve elektrikli skuterlerin taşıt yolunda,
Bisiklet, elektrikli skuter, motorlu bisiklet ve motosikletlerin yayaların kullanmasına ayrılmış yerlerde,
Bunlardan ikiden fazlasının taşıt yolunun bir şeridinde yan yana,
sürülmesi yasaktır.
Bisiklet sürenlerin en az bir elleri,elektrikli skuter ve (1) motorlu bisiklet sürenlerin manevra için işaret verme hali dışında iki elleri ve motosiklet sürenlerin devamlı iki eller ile taşıtlarını sürmeleri ve yönetmelikte belirtilen güvenlik şartlarına uymaları zorunludur.
Bisiklet, motorlu bisiklet ve sepetsiz motosiklet sürücülerinin, sürücü arkasında yeterli bir oturma yeri olmadıkça başka kişileri bindirmeleri ve yönetmelikte belirtilen sınırdan fazla yük taşımaları yasaktır.
Sürücü arkasında ayrı oturma yeri olan bisiklet, motorlu bisiklet ve sepetsiz motosikletlerle bir kişiden fazlası taşınamaz.
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 26. Maddesi ile Eklenmiştir) Elektrikli skuter ile sırtta taşınabilen kişisel eşya harici yük ve yolcu taşınması yasaktır.
(Bent 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 26. Maddesi ile Eklenmiştir) Elektrikli skuter otoyol, şehirler arası karayolları ve azami hız sınırı 50 km/s üzerinde olan karayollarında kullanılamaz.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
(Fıkra 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 26. Maddesi ile Eklenmiştir) Elektrikli skuter ve kullanımına ilişkin diğer hususlar İçişleri Bakanlığı, Çevre ve Şehircilik Bakanlığı ile Ulaştırma ve Altyapı Bakanlığı tarafından müştereken çıkarılan yönetmelikle belirlenir.
(1) 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 26. Maddesi ile maddenin başlığına ve birinci fıkrasının birinci cümlesine Bisiklet, ibarelerinden sonra gelmek üzere elektrikli skuter, ibareleri eklenmiş,(b) bendine en az bir elleri, ibaresinden sonra gelmek üzere elektrikli skuter ve ibaresi eklenmiştir.
ALTINCI KISIM
Trafik Kuralları
ÜÇÜNCÜ BÖLÜM
Sürücülerin Uyacağı Diğer Kurallar
Madde 0067: Araç manevralarını düzenleyen kurallar (*)
Manevralarda aşağıdaki kurallar uygulanır.
Sürücülerin, park yapmış taşıtlar arasından çıkarken, duraklarken veya park yaparken taşıt yolunun sağına veya soluna yanaşırken, sağa veya sola dönerken, karayolunu kullananlar için tehlike doğurabilecek ve bunların hareketlerini zorlaştıracak şekilde davranmaları yasaktır.
Yönetmelikte belirtilen şartlar dışında geriye dönmek veya geriye gitmek yasaktır. İzin verilen hallerde bu manevraları yapacak sürücüler, karayolunu kullananlar için tehlike veya engel yaratmamak zorundadır.
Dönüşlerde veya şerit değiştirmelerde sürücülerin niyetlerini dönüş işaret ışıkları veya kol işareti ile açıkça ve yeterli şekilde belirtmesi, işaretlerin manevra süresince devam etmesi ve biter bitmez sona erdirilmesi zorunludur.
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 22. maddesi ile Eklenmiştir) Herhangi bir zorunluluk olmaksızın, karayollarında dönüş kuralları dışında bilerek ve isteyerek aracın el freninin çekilmesi suretiyle veya başka yöntemlerle aracın ani olarak yönünün değiştirilmesi veya kendi etrafında döndürülmesi yasaktır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 22. maddesi ile Değişmiştir.) Bu maddenin birinci fıkrasının (a), (b) ve (c) bentleri hükümlerine uymayan sürücülere 235 Türk lirası idari para cezası verilir. Aynı fıkranın (d) bendi hükümlerine uymayan sürücülere 5.010 Türk lirası idari para cezası verilir ve sürücü belgeleri altmış gün süreyle geri alınır. Ayrıca, araç altmış gün süre ile trafikten menedilir. Bu şekilde sürücü belgesi geri alınanlar psiko-teknik değerlendirmeden ve psikiyatri uzmanının muayenesinden geçirilerek sürücü belgesi almasına mâni hâli olmadığı anlaşılanlara bu Kanun kapsamında verilen trafik idari para cezalarının tahsil edilmiş olması şartıyla geri alma süresi sonunda belgeleri iade edilir.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 22. maddesi ile Eklenmiştir) Son ihlalin gerçekleştiği tarihten geriye doğru beş yıl içinde bu madde kapsamında sürücü belgesi ikinci defa geri alınanların sürücü belgeleri iptal edilir. Belgesi iptal edilenlerin tekrar sürücü belgesi alabilmeleri için; sürücü kurslarına devam etmeleri ve yapılan sınavlarda başarılı olarak motorlu taşıt sürücüsü sertifikası almaları gerekir. Bu kişilerin sürücü kurslarında eğitime başlayabilmeleri için tabi tutulacakları psiko-teknik değerlendirme ve psikiyatri uzmanı muayenesi sonucunda sürücülüğe engel hâli bulunmadığını gösterir belgenin sürücü kursuna ibrazı zorunludur.
(1) (Anayasa Mahkemesinin 19.04.2019 tarih ve 30750 Sayılı Resmi Gazetede Yayımlanan 14.3.2019 tarihli ve E: 2019/1, K: 2019/14 Sayılı Kararı ile ikinci fıkrasının üçüncü cümlesinin; Sürücünün araç sahibi olmadığı hâl yönünden Anayasa ya aykırı olduğuna ve İPTALİNE karar verilmiştir.)
ALTINCI KISIM
Trafik Kuralları
DÖRDÜNCÜ BÖLÜM
Yayalar, Hayvanla Çekilen veya Elle Sürülen Araçlarla Hayvan Sürücüleri ve Yarışlar Hakkında Kurallar
Madde 0068: Yayaların uyacakları kurallar
Yayaların uyacakları kurallar aşağıda belirtilmiştir.
Yayalar, aşağıda sayılan haller dışında, taşıt yolu bitişiğinde ve yakınında yaya yolu, banket veya alan varsa burada yürümek zorundadır.
Yönetmelikte belirtilen tedbirler alınmak şartı ile diğer yayalar için ciddi rahatsızlık verecek boyutta eşyaları iten veya taşıyan kişiler ile, taşıt yolunun en sağ şeridinden fazla kısmını işgal etmemek, gece ve gündüz görüşün az olduğu hallerde de imkan oranında tek sıra halinde yürümek şartı ile bir yetkili veya görevli yönetiminde düzenli şekilde yürüyen yaya kafileleri taşıt yolu üzerinde yürüyebilirler.
Yayaların yürümesine ayrılmış kısımların kullanılmasının mümkün olmaması veya bulunmaması hallerinde yayalar, bisiklet trafiğine engel olmamak şartı ile bisiklet yolunda veya şeridinde; (1) bisiklet yolu veya bisiklet şeridi (1) yoksa taşıt yolu üzerinde, imkan oranında taşıt yolu kenarına yakın olmak şartı ile yürüyebilirler.
Her iki tarafında, yaya yolu ve banket bulunmayan veya kullanılır durumda olmayan iki yönlü trafiğin kullanıldığı karayollarında yaya kafileleri dışındaki yayalar, taşıt yolunun sol kenarını izlemek zorundadır.
Taşıt yolunun karşı tarafına geçmek isteyen yayaların taşıt yolunu, yaya ve okul geçidi ile kavşak giriş ve çıkışları dışında herhangi bir yerden geçmeleri yasaktır.
Yayalar, bu yerlerden geçerken;
Yaya ve okul geçitlerinin bulunduğu yerlerde, geçitte yayalar için ışıklı işaret varsa bu işaretlere uymak,
Geçitte yayalar için ışıklı işaret yoksa ve geçit sadece taşıt trafiği ışıklı işareti veya yetkili kişi tarafından yönetiliyorsa geçecekleri doğrultu açıldıktan sonra taşıt yoluna girmek,
(Bent 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 23. maddesi ile Yürürlükten Kaldırılmıştır.)
Zorundadırlar.
Ancak, yüz metre kadar mesafede yaya geçidi veya kavşak bulunmayan yerlerde yayalar, taşıt trafiği için bir engel teşkil etmemek şartı ile ve yolu kontrol ederek kendi güvenliklerini sağladıktan sonra en kısa doğrultuda ve en kısa zamanda taşıt yolunu geçebilirler.
Yaya yollarında, geçitlerde veya zorunlu hallerde taşıt yolu üzerinde bulunan yayaların, trafiği engelleyecek veya tehlikeye düşürecek şekilde davranışlarda bulunmaları veya buraları saygısızca kullanmaları yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan yayalar 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
(1) 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 27. Maddesi ile birinci fıkrasının (a) bendinin (2) numaralı alt bendine ile bisiklet yolunda ibaresinden sonra gelmek üzere veya şeridinde; ibaresi ve bisiklet yolu ibaresinden sonra gelmek üzere veya bisiklet şeridi ibaresi eklenmiştir.
ALTINCI KISIM
Trafik Kuralları
DÖRDÜNCÜ BÖLÜM
Yayalar, Hayvanla Çekilen veya Elle Sürülen Araçlarla Hayvan Sürücüleri ve Yarışlar Hakkında Kurallar
Madde 0069: Hayvanla çekilen, elle sürülen araçları sürenler ile hayvan sürücülerine ait kurallar
Yerleşim birimleri dışındaki karayolunda, taşıt yolu üzerinde zorunlu haller dışında hayvan bulundurmak, karayollarının yasaklanmamış, kesimlerinde ise hayvanla çekilen veya elle sürülen araçları, hayvanları, hayvan sürülerini ve binek hayvanlarını trafik kurallarına uymadan sürmek ve bunları sürme yeteneğinden yoksun kimselerin yönetimine vermek veya başı boş bırakmak yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayanlar 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar. Ancak, başıboş hayvan bırakma yasağına riayet etmeyerek trafik kazasına sebebiyet veren faile üç ay hafif hapis cezası uygulanır.
Taşıt yolunu kullanmak zorunda olan hayvan sürü ve kümelerini sevk ve idare edenler yönetmelikte belirtilen usul ve şartlara uymak zorundadırlar.
ALTINCI KISIM
Trafik Kuralları
DÖRDÜNCÜ BÖLÜM
Yayalar, Hayvanla Çekilen veya Elle Sürülen Araçlarla Hayvan Sürücüleri ve Yarışlar Hakkında Kurallar
Madde 0070: Yarış ve koşulara ait kurallar
Yarış ve koşularda trafik güvenliği bakımından aşağıdaki kurallar uygulanır.
Bir il sınırı içindeki karayolları üzerinde yapılacak yarış ve koşular için o ilin valiliğinden,
Birden fazla il sınırları içindeki şehirlerarası karayolları üzerinde yapılacak milli ve milletlerarası yarış ve koşular için İçişleri Bakanlığından izin alınması zorunludur. Bu izin verilirken Bayındırlık Bakanlığının uygun görüşü alınır.
İzinsiz yapılan yarış ve koşular görevlilerce derhal durdurulur.
Yarış ve koşularda trafik güvenliği yönünden uygulanacak usul ve şartlar yönetmelikte gösterilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayanlar 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL) lira para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0071: Geçiş üstünlüğüne sahip araçlar ve sürme kuralları
Geçiş üstünlüğüne sahip araçlar öncelik sırasıyla şunlardır:
Cankurtaran araçları, yaralı veya acil hasta taşıyan araçlar,
İtfaiye araçları, orman yangınlarıyla mücadele eden araçlar, (1)
Hükümlü veya sanığı takip eden veya emniyet ve asayişi korumak için acele olay yerine giden zabıta araçları,
Bir trafik suçu işleyerek kaçan aracı takip eden veya trafik güvenliğini koruma veya trafik kazasına el koyma amacıyla olay veya kaza yerine gitmekte olan görevlilere ait araçlar,
(Bent 27.02.2014 tarih ve 28926 sayılı Resmi Gazetede yayımlanan 6525 Sayılı Kanunla Değişmiştir.) Afet ve acil durum hâllerinde afet ve acil durum hizmetlerinde görevli bulunan araçlar,
(Bent 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 42. Maddesi ile Değişmiştir.) Devletin yasama, yürütme ve yargı organlarının üst makamlarına ait ekli (1) sayılı listede gösterilen araçlar,
(Bent 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 42. Maddesi ile Eklenmiştir) Görev ve hizmet gerekleri veya güvenlik nedenleriyle geçiş üstünlüğüne sahip olduğu yönetmelikte belirlenen araçlar,
Bu araçlar görev halinde iken geçiş üstünlüğü hakkına sahiptir.
Bu hak, halkın can ve mal güvenliğini tehlikeye sokmamak, duyulur ve görünür geçiş üstünlüğü işaretini vermek şartı ile kullanılır.
Bu araçlar, bu Kanun ve yönetmelikte yazılı trafik kısıtlama ve yasaklarına bağlı değildir.
Bunların birbirleriyle karşılaşmalarında birinin diğerine göre geçiş üstünlüğü yukarıda yazılı olan sıraya göredir.
Zorunluluk olmadığı hallerde geçiş üstünlüğünü kullanmak yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Zorunluluk olmadığı halde gereksiz geçiş üstünlüğü hakkını kullanan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 42. Maddesi ile Eklenmiştir) Bu maddenin uygulanmasına ilişkin usul ve esaslar İçişleri Bakanlığınca çıkarılan yönetmelikte belirlenir.
(1) Altı Çizili İbare 28.04.2018 Tarih ve 30405 Sayılı Resmi Gazetede Yayımlanan 7139 Sayılı Kanunun 23. Maddesi ile eklenmiştir.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0072: Ses, müzik, görüntü ve haberleşme cihazlarının kullanılması
Araçlarda ses, müzik, görüntü ve haberleşme cihazları yönetmelikte gösterilen şartlara uygun olarak ve kamunun rahat ve huzurunu bozmayacak şekilde kullanılabilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
Kanun ve yönetmelikte belirtilen şartlara uymayan ses, müzik, görüntü ve haberleşme cihazları ile sürücünün izleme ve kullanma sahası içinde kalan görüntü cihazları araçlardan söktürülür.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0073: Tedbirsiz ve saygısız araç sürme
(1. Fıkranın: 17.10.1996 tarih ve 4199 sayılı Kanunun 27 nci maddesiyle değişen şekli.) Karayolunda araçların kamunun rahat ve huzurunu bozacak veya kişilere zarar verecek şekilde saygısızca sürülmesi, araçlardan bir şey atılması veya dökülmesi, seyir halinde sürücülerin cep ve araç telefonu ile benzer haberleşme cihazlarını kullanması yasaktır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 24. maddesi ile Değişmiştir.) Seyir hâlinde cep ve araç telefonu ile benzer haberleşme cihazlarını kullanan sürücüler 235 Türk lirası, maddenin diğer hükümlerine uymayanlar 108 Türk lirası para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0074: Yayalara ilk geçiş hakkı verilmesi
(Madde Başlığı ve Madde 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 25. maddesi ile Değişmiştir.)
Sürücüler, görevli bir kişi veya ışıklı trafik işareti bulunmayan ancak trafik işareti veya levhalarıyla belirlenmiş kavşak giriş ve çıkışları ile yaya veya okul geçitlerine yaklaşırken yavaşlamak, varsa buralardan geçen veya geçmek üzere bulunan yayalara durarak ilk geçiş hakkını vermek zorundadırlar.
Bu madde hükümlerine uymayan sürücüler 488 Türk lirası idari para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0075: Okul taşıtları
Okul taşıtlarının DURişaretini yaktıkları hallerde bütün araçların durması zorunludur.
DURişaretinin sadece öğrencilerin binmeleri veya inmeleri sırasında ve yönetmelikte belirtilen hallerde yakılması zorunludur.
Okul taşıtlarının çalıştırılması şartları, zamanları ve nitelikleri yönetmelikte belirtilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0076: Demiryolu geçitleri
Demiryolu geçitlerinde:
Sürücülerin demiryolu geçitlerini, geçidin durumuna uygun olmayan hızla geçmeleri, ışıklı veya sesli işaretin vereceği DUR talimatına uymamaları, taşıt yolu üzerine indirilmiş veya indirilmekte olan tam veya yarım bariyerler varken geçide girmeleri yasaktır.
Işıklı işaret ve bariyerle donatılmamış demiryolu geçitlerini geçmeden önce, sürücülerin durmaları, herhangi bir demiryolu aracının yaklaşmadığına emin olduktan sonra geçmeleri zorunludur.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0077: Çocuk, hasta ve engelli (1) taşıtları, gözleri görmeyen yayalar, yürüyüş kolları
Bu Kanun açısından;
Çocuk, hasta ve engellilere (1) ait motorsuz taşıtların sürücülerine, yayalarla ilgili hükümler uygulanır.
Gözleri görmeyen ve yönetmelikte gösterilen özel işaret ve benzerlerini taşıyan kişilerin, taşıt yolu üzerinde bulunmaları halinde, bütün sürücülerin yavaşlamaları ve gerekiyorsa durmaları ve yardımcı olmaları zorunludur.
Bir yetkili veya görevli yönetimindeki yürüyüş kolları arasından geçmek yasaktır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu maddenin birinci fıkrasının (b) bendi hükmüne uymayan sürücüler 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira, (c) bendi hükmüne uymayan sürücüler 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar. (1) sakat ve sakatlara İbareleri 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli ve engellilere olarak değişmiştir.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0078: Sürücülerin ve yolcuların koruyucu tertibat kullanma zorunluluğu
Belirli sürücülerin ve yolcuların, araçların sürülmesi sırasında koruyucu tertibat kullanmaları zorunludur.
Kullanma ve yolların özelliği gözetilerek hangi tip araçlarda sürücülerinin ve yolcularının şehiriçi ve şehirlerarası yollarda hangi şartlarda hangi koruyucu tertibatı kullanacakları ve koruyucuların nitelikleri ve nicelikleri ile emniyet kemerlerinin hangi araçlarda hangi tarihten itibaren kullanılacağı yönetmelikte belirtilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayanlar 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0079: Park ücretinin alınması, araçların çektirilmesi ve kaldırılması ile muhafazası
(Madde, Başlığı ile Birlikte 03.06.2012 tarih ve 28312 sayılı Resmi Gazetede yayımlanan 6321 Sayılı Kanun ile Değişmiştir.)
Karayolu üzeri park yerindeki araçlar için park ücreti, yetki ve sorumluluk alanına göre park yerini tespite yetkili idarece veya bu idare tarafından işletme izni verilen gerçek veya tüzel kişilerce alınabilir. Bunlar dışında hiçbir gerçek veya tüzel kişi herhangi bir şekilde park ücreti alamaz. Erişme kontrollü karayolları (otoyol-ekspresyol) hariç olmak üzere büyükşehirlerde yetkili idareler, büyükşehir belediyeleridir.
Birinci fıkra hükmüne aykırı olarak park ücreti alan veya almaya teşebbüs edenler, fiilleri daha ağır bir ceza gerektiren bir suç oluşturmadığı takdirde, altı aydan iki yıla kadar hapis ve beş bin güne kadar adli para cezası ile cezalandırılır.
Trafikten men edilen veya çeşitli nedenlerle muhafaza altına alınan araçların, çektirilmesi ya da kaldırılıp götürülmesi ile bu araçların koyulacağı yerler ve bu işlemlerin ücretlerine ilişkin usul ve esaslar yönetmelikte belirtilir.
ALTINCI KISIM
Trafik Kuralları
BEŞİNCİ BÖLÜM
Çeşitli Kurallar
Madde 0080: Diğer kurallar
Trafikle ilgili diğer kurallar ile tehlikeli madde taşıyan araçlar, çeken, çekilen araçlar, kol ve grup halinde seyreden araçlar ve hayvan sürüleri, taşıma sınırı ve gabari ölçüleri ile yük ve yolcu taşınması ile ilgili diğer kurallar ve şartlar yönetmelikte gösterilir.
YEDİNCİ KISIM
Trafik Kazaları
Madde 0081: Trafik kazalarına karışanlar ile ilgili kurallar
Trafik kazalarına karışanlar:
Hareket halinde iseler trafik için ek bir tehlike yaratmayacak şekilde hemen durmak, kaza mahallinde trafik güvenliği için gereken tedbirleri almak,
Kazada ölen, yaralanan veya maddi hasar var ise bu kaza trafiği, can ve mal güvenliğini etkilemiyorsa, sorumluluğun saptanmasında yararlı olacak kanıt ve izler dahil, kaza yerindeki durumu değiştirmemek,
Kazaya karışan kişiler tarafından istendiği takdirde kimliğini, adresini, sürücü ve tescil belgesi (1) ile sigorta poliçe tarih ve numarasını bildirmek ve göstermek,
Kazayı; yetkili ve görevli memurlara bildirmek, bunlar gelinceye kadar veya bunların iznini almadan kaza yerinden ayrılmamak,
Sürücüsü, mal sahibi veya ilgili kişilerin bulunmadığı sırada araç, eşya veya yüklere zarar veren sürücüler, zarar verdikleri araç, eşya veya mülkün sahibini veya ilgili kişileri bulmak, ilgilileri bulamadakları takdirde durumu tespit etmek ve zarar verilen şey üzerine yazılı bilgi bırakmak, ilgili zabıtaya en kısa zamanda bilgi vermek,
Zorundadırlar.
Yalnız maddi hasar meydana gelen kazalarda, kazaya dahil kişilerin tümü, yetkili ve görevli kişinin gelmesine lüzum görmezlerse, bunu aralarında yazılı olarak saptamak suretiyle kaza yerinden ayrılabilirler.
(21.05.1997 tarih ve 4262 sayılı Kanunun 4 üncü maddesiyle değişen şekli.) Anlaşma hali dışında maddi hasarlı, ölümlü veya yaralanmalı trafik kazalarında, zabıtanın iznini almadan zaruret dışında olay yerinden ayrılan veya birinci fıkranın (b) bendi hükümlerine uymayan sürücüler 7.200.000TL (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL) lira para cezası ile cezalandırılırlar.
Bu maddenin diğer hükümlerine uymayanlar 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar. (1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/57 md. ile Aynen Kabul] trafik belgesi ibaresi tescil belgesi şeklinde değiştirilmiştir.)
YEDİNCİ KISIM
Trafik Kazaları
Madde 0082: Trafik kazalarında yükümlülük
Karayollarında meydana gelecek trafik kazalarına hemen el konmasını, ölü ve yaralıların taşınmasını veya yaralıların tedavisini veya sanıkların yakalanmasını sağlamak için,
Kaza yerinden geçmekte olan veya kazaya karışmış bulunan araçların sürücüleri kaza mahallinde ilk yardım önlemlerini almaya ve en yakın zabıtaya veya sağlık kuruluşuna haber vermeye ve yetkililerin talebi üzerine yaralıları en yakın sağlık kuruluşuna götürmeye,
Şehirlerarası akaryakıt istasyonlarında, sahipleri veya işletenleri, belirlenen standartlara uygun ilk yardım malzemesini her an kullanılabilir durumda bulundurmaya,
Tamirhane, servis istasyonu, garaj sahip ve sorumluları; tesislerine, ölüm veya yaralanma ile sonuçlanan bir kaza geçirmiş olduğu belli olan veya üzerinde suç belirtisi bulunan bir araç gelince gecikmeksizin zabıtaya haber vermeye ve bunları bir deftere işlemeye,
Zorunludurlar.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayanlar 3.600.000TL (1998: 6.400.000TL - 1999: 11.300.000TL - 2000: 17.100.000TL - 2001: 26.600.000TL - 2002: 40.700.000TL - 2003: 64.700.000TL - 2004: 83.100.000TL - 2005: 92,40 YTL - 2006: 101,00 YTL - 2007: 108,00 YTL - 2008: 115,00 YTL - 2009: 115,00 YTL - 2010: 130,00 TL - 2011: 140,00 TL - 2012: 154,00 TL - 2013: 166,00 TL - 2014: 172,00 TL - 2015: 189,00 TL - 2016: 199,00 TL - 2017: 206,00 TL) lira para cezası ile cezalandırılırlar.
YEDİNCİ KISIM
Trafik Kazaları
Madde 0083: Trafik kazalarına el koyma ve bilirkişilik
Trafik kazalarına;
Adli yönden gereği yapılmak üzere mahalli genel zabıtaca,
Kazanın oluş nedenlerini, iz ve delillerini belirleyerek trafik kaza tespit tutanağı düzenlemek üzere de trafik zabıtasınca el konulur.
Trafik zabıtasının görevli olmadığı veya bulunmadığı karayollarında meydana gelen kazalarda trafik kaza tespit tutanağı mahalli genel zabıtaca düzenlenir ve bir örneği o yerin trafik zabıtasına gönderilir.
Karayollarında meydana gelen ve yalnız maddi hasarla sonuçlanan trafik kazalarında tarafların anlaşması halinde ve fiil başka bir suç oluşturmuyorsa adli kovuşturma yapılmaz ve Türk Ceza Kanununun 565 inci maddesi hükmü uygulanmaz.
Trafik kazalarında yolun trafiğe kapandığı hallerde; trafik zabıtası veya genel zabıta; iz ve delilleri kaybolmayacak şekilde işaretledikten ve gerekli işlemleri yaptıktan sonra, karayolunu trafiğe açmaya yetkilidir.
Karayolunun trafiğe kapanmasına ölümlü ve hayati tehlike yaratan yaralanmalı kazalar neden olmuş ve bu kaza can, mal ve trafik güvenliğini etkiliyor ve başka bir yoldan geçiş verilemiyorsa Cumhuriyet savcısının gecikeceğinin anlaşılması halinde, gerekli işaretlemeler yapılıp araç ve ölüler kenara alınarak durum bir tutanakla tespit edildikten sonra yol trafiğe açılır.
Trafik zabıtası, usul kanunlarına göre görevlendirilirse, trafik kazalarında bilirkişilik yapar.
Trafik kazaları, kaza tahkik memurluğu, bilirkişilik ve bunlarda aranacak şartlar ile diğer esaslar yönetmelikte gösterilir.
YEDİNCİ KISIM
Trafik Kazaları
Madde 0084: Trafik kazalarında sürücü kusurlarının tespiti ve asli kusur sayılan haller
Araç sürücüleri trafik kazalarında;
Kırmızı ışıklı trafik işaretinde veya yetkili memurun dur işaretinde geçme,
Taşıt giremez trafik işareti bulunan karayoluna veya bölünmüş karayolunda karşı yönden gelen trafiğin kullandığı şerit, rampa ve bağlantı yollarına girme,
İkiden fazla şeritli taşıt yollarında, karşı yönden gelen trafiğin kullandığı şerit veya yol bölümüne girme,
Arkadan çarpma,
Geçme yasağı olan yerlerde geçme,
Doğrultu değiştirme manevralarını yanlış yapma,
Şeride tecavüz etme,
Kavşaklarda geçiş önceliğine uymama,
Kaplamanın dar olduğu yerlerde geçiş önceliğine uymama,
Manevraları düzenleyen genel şartlara uymama,
Yerleşim birimleri dışındaki karayolunun taşıt yolu üzerinde, zorunlu haller dışında park etme veya duraklama ve her durumda gerekli tedbirleri almama,
Park için ayrılmış yerlerde veya taşıt yolu dışında kurallara uygun olarak park edilmiş araçlara çarpma,
Hallerinde asli kusurlu sayılırlar.
Ancak, kazada bu hareketlerden herhangi biri, kazaya karışan araç sürücülerinden birden fazlası tarafından yapılmış veya kaza bu hareketler dışında kurallarla, yasaklamalara, kısıtlamalara ve talimatlara uyulmaması nedenlerinden doğmuşsa, karayolunu kullananlar için kusur oranı yönetmelikte belirtilen esaslara göre tespit edilir.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0085: İşleten ve araç işleticisinin bağlı olduğu teşebbüs sahibinin hukuki sorumluluğu
(1. Fıkranın: 17.10.1996 tarih ve 4199 sayılı Kanunun 28 inci maddesiyle değişen şekli.) Bir motorlu aracın işletilmesi bir kimsenin ölümüne veya yaralanmasına yahut bir şeyin zarara uğramasına sebep olursa, motorlu aracın bir teşebbüsün unvanı veya işletme adı altında veya bu teşebbüs tarafından kesilen biletle işletilmesi halinde, motorlu aracın işleteni ve bağlı olduğu teşebbüsün sahibi, doğan zarardan müştereken ve müteselsilen sorumlu olurlar.
(17.10.1996 tarih ve 4199 sayılı Kanunun 28 inci maddesiyle eklenmiştir.) Motorlu araç ölüme veya yaralanmaya sebebiyet vermiş ise, kazaya karışan aracın başkalarına devir ve temliki veya üzerinde bir hak tesisini önlemek amacıyla olaya el koyan Cumhuriyet Savcılıklarınca, aracın tescilli olduğu tescil kuruluşuna trafik kaydı üzerine şerh düşülmesi için talimat verilir. Kaza anı ile Cumhuriyet Savcılığınca trafik kaydı üzerine şerh düşülmesi arasında geçen süreler içinde kötü niyetle yapılan araç tescilleri hükümsüz sayılır. Şerhin konulduğu tarihten itibaren bir ay içerisinde, şerhin kaldırıldığına veya devamına ilişkin mahkeme kararı ibraz edilmediği takdirde bu şerh hükümsüz sayılır.
İşletilme halinde olmayan bir motorlu aracın sebep olduğu trafik kazasından dolayı işletenin sorumlu tutulabilmesi için, zarar görenin, kazanın oluşumunda işleten veya eylemlerinden sorumlu tutulduğu kişilere ilişkin bir kusurun varlığını veya araçtaki bozukluğun kazaya sebep olduğunu ispat etmesi gerekir.
(17.10.1996 tarih ve 4199 sayılı Kanunun 28 inci maddesiyle değişen şekli.) İşleten ve araç işleticisi teşebbüs sahibi, hakimin takdirine göre kendi aracının katıldığı bir kazadan sonra yapılan yardım çalışmalarından dolayı yardım edenin maruz kaldığı zarardan da sorumlu tutulabilir. Ancak, bu durumda işletici teşebbüs sahibinin sorumlu kılınabilmesi için kazadan kendisinin sorumlu olması veya yardımın doğrudan doğruya kendisine veya araçta bulunanlara yahut kazaya taraf olan üçüncü kişilere yapılması gerekir.
(17.10.1996 tarih ve 4199 sayılı Kanunun 28 inci maddesiyle değişen şekli.) İşleten ve araç işleticisi teşebbüsün sahibi, aracın sürücüsünün veya aracın kullanılmasına katılan yardımcı kişilerin kusurundan kendi kusuru gibi sorumludur.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0086: İşletenin veya araç işleticisinin bağlı olduğu teşebbüs sahibinin, sorumluluktan kurtulması veya sorumluluğun azaltılması
(17.10.1996 tarih ve 4199 sayılı Kanunun 29 uncu maddesiyle değişen şekli.) İşleten veya araç işleticisinin bağlı olduğu teşebbüs sahibi, kendisinin veya eylemlerinden sorumlu tutulduğu kişilerin kusuru bulunmaksızın ve araçtaki bir bozukluk kazayı etkilemiş olmaksızın, kazanın bir mücbir sebepten veya zarar görenin veya bir üçüncü kişinin ağır kusurundan ileri geldiğini ispat ederse sorumluluktan kurtulur.
Sorumluluktan kurtulamayan işleten veya araç işleticisinin bağlı olduğu teşebbüs sahibi, kazanın oluşunda zarar görenin kusurunun bulunduğunu ispat ederse, hakim, durum ve şartlara göre tazminat miktarını indirebilir.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0087: Genel hükümlerin uygulanması
(17.10.1996 tarih ve 4199 sayılı Kanunun 30 uncu maddesiyle değişen şekli.) Yaralanan veya ölen kişi, hatır için karşılıksız taşınmakta ise veya motorlu araç, yaralanan veya ölen kişiye hatır için karşılıksız verilmiş bulunuyorsa, işletenin veya araç işleticisinin bağlı olduğu teşebbüs sahibinin sorumluluğu ve motorlu aracın maliki ile işleteni arasındaki ilişkide araca gelen zararlardan dolayı sorumluluk, genel hükümlere tabidir.
Zarar görenin beraberinde bulunan bagaj ve benzeri eşya dışında araçta taşınan eşyanın uğradığı zararlardan dolayı işletenin veya araç işleticisinin bağlı olduğu teşebbüs sahibinin sorumluluğu da genel hükümlere tabidir.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0088: Zarar verenlerin birden fazla olması
Bir motorlu aracın katıldığı bir kazada, bir üçüncü kişinin uğradığı zarardan dolayı, birden fazla kişi tazminatla yükümlü bulunuyorsa, bunlar müteselsil olarak sorumlu tutulur.
(17.10.1996 tarih ve 4199 sayılı Kanunun 31 inci maddesiyle değişen şekli.) Birden fazla kişinin sorumlu olduğu durumlarda, bunlar arasındaki ilişki bakımından zarar, olayın bütün şartları değerlendirilerek paylaştırılır. Özel durumlar ve özellikle araçların işletme tehlikeleri, zararın iç ilişkide başka türlü paylaştırılmasını haklı göstermedikçe, işletenler ve araç işleticisinin bağlı olduğu teşebbüs sahipleri kusurları oranında zarara katlanırlar.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0089: İşletenler veya araç işleticisinin bağlı olduğu teşebbüs sahipleri arasında zararın tazmini
(17.10.1996 tarih ve 4199 sayılı Kanunun 32 nci maddesiyle değişen şekli.) Birden çok motorlu aracın katıldığı bir kazada işletenlerden biri bedensel bir zarara uğrarsa, özel durumlar ve özellikle işletme tehlikeleri başka türlü paylaştırmayı haklı göstermedikçe, kazaya katılan araçların işletenleri ve araç işleticisinin bağlı olduğu teşebbüs sahipleri kendilerine düşen kusur oranında, zararı gidermekle yükümlüdürler.
İşletenlerden ve araç işleticisinin bağlı olduğu teşebbüs sahiplerinden birine ait bir şeyin zarara uğraması halinde, zarar gören, ancak zarar veren işletenin veya araç işleticisinin bağlı olduğu teşebbüs sahibinin veya eylemlerinden sorumlu tutulduğu kimsenin kusuru veya geçici olarak temyiz gücünü kaybetmesi veya zarar verene ait araçtaki bir bozukluk yüzünden zararın vuku bulduğunu ispat etmesi halinde zarar veren işleten veya işleticinin bağlı olduğu teşebbüs sahibi tazminatla yükümlü tutulur.
Tazminatla yükümlü olan işletenler veya işleticinin bağlı olduğu teşebbüs sahipleri zarar gören işletene veya işleticinin bağlı olduğu teşebbüs sahibine karşı müteselsilen sorumludurlar.
SEKİZİNCİ KISIM
Hukuki Sorumluluk ve Sigorta
BİRİNCİ BÖLÜM
İşletenin Hukuki Sorumluluğu
Madde 0090: Maddi ve manevi tazminat
(Madde 26.04.2016 tarih ve 29695 sayılı Resmi Gazetede yayımlanan 6704 Sayılı Kanunla Değişmiştir.)
Zorunlu mali sorumluluk sigortası kapsamındaki tazminatlar bu Kanunda (1) ve bu Kanun çerçevesinde hazırlanan genel şartlarda (*) öngörülen usul ve esaslara tabidir.  (2. Cümle 14.02.2023 tarih ve 32104 sayılı Resmi Gazetede yayımlanan Anayasa Mahkemesi'nin 29/12/2022 tarihli ve E.: 2021/82, K.: 2022/167 sayılı Kararı ile İptal edilmiştir.) Söz konusu tazminatlar ve manevi tazminata ilişkin olarak bu Kanunda (1) ve genel şartlarda (*) düzenlenmeyen hususlar hakkında 11/1/2011 tarihli ve 6098 sayılı Türk Borçlar Kanununun haksız fiillere ilişkin hükümleri uygulanır.
(Fıkra 14.02.2023 tarih ve 32104 sayılı Resmi Gazetede yayımlanan Anayasa Mahkemesi nin 29/12/2022 tarihli ve E.: 2021/82, K.: 2022/167 sayılı Kararı ile İptal edilmiştir.)
(*) (Üstü Çizili İbareler; Anayasa Mahkemesi'nin 17/7/2020 tarihli ve E.: 2019/40, K.: 2020/40 sayılı Kararı ile, bu maddenin birinci cümlesinde yer alan ...ve bu Kanun çerçevesinde hazırlanan genel şartlarda... ibaresinin ve ikinci cümlesinde yer alan ...ve genel şartlarda... ibaresinin Anayasa'ya aykırı olduğuna ve iptaline karar verilmiştir.)
(1) Kanun İbareleri 19.06.2021 tarih ve 31516 Sayılı Resmi Gazetede Yayımlanan 7327 Sayılı Kanunun 18. Maddesi ile Kanunda şeklinde değişmiştir.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0091: Mali sorumluluk sigortası yaptırma zorunluluğu
(17.10.1996 tarih ve 4199 sayılı Kanunun 33 üncü maddesiyle değişen şekli.) İşletenlerin, bu Kanunun 85 inci maddesinin birinci fıkrasına göre olan sorumluluklarının karşılanmasını sağlamak üzere mali sorumluluk sigortası yaptırmaları zorunludur.
Zorunlu mali sorumluluk sigortasına ilişkin primler peşin ödenir. Ancak, Hazine Müsteşarlığının bağlı bulunduğu Bakanlık primlerin taksitler halinde tahsil edilmesine ilişkin düzenleme yapmaya yetkilidir.
(23.07.2004 tarih ve 25531 sayılı Resmi Gazete de yayımlanan 5217 sayılı Kanunun 12 nci maddesiyle değişen ve 01.01.2005 tarihinden geçerli olarak yürürlüğe giren şekli.) Sigorta yaptıranların, sigorta şirketlerine ödeyecekleri sigorta priminin % 5 i oranındaki tutar, sigorta şirketi tarafından tahsil edildiği ayı takip eden ayın en geç 20 sine kadar İçişleri Bakanlığı Merkez Saymanlığı hesabına yatırılır. Yatırılan bu tutarlar bütçeye gelir kaydedilir.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Yürürlükten Kaldırılmıştır.)
Geçerli teminat tutarları üzerinden zorunlu mali sorumluluk sigortası bulunmayan araçlar trafikten men edilir.
(Fıkra 25.02.2011 tarih ve 27857 sayılı Resmi Gazetede yayımlanan Kanun ile Değişmiştir.) Yabancı plakalı taşıtların Hazine Müsteşarlığının bağlı olduğu Bakanlıkça belirlenecek usul ve esaslara göre Türkiye de geçerli sigortaları yoksa bunlar için zorunlu mali sorumluluk sigortası Türkiye sınırlarına girişleri sırasında yapılır.
(07.12.2004 tarih ve 25663 sayılı Resmi Gazete de yayımlanan 5265 sayılı Kanunun 1 inci maddesiyle eklenmiştir.) Milletlerarası hukukun meşru saydığı hallerde, ortak savunma veya barış harekâtı çerçevesinde Türkiye'de harekât, eğitim veya tatbikat maksadıyla bulunmasına izin verilen yabancı silâhlı kuvvetlerin neden olabileceği hasar ve zararların tazmini konularının özel bir anlaşmayla düzenlendiği hallerde, bu kapsamda Türkiye'ye girecek yabancı askerî araçlar bakımından bu madde hükmü uygulanmaz.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayanlar 1.800.000 TL(1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 52,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0092: Zorunlu mali sorumluluk sigortası dışında kalan hususlar
Aşağıdaki hususlar, zorunlu mali sorumluluk sigortası kapsamı dışındadırlar.
İşletenin; bu Kanun uyarınca eylemlerinden sorumlu tutulduğu kişilere karşı yöneltebileceği talepler,
İşletenin; eşinin, usul ve füruunun, kendisine evlat edinme ilişkisi ile bağlı olanların ve birlikte yaşadığı kardeşlerinin mallarına gelen zararlar nedeniyle ileri sürebilecekleri talepler,
İşletenin; bu Kanun uyarınca sorumlu tutulmadığı şeye gelen zararlara ilişkin talepler,
Bu Kanunun 105 inci maddesinin üçüncü fıkrasına göre zorunlu mali sorumluluk sigortasının teminatı altında yapılacak motorlu araç yarışlarındaki veya yarış denemelerindeki kazalardan doğan talepler,
Motorlu araçta taşınan eşyanın uğrayacağı zararlar,
Manevi tazminata ilişkin talepler.
(Bent 26.04.2016 tarih ve 29695 sayılı Resmi Gazetede yayımlanan 6704 Sayılı Kanun ile Eklenmiştir) Hak sahibinin kendi kusuruna denk gelen tazminat talepleri,
(Bent 26.04.2016 tarih ve 29695 sayılı Resmi Gazetede yayımlanan 6704 Sayılı Kanun ile Eklenmiştir) İlgililerin, sigortalının sorumluluk riski kapsamında olmayan tazminat talepleri,
(Bent 26.04.2016 tarih ve 29695 sayılı Resmi Gazetede yayımlanan 6704 Sayılı Kanun ile Eklenmiştir) Bu Kanun çerçevesinde hazırlanan zorunlu mali sorumluluk sigortası genel şartları ve ekleri ile tanımlanan teminat içeriği dışında kalan talepler.
(Bent 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 19. Maddesi ile Eklenmiştir) Destekten yoksun kalan hak sahibinin, destek şahsının kusuruna denk gelen tazminat talepleri,
(Bent 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 19. Maddesi ile Eklenmiştir) Gelir kaybı, kâr kaybı, iş durması ve kira mahrumiyeti gibi dolaylı zararlar,
(Bent 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 19. Maddesi ile Eklenmiştir) Hasar sebebiyle trafikten çekme veya hurdaya çıkarılma işlemi görmüş araçların değer kaybı tazminatı talepleri,
(Bent 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 19. Maddesi ile Eklenmiştir) 12/4/1991 tarihli ve 3713 sayılı Terörle Mücadele Kanunu kapsamındaki terör eylemlerinde ve bu eylemlerden doğan sabotajda kullanılan araçların neden olduğu ve sigortalının sorumluluk riski kapsamında olmayan tazminat talepleri ile aracın terör eylemlerinde kullanıldığını veya kullanılacağını bilerek binen kişilerin ve terör ve sabotaj eyleminde yer alan kişilerin uğradıkları zararlara ilişkin talepler.
(Fıkra 19.06.2021 tarih ve 31516 sayılı Resmi Gazetede yayımlanan 7327 Sayılı Kanunun 19. Maddesi ile Eklenmiştir) 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanunu kapsamında Sosyal Güvenlik Kurumu tarafından yapılan gelir kaybına ilişkin ödemelerde, 5510 sayılı Kanunun 21 inci maddesi uyarınca sigortacının Sosyal Güvenlik Kurumuna karşı sorumluluğu varsa, bu sorumluluk sigortacının kendi sigortalısının kusuru oranında devam eder.
(1) (Anayasa Mahkemesi'nin 17/7/2020 tarihli ve E.: 2019/40, K.: 2020/40 sayılı Kararı ile Üstü Çizili bent iptal edilmiştir. )
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0093: En az sigorta tutarları
(17.10.1996 tarih ve 4199 sayılı Kanunun 34 üncü maddesiyle değişen şekli.) Zorunlu mali sorumluluk sigortası genel şartları, teminat tutarları ile tarife ve talimatları Hazine Müsteşarlığının bağlı bulunduğu Bakanlıkça tespit edilir ve Resmi Gazetede yayımlanır.
Tarife ve talimatların tespitinde; araç türleri; coğrafi bölge; sigorta süresi içinde herhangi bir hasar ödemesine neden olmayan işletenlerin primlerinin indirilmesi yoluyla ödüllendirilmesi, hasar ödemesine neden olan işletenlerin primlerinin yükseltilmesi yoluyla cezalandırılması ve gerekli görülen diğer hususlar dikkate alınır.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0094:
(1. Fıkra: 25.06.1988 tarih ve 330 sayılı KHK. nin 5 inci maddesiyle yürürlükten kaldırılmıştır.)
(25.06.1988 tarih ve 330 sayılı KHK. nin 5 inci maddesiyle değişen şekli.) Sigortalı aracı işletenlerin değişmesi halinde, devreden kişi 15 gün içinde sigortacıya durumu bildirmek zorundadır.
Sigortacı sigorta sözleşmesini durumun kendisine tebliği tarihinden itibaren onbeş gün içinde feshedebilir. (*)
Sigorta fesih tarihinden onbeş gün sonrasına kadar geçerlidir. (*)
(25.06.1988 tarih ve 330 sayılı KHK. nin 5 inci maddesiyle yürürlükten kaldırılmıştır.)
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayanlar 1.800.000TL (1998: 3.200.000TL - 1999: 5.600.000TL - 2000: 8.500.000TL - 2001: 13.200.000TL - 2002: 20.200.000TL - 2003: 32.100.000TL - 2004: 41.200.000TL - 2005: 45,80 YTL - 2006: 49,00 YTL - 2007: 49,00 YTL - 2008: 55,00 YTL - 2009: 55,00 YTL - 2010: 62,00 TL - 2011: 66,00 TL - 2012: 72,00 TL - 2013: 77,00 TL - 2014: 80,00 TL - 2015: 88,00 TL - 2016: 92,00 TL - 2017: 95,00 TL) lira para cezası ile cezalandırılırlar.
(*) (Üstü Çizili Fıkralar, Anayasa Mahkemesinin 05.03.2024 tarih ve 32480 sayılı Resmi Gazetede Yayımlanan 23.01.2024 tarihli ve E:2023/130; K:2024/17 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [05.12.2024] yürürlüğe girecektir.)
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0095: Tazminatın azaltılması veya kaldırılması sonucunu doğuran haller
Sigorta sözleşmesinden veya sigorta sözleşmesine ilişkin kanun hükümlerinden doğan ve tazminat yükümlülüğünün kaldırılması veya miktarının azaltılması sonucunu doğuran haller zarar görene karşı ileri sürülemez.
Ödemede bulunan sigortacı, sigorta sözleşmesine ve bu sözleşmeye ilişkin kanun hükümlerine göre, tazminatın kaldırılmasını veya azaltılmasını sağlayabileceği oranda sigorta ettirene başvurabilir.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0096: Zarar görenlerin çokluğu
Zarar görenlerin tazminat alacakları, sigorta sözleşmesinde öngörülen sigorta tutarından fazla ise zarar görenlerden her birinin sigortacıya karşı yöneltebileceği tazminat talebi, sigorta tutarının tazminat alacakları toplamına olan oranına göre indirime tabi tutulur.
Başka tazminat taleplerinin bulunduğunu bilmeksizin zarar görenlerin birine veya birkaçına kendilerine düşecek olandan daha fazla ödemede bulunan iyiniyetli sigortacı, yaptığı ödeme çerçevesinde, diğer zarar görenlere karşı da borcundan kurtulmuş sayılır.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0097: Doğrudan doğruya talep ve dava hakkı
(Madde 26.04.2016 tarih ve 29685 sayılı Resmi Gazetede yayımlanan 6704 Sayılı Kanunla Değişmiştir.)
Zarar görenin, zorunlu mali sorumluluk sigortasında öngörülen sınırlar içinde dava yoluna gitmeden önce ilgili sigorta kuruluşuna yazılı başvuruda bulunması gerekir. Sigorta kuruluşunun başvuru tarihinden itibaren en geç 15 gün içinde başvuruyu yazılı olarak cevaplamaması veya verilen cevabın talebi karşılamadığına ilişkin uyuşmazlık olması hâlinde, zarar gören dava açabilir veya 5684 sayılı Kanun çerçevesinde tahkime başvurabilir.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0098: Sağlık hizmet bedellerinin ödenmesi
(Madde, Başlığı ile Birlikte 25.02.2011 tarih ve 27857 sayılı Resmi Gazetede yayımlanan Kanun ile Değişmiştir.)
Trafik kazaları sebebiyle üniversitelere bağlı hastaneler ve diğer bütün resmî ve özel sağlık kurum ve kuruluşlarının sundukları sağlık hizmet bedelleri, kazazedenin sosyal güvencesi olup olmadığına bakılmaksızın genel sağlık sigortalısı sayılanlar için belirlenen sağlık hizmeti geri ödeme usul ve esasları çerçevesinde (1) Sosyal Güvenlik Kurumu tarafından karşılanır. (Cümle 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) Ancak, Sosyal Güvenlik Kurumu, bu kapsama girenler yönünden genel sağlık sigortalısı sayılanlar için belirlenen sağlık hizmetlerine ilave sağlık hizmetlerini belirler, protez ve ortezler için farklı birim fiyatı tespit eder. Bu sağlık hizmetleri sağlık uygulama tebliğindeki istisnai sağlık hizmetleri kapsamına dâhil edilmez.
Trafik kazalarına sağlık teminatı sağlayan zorunlu sigortalarda; sigorta şirketlerince yazılan primlerin ve Güvence Hesabınca tahsil edilen katkı paylarının % 15'ini aşmamak üzere, münhasıran bu teminatın karşılığı olarak Hazine Müsteşarlığınca sigortacılık ilkeleri çerçevesinde maktu veya nispi olarak belirlenen tutarın tamamı sigorta şirketleri ve 3/6/2007 tarihli ve 5684 sayılı Sigortacılık Kanununun 14 üncü maddesinde düzenlenen durumlar için Güvence Hesabı tarafından Sosyal Güvenlik Kurumuna aktarılır. Söz konusu tutar, ilgili sigorta şirketleri için sigortacılık ilkelerine göre ayrı ayrı belirlenebilir. Aktarım ile sigorta şirketlerinin ve Güvence Hesabının bu teminat kapsamındaki yükümlülükleri sona erer. Cumhurbaşkanı (2) söz konusu tutarı % 50'sine kadar artırmaya veya azaltmaya yetkilidir.
Bu madde çerçevesinde sigorta şirketleri ve Güvence Hesabı tarafından ödenecek meblağın süresinde ödenmemesi halinde 31/5/2006 tarihli ve 5510 sayılı Kanunun 89 uncu maddesinin ikinci fıkrası uygulanır.
Sigorta şirketleri ve Güvence Hesabından Sosyal Güvenlik Kurumuna aktarılacak meblağın belirlenmesi ve ödenmesi ile sağlık hizmetleri için teminat sağlanan sigortaların tespiti ve bu maddenin uygulanmasına ilişkin diğer usul ve esaslar Sağlık Bakanlığı ve Sosyal Güvenlik Kurumunun görüşü alınarak Hazine Müsteşarlığınca belirlenir. Trafik kazası sebebiyle Sağlık Bakanlığına bağlı sağlık kurumlarınca gerçekleştirilen tedavi giderleri bakımından, Sosyal Güvenlik Kurumu tarafından Sağlık Bakanlığına yapılacak ödemeye ilişkin usul ve esaslar Sosyal Güvenlik Kurumu ve Sağlık Bakanlığı tarafından ayrıca belirlenir.
(1) Altı Çizili İbare 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle eklenmiştir.
(2) Hazine Müsteşarlığının bağlı bulunduğu Bakanlığın teklifi üzerine Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 204. Maddesi ile Cumhurbaşkanı şeklinde değişmiştir.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0099: Tazminat ve giderlerin ödenmesi
Sigortacılar, hak sahibinin zorunlu mali sorumluluk sigortası genel şartlarıyla belirlenen belgeleri (1), sigortacının merkez veya kuruluşlarından birine ilettiği tarihten itibaren sekiz iş günü içinde zorunlu mali sorumluluk sigortası sınırları içinde kalan miktarları hak sahibine ödemek zorundadırlar.
Ödemeyi yapan sigortacı, ödenen miktarın sorumluluk oranlarında paylaşılmasını diğer sigortacılardan yazılı olarak talep eder. Diğer sigortacılar talep tarihinden itibaren sekiz iş günü içinde kendilerine düşen miktarı talepte bulunana öder.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sigortacılar, 108.000.000TL (1998: 194.800.000TL - 1999: 346.300.000TL - 2000: 526.700.000TL - 2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2006: 3,139,00YTL - 2007: 3,383.00 YTL - 2008: 3,626,00 YTL - 2009: 3,626,00 YTL - 2010: 4.150,00 TL - 2011: 4.469,00 TL - 2012: 4.927,00 TL - 2013: 5.311,00 TL - 2014: 5.519,00 TL - 2015: 6.076,00 TL - 2016: 6.415,00 TL - 2012: 4.927,00 TL - 2013: 5.311,00 TL - 2014: 5.519,00 TL - 2015: 6.076,00 TL - 2016: 6.415,00 TL - 2017: 6.660,00 TL) lira hafif para cezası ile cezalandırılırlar.
(1) kaza veya zarara ilişkin tespit tutanağını veya bilirkişi raporunu İbaresi 26.04.2016 Tarih ve 29685 Sayılı Resmi Gazetede Yayımlanan 6704 sayılı Kanun İle zorunlu mali sorumluluk sigortası genel şartlarıyla belirlenen belgeleri olarak değişmiştir.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0100: İhtiyari mali sorumluluk sigortasına uygulanacak hükümler
Bu Kanunun sorumluluğun kaldırılması veya tazminatın azaltılmasına ilişkin 95 inci maddesi, doğrudan doğruya talep ve dava hakkına ilişkin 97 nci maddesi ve zamanaşımına ilişkin 109 uncu maddesi ihtiyari mali sorumluluk sigortasında da uygulanır.
SEKİZİNCİ KISIM
Hukuki Sorumluluk ve Sigorta
İKİNCİ BÖLÜM
Sigorta
Madde 0101: Sigorta sözleşmesi yapmaya yetkili sigorta şirketleri ve sigorta yapma zorunluluğu
Bu Kanunda öngörülen zorunlu mali sorumluluk sigortası Türkiye de kaza sigortası dalında çalışmaya yetkili olan sigorta şirketleri tarafından yapılır. Bu sigorta şirketleri zorunlu mali sorumluluk sigortasını yapmakla yükümlüdürler.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükmüne uymayan sigorta şirketleri, 108.000.000TL (1998: 194.800.000TL - 1999: 346.300.000TL - 2000: 526.700.000TL - 2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2006: 3,139,00 YTL - 2007: 3,383.00 YTL - 2008: 3,626,00 YTL - 2009: 3,626,00 YTL - 2010: 4.150,00 TL - 2011: 4.469,00 TL - 2012: 4.927,00 TL - 2013: 5.311,00 TL - 2014: 5.519,00 TL - 2015: 6.076,00 TL - 2016: 6.415,00 TL - 2017: 6.660,00 TL) lira hafif para cezası ile cezalandırılırlar.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0102: Motorlu araç römorkları
Bir römorkun veya yarı römorkun veya çekilen bir aracın sebep olduğu zarardan dolayı, çekicinin işleteni, motorlu aracı işletenin sorumluluğuna ilişkin hükümlere göre sorumlu tutulur. Çekilen araçla ilgili olarak sorumluluk genel hükümlere tabidir.
Çekicinin sorumluluk sigortası, çekiciyi işletenin, römorkun sebep olduğu zarardan dolayı sorumluluğunu da kapsar.
İnsan taşımada kullanılan römorklar, römork için ek bir sorumluluk sigortası yaptırılarak tüm katarın en az zorunlu mali sorumluluk sigortası tutarlarının kapsamına girmesi sağlanmadıkça, trafiğe çıkarılamaz.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0103: Motorsuz taşıtlar ve motorlu bisiklet
Motorsuz taşıtlar ile motorlu bisiklet sürücülerinin hukuki sorumluluğu genel hükümlere tabidir.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0104: Motorlu araçlarla ilgili mesleki faaliyette bulunanlar
Motorlu araçlarla ilgili mesleki faaliyette bulunan teşebbüslerin sahibi, gözetim, onarım, bakım, alım - satım, araçta değişiklik yapılması amacı ile veya benzeri bir amaçla kendisine bırakılan bir motorlu aracın sebep olduğu zararlardan dolayı; işleten gibi sorumlu tutulur. Aracın işleteni ve araç için zorunlu mali sorumluluk sigortası yapan sigortacısı bu zararlardan sorumlu değildir.
(17.10.1996 tarih ve 4199 sayılı Kanunun 35 inci maddesiyle değişen şekli.) Yukarıda yazılı teşebbüs sahipleri kendilerine bırakılan motorlu araçların tümünü kapsamak üzere esasları Hazine Müsteşarlığının bağlı bulunduğu Bakanlıkça tespit edilecek bir zorunlu mali sorumluluk sigortası yaptırmaya ve denetimlerde bu sigortanın yapıldığını belgelemeye mecburdurlar.
İşletenin sorumluluk sigortasına ilişkin hükümler, burada da uygulanır.
Motorlu araçları mesleki veya ticari amaçlar için elinde bulunduran teşebbüs sahipleri bu araçların yönetmelikte gösterilecek biçimde bir defterini tutmakla yükümlüdürler.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine uymayan teşebbüs sahipleri, 108.000.000TL (1998: 194.800.000TL - 1999: 346.300.000TL - 2000: 526.700.000TL - 2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2006: 3,139,00 YTL - 2007: 3,383.00 YTL - 2008: 3,626,00 YTL - 2009: 3,626,00 YTL - 2010: 4.150,00 TL - 2011: 4.469,00 TL - 2012: 4.927,00 TL - 2013: 5.311,00 TL - 2014: 5.519,00 TL - 2015: 6.076,00 TL - 2016: 6.415,00 TL - 2017: 6.660,00 TL) lira hafif para cezası ile cezalandırılırlar.
(17.10.1996 tarih ve 4199 sayılı Kanunun 35 inci maddesiyle eklenmiştir.) İkinci fıkrada sözü edilen sigortayı yaptırmayan teşebbüs sahiplerinin bu işyerleri, mahallin en büyük mülki amirince 15 güne kadar faaliyetten men edilir.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0105: Yarışlar
Yarış düzenleyicileri, yarışa katılanların veya onlara eşlik edenlerin araçları ile gösteride kullanılan diğer araçların sebep olacakları zararlardan dolayı motorlu araç işleteninin sorumluluğuna ilişkin hükümler uyarınca sorumludurlar.
Yarışçıların veya onlarla birlikte araçta bulunanların uğrayacakları zararlarla, gösteride kullanılan araçların uğradıkları zararlardan dolayı sorumluluk genel hükümlere tabidir.
Yarış düzenleyicilerinin, yarışa katılanların ve yardımcı kişilerin yarış esnasında üçüncü kişilere karşı olan sorumluluklarını karşılamak üzere bir sorumluluk sigortası yaptırmaları zorunludur. Bu gibi yarışlara izin vermeye yetkili olan makamın talebi üzerine Ticaret Bakanlığı durum ve şartlara göre en az sigorta tutarlarını belirlemekle görevlidir. Motorlu araçlar için yapılacak sigortalarda en az sigorta tutarları zorunlu mali sorumluluk sigortasındaki tutarlardan az olamaz. Bu Kanunun zarar görenin doğrudan doğruya sigortacıyı dava edebilmesine ilişkin 97 nci maddesi hükümleri ile zarar görenlerin birden çok olması haline ilişkin 96 ncı maddesi hükümleri burada da uygulanır.
Yetkili makamdan izin alınmaksızın düzenlenen bir yarışta vukubulan zararlar, zarara sebep olan motorlu aracın sorumluluk sigortacısı tarafından karşılanır. Böyle bir durumda, sigortacı, yarış için özel bir sigortanın yapılmamış olduğunu bilen veya gerekli özenin gösterilmesi halinde bilebilecek olan işleten veya işletenlere rücu edebilir.
(04.07.1988 tarih ve 336 sayılı KHK. nin 1 inci maddesiyle değişen şekli.) (Aynen kabul: 07.02.1990 - 3612/59 md.) Bu madde hükümleri ortalama hızı saatte en az elli kilometrenin üstünde olan veya ulaşılacak hıza göre değerlendirme yapılması öngörülen motorlu araç veya bisiklet sporu gösterilerinde uygulanır. Bu hükümler, yarış güzergahının diğer trafiğe kapatılması halinde de geçerlidir. İçişleri Bakanlığı bu madde hükümlerinin, başka yarışlar bakımından da uygulanmasına karar verebilir.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0106: Devlete ve Kamu Kuruluşlarına ait araçlar
(25.06.1988 tarih ve 330 sayılı KHK. nin 7 nci maddesiyle değişen şekli.) Genel bütçeye dahil dairelerle katma bütçeli idarelere, il özel idarelerine ve belediyelere, kamu iktisadi teşebbüslerine ve kamu kuruluşlarına ait motorlu araçların sebep oldukları zararlardan dolayı, bu Kanunun işletenin hukuki sorumluluğuna ilişkin hükümleri uygulanır. Bu kuruluşlar, 85 inci maddenin birinci fıkrasına göre olan sorumluluklarının karşılanmasını sağlamak üzere 101 inci maddedeki şartları haiz milli sigorta şirketlerine mali sorumluluk sigortası yaptırmakla yükümlüdürler.
SEKİZİNCİ KISIM
Hukuki Sorumluluk ve Sigorta
ÜÇÜNCÜ BÖLÜM
Özel Durumlar
Madde 0107: Çalınan veya gasbedilen araçlarda sorumluluk
Bir motorlu aracı çalan veya gasbeden kimse işleten gibi sorumlu tutulur. Aracın çalınmış veya gasbedilmiş olduğunu bilen veya gereken özen gösterildiği takdirde öğrenebilecek durumda olan aracın sürücüsü de onunla birlikte müteselsilen sorumludur. İşleten, kendisinin veya eylemlerinden sorumlu olduğu kişilerden birinin, aracın çalınmasında veya gasbedilmesinde kusurlu olmadığını ispat ederse, sorumlu tutulamaz. İşleten, sorumlu olduğu durumlarda diğer sorumlulara rücu edebilir.
Aracın çalındığını veya gasbedildiğini bilerek binen yolculara karşı sorumluluk, genel hükümlere tabidir.
(Fıkra 14.06.2007 tarih ve 26552 sayılı Resmi Gazetede yayımlanan Kanun ile Yürürlükten Kaldırılmıştır.)
SEKİZİNCİ KISIM
Hukuki Sorumluluk ve Sigorta
DÖRDÜNCÜ BÖLÜM
Karayolu Trafik Garanti Sigortası Hesabı
Madde 0108: Karayolu Trafik Garanti Sigortası Hesabı
(Madde 14.06.2007 tarih ve 26552 sayılı Resmi Gazetede yayımlanan Kanun ile Yürürlükten Kaldırılmıştır.)
SEKİZİNCİ KISIM
Hukuki Sorumluluk ve Sigorta
BEŞİNCİ BÖLÜM
Ortak Hükümler
Madde 0109: Zamanaşımı
Motorlu araç kazalarından doğan maddi zararların tazminine ilişkin talepler, zarar görenin, zararı ve tazminat yükümlüsünü öğrendiği tarihten başlayarak iki yıl ve herhalde, kaza gününden başlayarak on yıl içinde zamanaşımına uğrar.
Dava, cezayı gerektiren bir fiilden doğar ve ceza kanunu bu fiil için daha uzun bir zaman aşımı süresi öngörmüş bulunursa, bu süre, maddi tazminat talepleri için de geçerlidir.
Zamanaşımı, tazminat yükümlüsüne karşı kesilirse, sigortacıya karşı da kesilmiş olur. Sigortacı bakımından kesilen zamanaşımı, tazminat yükümlüsü bakımından da kesilmiş sayılır.
Motorlu araç kazalarında tazminat yükümlülerinin birbirlerine karşı rücu hakları, kendi yükümlülüklerini tam olarak yerine getirdikleri ve rücu edilecek kimseyi öğrendikleri günden başlayarak iki yılda zamanaşımına uğrar.
Diğer hususlarda, genel hükümler uygulanır.
SEKİZİNCİ KISIM
Hukuki Sorumluluk ve Sigorta
BEŞİNCİ BÖLÜM
Ortak Hükümler
Madde 0110: Görevli ve Yetkili Mahkeme
(Madde 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.)
İşleteni veya sahibi Devlet ve diğer kamu kuruluşları olan araçların sebebiyet verdiği zararlara ilişkin olanları dâhil, bu Kanundan doğan sorumluluk davaları, adli yargıda görülür. Zarar görenin kamu görevlisi olması, bu fıkra hükmünün uygulanmasını önlemez. Hemzemin geçitte meydana gelen tren-trafik kazalarında da bu Kanun hükümleri uygulanır.
Motorlu araç kazalarından dolayı hukuki sorumluluğa ilişkin davalar, sigortacının merkez veya (*) şubesinin veya sigorta sözleşmesini yapan acentenin bulunduğu yer mahkemelerinden birinde açılabileceği gibi kazanın vuku bulduğu yer mahkemesinde de açılabilir.
(*) (Anayasa Mahkemesinin 14/3/2024 tarihli ve E: 2023/79, K: 2024/80 sayılı Kararı ile bu fıkrada yer alan ...merkez... ve ...veya... ibareleri iptal edilmiştir.)
SEKİZİNCİ KISIM
Hukuki Sorumluluk ve Sigorta
BEŞİNCİ BÖLÜM
Ortak Hükümler
Madde 0111: Sorumluluğa ilişkin anlaşmalar
Bu Kanunla öngörülen hukuki sorumluluğu kaldıran veya daraltan anlaşmalar geçersizdir.
Tazminat miktarlarına ilişkin olup da, yetersiz veya fahiş olduğu açıkça belli olan anlaşmalar veya uzlaşmalar yapıldıkları tarihten başlayarak iki yıl içinde iptal edilebilir.
DOKUZUNCU KISIM
Adli Kovuşturma ve Cezaların Uygulanması
BİRİNCİ BÖLÜM
Adli Kovuşturma
Madde 0112: Sürücü belgelerinin geri alınmasında ve iptalinde yetki
(Madde, Başlığı ile Birlikte 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Değişmiştir.)
Bu Kanunun 6 ncı maddesinde sayılan görevlilerin ve trafik tescil kuruluşlarının yetkilendirildiği hâller hariç olmak üzere, sürücü belgelerinin geri alınmasına ve iptaline sulh ceza mahkemeleri karar verir.
Bu Kanunun 51 inci maddesinin ihlali ve 118 inci maddesinin ikinci ve üçüncü fıkralarında yazılı 100 ceza puanını doldurmak eylemi nedeniyle sürücü belgelerinin geri alınmasına yine bu Kanunun 6 ncı maddesinde sayılan görevliler yetkilidir.
Sürücü belgelerinin geçici olarak geri alınması veya iptaline dair verilen kesinleşmiş mahkeme kararı örnekleri, sürücülerin sicillerine işlenmek üzere mahkemelerce ilgili trafik birimlerine gönderilir.
Bu Kanuna göre görülen davalar, diğer kanunlara göre görülen davalarla birleştirilemez.
Askeri araçları süren kişiler ile asker kişilerin bu Kanunda yazılı suçlarla ilgili davalarına da bu mahkemelerde bakılır.
Askeri görev ve hizmetlerin yürütülmesi sırasında askeri araç sürücülerinin asker kişilere karşı işledikleri trafik kazalarıyla ilgili suçlarda 25/10/1963 tarihli ve 353 sayılı Askeri Mahkemeler Kuruluşu ve Yargılama Usulü Kanunu hükümleri saklıdır.
DOKUZUNCU KISIM
Adli Kovuşturma ve Cezaların Uygulanması
BİRİNCİ BÖLÜM
Adli Kovuşturma
Madde 0113: Duruşmasız olarak bakılacak davalar
(03.11.1988 tarih ve 3493 sayılı Kanunun 53 üncü maddesiyle yürürlükten kaldırılmıştır.)
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0114: Suç ve ceza tutanakları
(18.01.1985 tarih ve 245 sayılı KHK. nin 13 üncü maddesiyle değişen şekli.) (1. Fıkranın: 11.05.2006 tarih ve 26165 sayılı Resmi Gazete de yayımlanan 5495 sayılı Kanunun 3 üncü maddesiyle değişen şekli.) Bu Kanunda yazılı trafik suçlarını işleyenler hakkında yetki sınırları içinde Emniyet Genel Müdürlüğü ve Jandarma Genel Komutanlığı personeli ile Ulaştırma Bakanlığının ve Karayolları Genel Müdürlüğünün ilgili birimlerinin il ve ilçe kuruluşlarında görevli ve yetkili kılınmış personelince tutanak düzenlenir.
Birkaç trafik suçunun bir arada işlenmesi halinde her suç için ayrı ceza uygulanır.
(03.11.1988 tarih ve 3493 sayılı Kanunun 48 inci maddesiyle değişen şekli.) Yargı yetkisine giren suçlarla ilgili tutanağın bir sureti ilgili mahkemeye 7 iş günü içinde gönderilir.
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
(03.11.1988 tarih ve 3493 sayılı Kanunun 48 inci maddesiyle yürürlükten kaldırılmıştır.)
(03.11.1988 tarih ve 3493 sayılı Kanunun 48 inci maddesiyle yürürlükten kaldırılmıştır.)
Bu maddenin uygulanmasına ait usul ve esaslar yönetmelikle düzenlenir.
(19.07.2003 tarih ve 25173 sayılı Resmi Gazete de yayımlanan 4916 sayılı Kanunun 32 nci maddesiyle eklenmiştir.) Trafik para cezaları kredi kartı ile de ödenebilir. Kredi kartı ile yapılan tahsilatın saymanlık hesaplarına aktarılma süresi ile uygulamaya ilişkin usul ve esaslar Maliye Bakanlığınca belirlenir.
(1) (Bu kısımda yer alan ilgili mal sandığına ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/8-b maddesiyle metinde görüldüğü şekilde değiştirilmiştir.)
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0115: Para cezalarının ödenme süresi
(03.11.1988 tarih ve 3493 sayılı Kanunun 49 uncu maddesiyle değişen şekli.) (1. Fıkranın: 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 46 ncı maddesiyle değişen ve 01.01.2005 tarihinden geçerli olarak yürürlüğe giren şekli.) Ödeme derhal yapılmadığı takdirde para cezalarının, tutanağın tebliğ tarihinden itibaren bir ay içinde ödenmesi gerekir. Bir ay içinde ödenmeyen cezalar için her ay % 5 faiz uygulanır. Aylık faizin hesaplanmasında ay kesirleri tam ay olarak dikkate alınır. Bu suretle bulunacak tutar cezanın iki katını geçemez.
Süresinde ödenmeyen para cezaları için 6183 sayılı Amme Alacaklarının Tahsil Usulü Hakkında Kanun Hükümleri uygulanır.
(Fıkra 02.08.2013 tarih ve 28726 sayılı Resmi Gazetede yayımlanan Kanun ile Yürürlükten Kaldırılmıştır.)
(Fıkra 02.08.2013 tarih ve 28726 sayılı Resmi Gazetede yayımlanan Kanun ile Yürürlükten Kaldırılmıştır.)
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Trafik idari para cezaları; Maliye Bakanlığına bağlı muhasebe birimlerine, vergi dairelerine ve Maliye Bakanlığı Gelir İdaresi Başkanlığınca yetkilendirilen banka ve PTT aracılığıyla ödenebilir.
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Bu Kanunun 114 üncü maddesine göre trafik idari para cezası karar tutanağı düzenlemeyle yetkilendirilen personel tarafından trafik idari para cezası tahsilatı yapılamaz.
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Eklenmiştir) Bu Kanunun 116 ncı maddesine göre yabancı plakalı araçların plakasına uygulanan, ancak tebliğ edilememiş olan trafik idari para cezalarının ödenmesi hâlinde trafik idari para cezası karar tutanağının tebliğ tarihi olarak ödeme tarihi esas alınır.
(8. Fıkra 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/58 md. ile Aynen Kabul] Değişmiştir.) Sürücüsünün Türk vatandaşı olup olmadığına bakılmaksızın yabancı plakalı araçlara uygulanacak olan trafik idari para cezaları, tebligat şartı aranmaksızın sürücüsü bilgilendirilmek suretiyle tahsil edilir. Trafik cezaları tahsil edilmeden yabancı plakalı aracın ülkeyi terk etmesine izin verilmez.  (3. Cümle 02.08.2022 tarih ve 31911 sayılı Resmi Gazetede yayımlanan Anayasa Mahkemesinin 20/7/2022 tarihli ve E.: 2022/45, K.: 2022/89 sayılı Kararı ile İptal Edilmiştir.) Bu fıkra hükümlerinin uygulanmasına ilişkin usul ve esaslar Gümrük ve Ticaret Bakanlığı, İçişleri Bakanlığı ve Maliye Bakanlığı ile Ulaştırma, Denizcilik ve Haberleşme Bakanlığınca müştereken çıkarılan yönetmelikle belirlenir. Uluslararası sözleşme hükümleri saklıdır.
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0116: Tescil plakasına göre tutanak düzenlenmesi
(1. Fırkanın: 25.06.1988 tarih ve 330 sayılı KHK.nin 8 inci maddesiyle değişen şekli.) Trafiği tehlikeye düşürecek, engel olacak şekilde veya yasaklanmış yerlerde park etmiş araçlara veya trafik kural ve yasaklarına aykırı davranışları belirlenmiş bulunan, karayolları ağırlık kontrol mahallerinde işaret, ışık, ses veya görevlilerin ikazına rağmen tartı sistemine girmeden seyrine devam eden ve sürücüsü tespit edilemeyen araçlara tescil plakalarına göre ceza veya suç tutanağı düzenlenir.
Para cezasının ödenmesi gerektiği hallerde trafik kaydında araç sahibi olarak görülen kişiye cezayı ödemesi için posta yoluyla tebligat yapılır, bu şekilde tebliğ edilemeyen tutanaklar ilgili tahsil dairesinin ilan asmaya mahsus yerinde liste halinde ilan edilir, ilan tarihini takip eden otuzuncu gün tebligat yapılmış sayılır ve (1) bu cezalar 114 ve 115 inci maddelerde belirtilen şekilde takip ve tahsil olunur.
(3. 4. ve 5. Fıkra 03.07.2009 tarih ve 27277 sayılı Resmi Gazetede yayımlanan Kanun ile Yürürlükten Kaldırılmıştır.)
(Son fıkra: 03.11.1980 tarih ve 3493 sayılı Kanunun 53 üncü maddesiyle yürürlükten kaldırılmıştır.)
(1) (Bu kısımda yer alan ödemesi için tebligat yapılır ve ibaresi; 31.07.2004 tarih ve 25539 sayılı Resmi Gazete de yayımlanan 5228 sayılı Kanunun 59/8-c maddesiyle metinde görüldüğü şekilde değiştirilmiştir.)
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0117:
(18.01.1985 tarih ve 245 sayılı KHK. nin 16 ncı maddesiyle yürürlükten kaldırılmıştır.)
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0118: Ceza puanı uygulaması, puanlama ve trafik kazası nedeniyle sürücü belgelerinin geri alınması
Bu Kanunun suç saydığı bir fiilden dolayı haklarında ceza uygulanan sürücülere, aldıkları her ceza, için esasları yönetmelikte belirlenen ceza puanları verilir.
(17.10.1996 tarih ve 4199 sayılı Kanunun 37 nci maddesiyle değişen şekli.) Trafik suçunun işlendiği tarihten geriye doğru bir yıl içinde toplam 100 ceza puanını dolduran sürücülerin sürücü belgeleri 2 ay süre ile geri alınır ve eğitime tabi tutulurlar.
(17.10.1996 tarih ve 4199 sayılı Kanunun 37 nci maddesiyle eklenmiştir.) Aynı yıl içinde ikinci defa 100 puanı dolduran sürücülerin sürücü belgeleri 4 ay süre ile geri alınarak psiko-teknik değerlendirmeye ve psikiyatri uzmanının muayenesine tabi tutulurlar. Muayene sonucunda sürücülük yapmasına engel hali bulunmayanların belgeleri, süresi sonunda iade edilir.
(17.10.1996 tarih ve 4199 sayılı Kanunun 37 nci maddesiyle eklenmiştir.) Bir yıl içinde üç defa 100 ceza puanını dolduran sürücülerin sürücü belgeleri süresiz olarak iptal edilir.
(17.10.1996 tarih ve 4199 sayılı Kanunun 37 nci maddesiyle eklenmiştir.) Ölümle sonuçlanan trafik kazalarına asli kusurlu olarak sebebiyet veren sürücülerin sürücü belgeleri ise 1 yıl süre ile geri alınır.
Ceza puanlarının tespit ve uygulanmasına ait usul ve esaslar yönetmelikte gösterilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde ve diğer ilgili maddelerdeki hükümlere göre sürücü belgeleri geri alınanlardan, geri alma süresi içinde araç kullandığı tespit edilenler, bu Kanunun 36 ncı maddesinin üçüncü fıkrasına (1998: 12.900.000TL - 1999: 22.900.000TL - 2000: 34.800.000TL - 2001: 54.200.000TL - 2002: 83.000.000TL - 2003: 131.900.000TL - 2004: 169.400.000TL - 2005: 188,30 YTL - 2006: 206,00 YTL - 2007: 222,00 YTL - 2008: 237,00 YTL - 2009: 237,00 YTL - 2010: 270,00 TL - 2011: 290,00 TL - 2012: 319,00 TL - 2013: 343,00 TL - 2014: 356,00 TL - 2015: 391,00 TL - 2016: 412,00 TL - 2017: 427,00 TL) göre cezalandırılırlar.
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0119: İşlenen suçlar nedeniyle sürücü belgelerinin geri alınması ve yerine getirilmesi
(Fıkra 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
Diğer cürümlerden mahkümiyeti halinde, mahkemece ceza süresini geçmemek üzere geçici olarak sürücü belgelerinin geri alınmasına da karar verilebilir.
Geçici olarak sürücü belgesinin geri alınması hürriyeti bağlayıcı ceza hükümlerinin infazından sonra yerine getirilir.
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0120: Zamanaşımı
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
DOKUZUNCU KISIM
Adli Kovuşturma ve Cezaların Uygulanması
İKİNCİ BÖLÜM
Cezaların Uygulanması
Madde 0121: Yönetmelikte yer alacak diğer esaslar
Para cezalarının tahsilinde ve takibinde uygulanacak esas ve usuller ile kullanılacak makbuzun, suç ve ceza tutanağının şekli ve kullanma esasları ile Bayındırlık Bakanlığı mensuplarından hangi niteliklere sahip kişilerin, hangi şartlarda, suç ve ceza tutanağı düzenleyeceği, genel zabıtaya mensup kişilerin bu Kanuna göre düzenleyecekleri tutanaklar hakkında yapılacak işlemler, yetki sınırları, koordinasyon ve işbirliği esasları İçişleri, Maliye ve Bayındırlık bakanlıklarınca müştereken çıkarılacak yönetmelikte gösterilir.
Makbuz ve tutanaklar Maliye Bakanlığınca bastırılır ve trafik kuruluşlarına dağıtım sağlanır. (Cümle 13.07.2010 tarih ve 27640 sayılı Resmi Gazetede yayımlanan Kanun ile Eklenmiştir) Söz konusu tutanaklar elektronik ortamda da üretilebilir ve düzenlenebilir. Buna dair usul ve esaslar İçişleri ve Maliye bakanlıklarınca müştereken belirlenir.
ONUNCU KISIM
Eğitim, Okullar ve Çocuk Eğitimi Parkları
Madde 0122: Trafik eğitimi ve denetimi
Öğrenim kurumları dışında gerçek ve tüzelkişilerin karayolunu kullananların eğitimi ile ilgili çalışmalarını konu ve kapsam yönünden tespite ve uygulama yönünden denetlemeye Emniyet Genel Müdürlüğünün koordinatörlüğünde Emniyet ve Karayolları Genel Müdürlükleri yetkilidir.
Eğitim çalışmalarının konu ve kapsamı ile uygulama esasları, denetleme usulleri yönetmelikte gösterilir.
ONUNCU KISIM
Eğitim, Okullar ve Çocuk Eğitimi Parkları
Madde 0123: Sürücü kursları
(18.01.1985 tarih ve 245 sayılı KHK. nin 14 üncü maddesiyle değişen şekli.) Motorlu taşıt sürücüsü yetiştirmek, yetişmiş olanlara sınav sonucu sertifika vermek, trafik ile ilgili öğretim ve eğitim yaptırmak üzere kamu kurumları ile diğer hakiki ve hükmi şahıslara Milli Eğitim Gençlik ve Spor Bakanlığınca ilgili mevzuatına göre sürücü kursları açma izni verilir.
Sürücü kurslarının sürücü belgesi cinslerine göre sınıflandırılması, hangi sınıf kursun kimler tarafından açılabileceği, öğretim ve eğitim konuları ile metodu, kurs süreleri, kurslar için eğitim ve öğretimde kullanılacak bina, araç, gereç ve teçhizatın nitelik ve niceliği, teminat miktarları, sertifika sınavlarının esas ve usulleri, sertifika aranmayacak sürücü belgesi sınıfları ve bunların sınavları İçişleri Bakanlığının uygun görüşü üzerine Milli Eğitim Gençlik ve Spor Bakanlığınca çıkartılan yönetmelikle belirlenir.
(17.10.1996 tarih ve 4199 sayılı Kanunun 39 uncu maddesiyle değişen şekli.) Ancak, gerçek ve tüzel kişiler tarafından kurs açılmayan il ve ilçelerde bu kurslar devlet tarafından açılabilir.
(21.05.1997 tarih ve 4262 sayılı Kanunun 4 üncü maddesiyle değişen şekli.) Bu madde hükümlerine ve yönetmelikteki şartlara uymadıkları, mülki idare amirlerince görevlendirilen yetkililer veya Milli Eğitim Bakanlığı yetkilileri tarafından tespit edilen kursların sahiplerine, olayın özelliğine göre belirlenecek süre içinde şartlara uymaları yazılı olarak bildirilir. Bu süre içinde şartların yerine getirilmemesi halinde kurs sahipleri 18.000.000TL (1998: 32.400.000TL - 1999: 57.600.000TL - 2000: 87.600.000TL - 2001: 136.600.000TL - 2002: 209.200.000TL - 2003: 332.600.000TL - 2004: 427.300.000TL - 2005: 475,10 YTL - 2006: 521,00 YTL - 2007: 561,00 YTL - 2008: 601,00 YTL - 2009: 601,00 YTL - 2010: 687,00 TL - 2011: 739,00 TL - 2012: 814,00 TL - 2013: 877,00 TL - 2014: 911,00 TL - 2015: 1.003,00 TL - 2016: 1.058,00 TL - 2017: 1.098,00 TL) lira hafif para cezası ile cezalandırılırlar. Ayrıca, kurs onbeş günden az olmamak üzere mülki amirlerce geçici olarak kapatılır. Bu süre 625 sayılı Özel Öğretim Kurumları Kanunu hükümleri uyarınca gerekli işlemler sonuçlandırılıncaya kadar uzatılır.
(21.05.1997 tarih ve 4262 sayılı Kanunun 4 üncü maddesiyle değişen şekli.) Belge alınmadan açılan kursların sahipleri üç aydan altı aya kadar hafif hapis cezası ve 108.000.000TL (1998: 194.800.000TL - 1999: 346.300.000TL - 2000: 526.700.000TL - 2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2007: 3,383.00 YTL - 2008: 3,626,00 YTL - 2009: 3,626,00 YTL - 2010: 4.150,00 TL - 2011: 4.469,00 TL- 2012: 4.927,00 TL. - 2013: 5.311,00 TL - 2014: 5.519,00 TL - 2016: 6.415,00 TL - 2017: 6.660,00 TL ) lira hafif para cezası ile cezalandırılır. Ayrıca, belge alınmadan açılan kurslar zabıtaca kapatılır.
ONUNCU KISIM
Eğitim, Okullar ve Çocuk Eğitimi Parkları
Madde 0124: Çocuk trafik eğitim parkları
Okul öncesi çocuklara ve ilköğretim öğrencilerine trafik bilgisi vermek ve kurallara uyma alışkanlığı kazandırmak amacı ile il özel idareleri ve belediyeler, yeteri sayıda ücretsiz çocuk trafik eğitim parkı yapar ve belediyeler gerçek veya tüzelkişilere de yapma izni verebilir.
(17.10.1996 tarih ve 4199 sayılı Kanunun 40 ıncı maddesiyle değişen şekli.) Çocuk trafik eğitim parklarının yapılma, açılma, eğitim, denetim ve çalışma esasları ile diğer hususlar İçişleri, Bayındırlık ve İskan Bakanlıklarının görüşleri alınarak Milli Eğitim Bakanlığınca çıkarılacak Yönetmelikle düzenlenir.
ONUNCU KISIM
Eğitim, Okullar ve Çocuk Eğitimi Parkları
Madde 0125: Okul, radyo ve televizyonlarda trafik eğitimi
(1. Fıkranın: 17.10.1996 tarih ve 4199 sayılı Kanunun 41 inci maddesiyle değişen şekli.) Milli Eğitim Bakanlığınca, ilköğretim ve ortaöğretim okullarında ders programlarına eğitim amacı ile zorunlu uygulamalı trafik ve ilk yardım dersleri konulur. Bu dersler için valilik ve kaymakamlıkça yükseköğrenim görmüş emniyet görevlileri görevlendirilebilir.
(17.10.1996 tarih ve 4199 sayılı Kanunun 41 inci maddesiyle eklenmiştir.) Üniversite ve yüksekokullar ile lise ve dengi okullarda, zorunlu trafik, ilk yardım ve motor derslerinden başarılı olanlar, sürücü kurslarında, bu derslerden Milli Eğitim Bakanlığınca çıkarılacak yönetmelikteki esaslara göre sınava girmek kaydıyla muaf tutulabilirler.
(17.10.1996 tarih ve 4199 sayılı Kanunun 41 inci maddesiyle eklenmiştir.) Türkiye Cumhuriyeti sınırları içinde yayın yapan ulusal, bölgesel, yerel radyo ve televizyonlar, 3984 sayılı Radyo ve Televizyonların Kuruluş ve Yayınları Hakkında Kanunun 4 üncü maddesinin birinci fıkrasının (p) bendi gereğince yapacakları haftalık eğitim programlarının en az 30 dakikasını trafik eğitimi ile ilgili programlara ayırmak zorundadırlar. (21.05.1997 tarih ve 4262 sayılı Kanunun 4 üncü maddesiyle eklenen cümle.) Bu fıkra hükümlerine uymayan ulusal, bölgesel, yerel radyo ve televizyonlar hakkında 13.04.1994 tarih ve 3984 sayılı Radyo ve Televizyonların Kuruluş ve Yayınları Hakkında Kanun hükümleri uygulanır.
Silahlı Kuvvetler bünyesindeki birlik ve er eğitimi merkezlerine eğitim amacı ile yeteri kadar trafik dersi konulması Genelkurmay Başkanlığınca düzenlenir.
ONBİRİNCİ KISIM
Çeşitli Hükümler
Madde 0126: Olağanüstü hallerde ve savaşta karayolunda trafiğin düzenlenmesi ve denetimi
Olağanüstü hallerde ve savaşta karayolunun kullanılması, trafiğin düzenlenmesi ve yönetimi esasları Genelkurmay Başkanlığının görüşü alınarak yönetmelikte belirtilir.
Barışta, bu düzenleme ve yönetimi denemek için yapılacak manevra ve tatbikatlarda Genelkurmay Başkanlığının istemi üzerine özel uygulamalar yapılabilir.
ONBİRİNCİ KISIM
Çeşitli Hükümler
Madde 0127:
(18.01.1985 tarih ve 245 sayılı KHK. nin 16 ncı maddesiyle yürürlükten kaldırılmıştır.)
ONBİRİNCİ KISIM
Çeşitli Hükümler
Madde 0128: Terkedilen, hasara uğrayan veya uzun süre park edilen araçlar
Yolu kullananları uzun süre etkileyecek şekilde park edilmiş, terkedilmiş veya hasara uğramış araçların kaldırılıp götürülmesine trafik zabıtası yetkilidir.
ONBİRİNCİ KISIM
Çeşitli Hükümler
Madde 0129: Trafik hizmetleri geliştirme fonu
(21.02.2001 tarih ve 4629 sayılı Kanunun 6/g maddesiyle, 01.01.2002 tarihinden geçerli olmak üzere 03.03.2001 tarihinde yürürlükten kaldırılmıştır.)
ONBİRİNCİ KISIM
Çeşitli Hükümler
Madde 0130: İlgili bakanlık ve kuruluşlarla işbirliğini sağlama
Bu Kanunun uygulanmasında trafik hizmetleri açısından İçişleri Bakanlığı ile işbirliği içinde çalışması gereken ilgili bakanlık ve kuruluşlarla belediyelerin görev, yetki ve sorumluluklarının esasları, işbirliğini sağlayacak biçimde yönetmelikte düzenlenir.
ONBİRİNCİ KISIM
Çeşitli Hükümler
Madde 0131: Kağıtların ve plakaların basım ve dağıtımı ile ilgili gelirden pay ayrılması
(19.04.1989 tarih ve 3538 sayılı Kanunun 2 nci maddesiyle değişen şekli.) Trafik şube veya bürolarında ve Milli Eğitim Bakanlığınca açılma izni verilmiş motorlu taşıt sürücüleri kurslarında iş sahipleri ve kursiyerlerce verilmesi ve kullanılması lüzumlu basılı kağıtlarla plakaların cins ve nevileri İçişleri Bakanlığı ile Bayındırlık ve İskan Bakanlığınca tespit edilir.
Basılı kağıtlar ile plakalar Türkiye Şoförler ve Otomobilciler Federasyonunca bastırılır ve maliyetleri nazari itibara alınmak suretiyle İçişleri Bakanlığı ile Bayındırlık ve İskan Bakanlığı ve Türkiye Şoförler ve Otomobilciler Federasyonunca birlikte tespit edilecek bedel mukabilinde il merkezlerinde veya kuruluşu bulunan ilçelerde, adı geçen Federasyonca İçişleri Bakanlığının tespit edeceği esaslara göre verilir.
(21.02.2001 tarih ve 4629 sayılı Kanunun 6/g maddesiyle değişen ve 01.01.2002 tarihinden geçerli olmak üzere 03.03.2001 tarihinde yürürlüğe giren şekli.) Basılı kağıtlar ve plakaların tespit edilen bedel üzerinden satışının federasyona sağladığı net gelirin %60 ı, her yıl Şubat ayı sonuna kadar İçişleri Bakanlığı Merkez Saymanlığı hesabına yatırılır. Yatırılan bu miktarlar, Emniyet Genel Müdürlüğü hizmetlerinde kullanılmak üzere, Maliye Bakanlığınca bir yandan bütçeye özel gelir, diğer yandan Emniyet Genel Müdürlüğü bütçesinde mevcut tertiplere ödenek ya da açılacak özel tertiplere özel ödenek kaydedilir. Gelirin kalanı Türkiye Şoförler ve Otomobilciler Federasyonuna aittir. Özel ödenek kaydedilen tutarlardan harcanmayan miktarlar ertesi yıl bütçesine devren gelir ve ödenek kaydedilir. Ad ve/veya soyad veya tescil edilmiş ticari unvan ihtiva eden plaka satışlarından elde edilen gelirler ile emniyet hizmetleri karşılığında tahsil edilmeleri Maliye Bakanlığınca uygun görülen diğer hizmet gelirleri hakkında da bu fıkra hükümleri uygulanır.
Basılı kağıtlardan, 210 sayılı Değerli Kağıtlar Kanunu kapsamına giren sürücü belgeleri Maliye ve Gümrük Bakanlığının görüşü alınarak Emniyet Genel Müdürlüğünce bastırılır. Sürücü belgelerinin değerli kağıt bedeli Emniyet Genel Müdürlüğünce Maliye ve Gümrük Bakanlığına ödenir.
Sürücü belgelerinin bedeli dışında kalan hizmet ve malzemenin karşılığı olan ücretler İçişleri Bakanlığı ile Bayındırlık ve İskan Bakanlığı ve Türkiye Şoförler ve Otomobilciler Federasyonunca birlikte tespit edilir. Sürücü belgelerinin verilmesi ve yenilenmesi hizmetlerinden elde edilen gelirin tamamı Türk Polis Teşkilatı Güçlendirme Vakfına aittir. Buna dair usul ve esas ile diğer hususlar İçişleri Bakanlığınca belirlenir.
(Fıkra 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/19 md. ile Aynen Kabul] Eklenmiştir) Basılı kâğıtlar ve tescil plakalarının yetkilendirilenler dışında basımını veya dağıtımını yapanlara 10.000 Türk Lirası (2017: 10.383,00 TL) idari para cezası verilir. Ayrıca bu kişiler Türk Ceza Kanununun 204 üncü maddesi hükmüne göre cezalandırılır.
ONBİRİNCİ KISIM
Çeşitli Hükümler
Madde 0132: Bilgi işlem merkezinin faaliyeti
Araçların, sürücülerin ve trafik suçu işleyenlerin sicilleri, bunlara ait hukuki ve teknik değişiklikler ile diğer gerekli ve istatistiki bilgilere ait kayıtlar ve hizmetler Emniyet Genel Müdürlüğü bünyesindeki Bilgi İşlem Merkezi tarafından tutulur ve yürütülür.
ONBİRİNCİ KISIM
Çeşitli Hükümler
Madde 0133: Araçların trafiğe çıkarılmalarında kısıtlama ve yasaklamalar
Trafiğin ve karayolu yapısının büyük ölçüde etkilendiği karayollarında ikili ve çok taraflı anlaşma hükümleri saklı kalmak üzere, uluslararası transit ve yurt içi taşımalar belirli gün ve saatlerde kısıtlanabilir veya yasaklanabilir.
Kısıtlama ve yasaklamalar Bayındırlık, Gümrük ve Tekel ve Ulaştırma bakanlıklarının görüşü alınarak İçişleri Bakanlığınca tespit ve ilan edildikten sonra uygulanır.
ONBİRİNCİ KISIM
Çeşitli Hükümler
Madde 0134: Okul geçidi görevlisi
Okul geçitlerinde, trafik zabıtasınca verilmiş belgesi bulunan ve özel kıyafet veya işaret taşıyan kişiler, görev sırasında trafik yönetimi açısından görevli kişilerin yetkilerine sahiptir.
Okul geçitlerinde görevli olarak çalışabileceklerde aranacak nitelikler, bunların hangi şartlarda, zaman ve sürelerle görev yapacakları, kıyafetleri veya taşıyacakları işaretler ile diğer hususlar yönetmelikte belirtilir.
Okul geçidi görevlisinin talimatına uymayanlar hakkında duyuru üzerine trafik zabıtasınca, eylemine uyan madde hükmüne göre işlem yapılır.
ONBİRİNCİ KISIM
Çeşitli Hükümler
Madde 0135: Yönetmelikler
Bu Kanunla ilgili Karayolları Trafik Yönetmeliği, ilgili bakanlıkların görüşü alınmak suretiyle İçişleri Bakanlığının koordinatörlüğünde, Bayındırlık ve Ulaştırma bakanlıklarınca müştereken, bu Kanunda çıkarılması öngörülen diğer yönetmelikler ilgili bakanlıklarca kanunun yayımı tarihinden itibaren bir yıl içinde çıkarılır ve Resmi Gazete de yayımlanır.
ONBİRİNCİ KISIM
Çeşitli Hükümler
Ek Madde 0001: Ticari taşıt kullanma belgesi
(17.10.1996 tarih ve 4199 sayılı Kanunun 43 üncü maddesiyle eklenmiştir.) (11.05.2006 tarih ve 26165 sayılı Resmi Gazete de yayımlanan 5495 sayılı Kanunun 4 üncü maddesiyle yürürlükten kaldırılmıştır.)
ONBİRİNCİ KISIM
Çeşitli Hükümler
Ek Madde 0002: Araçların tescil edildikleri amacın dışında kullanılması
(Madde 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 26. maddesi ile Değişmiştir.)
Araçlarını motorlu araç tescil belgesinde gösterilen maksadın dışında kullananlar ile sürülmesine izin veren araç sahiplerine 1.002 Türk lirası idari para cezası uygulanır.  (2. Cümle 22.02.2019 tarih ve 30694 sayılı Resmi Gazetede yayımlanan 7166 Sayılı Kanunun 5. Maddesi ile Yürürlükten Kaldırılmıştır.)
(Fıkra 22.02.2019 tarih ve 30694 sayılı Resmi Gazetede yayımlanan 7166 Sayılı Kanunun 5. Maddesi ile Eklenmiştir) Ayrıca, araç on beş gün süre ile trafikten menedilir.
10/7/2004 tarihli ve 5216 sayılı Büyükşehir Belediyesi Kanunu ve 3/7/2005 tarihli ve 5393 sayılı Belediye Kanunu kapsamında ilgili belediyeden;
a) Çalışma izni/ruhsatı almadan,
b) Alınan izin/ruhsatta belirtilen faaliyet konusu dışında,
c) Alınan izin/ruhsatta belirtilen çalışma bölgesi/güzergâh dışında
belediye sınırları dâhilinde yolcu taşımak yasaktır. Bu fıkranın (a) bendine uymayanlara 5.010 Türk lirası, (b) bendine uymayanlara 2.018 Türk lirası, (c) bendine uymayanlara 1.002 Türk lirası idari para cezası verilir. Fiilin işlendiği tarihten itibaren geriye doğru bir yıl içinde tekerrürü hâlinde, bu fıkrada yer alan idari para cezaları iki kat olarak uygulanır.
İşleteni veya sahibi, sürücüsünün kendisi olup olmadığına bakılmaksızın aracın bu maddenin üçüncü fıkrasına aykırı olarak kullanılmaması hususunda gerekli tedbirleri almak ve denetimini yapmakla yükümlüdür. Araç, bu maddenin üçüncü fıkrasının;
a) (a) bendinin ihlali hâlinde altmış gün,
b) (b) bendinin ihlali hâlinde otuz gün,
c) (c) bendinin ihlali hâlinde ise on beş gün
süreyle trafikten menedilir.
İlgili belediye tarafından tahdit veya tahsis kapsamına alınmış ve bu kapsamda verilmiş çalışma izninin/ruhsatının süresi bittiği hâlde, belediye sınırları dâhilinde yolcu taşıyan kişiye 1.002 Türk lirası idari para cezası uygulanır ve eksikliği giderilinceye kadar araç trafikten menedilir.
Ayırıcı işareti bulunmayan üçüncü fıkra kapsamındaki araçlardan taşımacılık hizmeti alanlara da 334 Türk lirası idari para cezası uygulanır.
ONBİRİNCİ KISIM
Çeşitli Hükümler
Ek Madde 0003: Trafik suçlarına ilişkin cezalar
(21.05.1997 tarih ve 4262 sayılı Kanunun 5 inci maddesiyle değişen şekli.) 2918 sayılı Karayolları Trafik Kanunundaki fiiller için, her takvim yılı başından geçerli olmak üzere önceki yılda uygulanan mutlak ceza tutarları, o yıl için Vergi Usul Kanunu hükümleri uyarınca tespit ve ilan olunan yeniden değerleme oranında artırılır.
Bu suretle hesaplanacak ceza tutarlarında 100 000 liraya kadar olan kesirler dikkate alınmaz.
Bu Kanun hükümlerine göre faillere uygulanan hafif para cezaları tecil edilemez.
Bir fiil 2918 sayılı Karayolları Trafik Kanununun idari para cezasını gerektiren muhtelif yasaklarını ihlal eder nitelikte ise faile, en ağır idari para cezası uygulanır.
ONBİRİNCİ KISIM
Çeşitli Hükümler
Ek Madde 0004: Trafik kazalarına karışan otobüs işleticisi teşebbüslerin adlarının teşhiri
(17.10.1996 tarih ve 4199 sayılı Kanunun 43 üncü maddesiyle eklenmiştir.) Karayollarında yolcu taşımacılığı yapan otobüs ve benzeri taşıtların karışmış olduğu ölümlü trafik kazası sonuçlarının; kusurlu araç veya araçları kullanan sürücü ve araca ait plaka numaraları ile birlikte otobüs işleticisi teşebbüsün unvanının, televizyon ve basın organları aracılığı ile kamuoyuna görüntülü ve yazılı olarak, kusur oranlarından söz edilmeksizin ilanı, sırrın ifşaı ve ticari itibarın ihlali sayılmaz.
ONBİRİNCİ KISIM
Çeşitli Hükümler
Ek Madde 0005:
(17.10.1996 tarih ve 4199 sayılı Kanunun 43 üncü maddesiyle eklenmiştir.) Araçlarını ticari amaçla kullanmak üzere tescil ettirmek isteyen araç sahipleri, yönetmelikte belirtilen şartlara uymak ve bilgi ve belgeleri sağlamak zorundadırlar.
ONBİRİNCİ KISIM
Çeşitli Hükümler
Ek Madde 0006: Fahri trafik müfettişliği
(17.10.1996 tarih ve 4199 sayılı Kanunun 43 üncü maddesiyle eklenmiştir.) Sürücülerin trafik kurallarına uyup uymadığını denetlemekle sorumlu olan yetkililere yardımcı olmak üzere Karayolu Trafik Güvenliği Kurulunca önerilen ve Karayolu Trafik Güvenliği Üst Kurulunca uygun görülen kişilere, valilerce fahri trafik müfettişliği görevi verilir.
Fahri trafik müfettişleri; 2918 sayılı Karayolları Trafik Kanununun suç saydığı fiilleri işleyenler hakkında işlem yapılması amacıyla, Emniyet Genel Müdürlüğünce kendilerine verilen tutanağı düzenlemek ve bunları aracın tescilli olduğu trafik kuruluşuna gönderilmek üzere en geç bir hafta içerisinde herhangi bir trafik kuruluşuna teslim etmek zorundadırlar.
Fahri trafik müfettişleri İçişleri Bakanlığının belirleyeceği esas ve usullere göre eğitime tabi tutulabilirler.
Bu hizmet fahri ve ücretsizdir.
Görevini kötüye kullandığı tespit edilen fahri trafik müfettişleri iki aydan altı aya kadar hafif hapis cezası ile cezalandırılırlar. Yargılamaları tabi oldukları esaslara göre yapılır.
Ayrıca belgeleri iptal edilir.
Fahri trafik müfettişlerinin yetki ve sorumlulukları ile diğer usul ve esaslar İçişleri Bakanlığınca çıkarılacak yönetmelikte belirlenir.
ONBİRİNCİ KISIM
Çeşitli Hükümler
Ek Madde 0007:
(Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 44. Maddesi ile Yürürlükten Kaldırılmıştır.)
ONBİRİNCİ KISIM
Çeşitli Hükümler
Ek Madde 0008: Sigortalılar bilgi merkezi
(Fıkralar 14.06.2007 tarih ve 26552 sayılı Resmi Gazetede yayımlanan Kanun ile Yürürlükten Kaldırılmıştır.)
Birlik, elde ettiği bilgileri, trafikten men edilecek araçların tespitinde kullanmak üzere İçişleri Bakanlığının emrine hazır tutar veya gerekli gördüğü birimlerine iletir.
Sigorta şirketleri, sigortasını yaptırmamış işletenleri tespit amacıyla zorunlu mali sorumluluk sigortası poliçeleri ile ilgili olarak İçişleri Bakanlığınca istenilecek bilgileri vermek zorundadırlar.
Bu maddeye aykırı hareket eden sigorta şirketleri hakkında 101 inci maddedeki cezalar (1998: 194.800.000TL - 1999: 346.300.000TL - 2000: 526.700.000TL - 2001: 821.600.000TL - 2002: 1.258.600.000TL - 2003: 2.001.100.000TL - 2004: 2.571.400.000TL - 2005: 2.859,30 YTL - 2006: 3,139,00 YTL - 2007: 3,383,00 YTL - 2008: 3.626,00 YTL - 2009: 3.626,00 YTL - 2010: 4.150,00 TL - 2011: 4.469,00 TL - 2012: 4.927,00 TL - 2013: 5.311,00 TL - 2014: 5.519,00 TL. - 2015: 6.076,00 TL - 2016: 6.415,00 TL - 2017: 6.660 TL) uygulanır.
ONBİRİNCİ KISIM
Çeşitli Hükümler
Ek Madde 0009:
(17.10.1996 tarih ve 4199 sayılı Kanunun 43 üncü maddesiyle eklenmiştir.) Tutanakların tutulması sırasında uyulacak esas ve usuller, tarafların haklarının eşitlik ilkesine uygun şekilde korunmasını esas alan, İçişleri Bakanlığınca çıkarılacak yönetmelikte düzenlenir.
ONBİRİNCİ KISIM
Çeşitli Hükümler
Ek Madde 0010:
(17.10.1996 tarih ve 4199 sayılı Kanunun 43 üncü maddesiyle eklenmiştir.) Karayollarının yapım, bakım ve işletmesinden sorumlu olan tüm kamu ve özel kuruluşların projelerini yapan ve uygulayan yetkili ve sorumlu kişiler, çağdaş ilim ve teknik esaslarına uymak ve uygulamak konusunda Karayolu Trafik Güvenliği Kurulunun önerilerini kuruluş kanunlarına uygun olacak şekilde değerlendirmek zorundadırlar.
ONBİRİNCİ KISIM
Çeşitli Hükümler
Ek Madde 0011:
(17.10.1996 tarih ve 4199 sayılı Kanunun 43 üncü maddesiyle eklenmiştir.) Bu Kanunun 114 üncü maddesinin birinci fıkrasında belirtilen suç veya ceza tutanağını tanzim ile görevlendirilenlerin ika edecekleri suçlardan Türk Ceza Kanununun 181, 209, 211, 212, 228, 240 ıncı maddelerinde yazılı fiilleri yapanlar hakkında belirtilen maddelerde geçen cezalar yarı nispetinde artırılarak hükmolunur ve bu suçları işleyenlerin meslekle ilişkileri kesilir.
ONBİRİNCİ KISIM
Çeşitli Hükümler
Ek Madde 0012:
(15.01.2003 tarih ve 24994 sayılı Resmi Gazete de yayımlanan 4785 sayılı Kanunun 5 inci maddesiyle değişen şekli.) Konaklama yerleri ve belediye mücavir alanları hariç olmak üzere, otoyollarda ve Devlet karayollarında yapılacak ve açılacak yapı ve tesislerde alkollü içki satılmasına izin verilmez.
ONBİRİNCİ KISIM
Çeşitli Hükümler
Ek Madde 0013:
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
ONBİRİNCİ KISIM
Çeşitli Hükümler
Ek Madde 0014:
(27.04.2005 tarih ve 25798 sayılı Resmi Gazete de yayımlanan 5335 sayılı Kanunun 11 inci maddesiyle eklenmiştir.) Buluntu olması nedeniyle veya bu Kanun hükümleri gereğince trafikten men edilerek alıkonulan, ancak sahipleri tarafından altı ay içinde teslim alınmayan veya aranmayan araçlar Hazinece satılarak, bedelleri emanet hesabına alınır. Bu araçların maliklerinden adresi bilinenlere, satışından önce tebligat yapılır.
(2. Fıkra 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 8. Maddesi ile Değişmiştir.) Birinci fıkra kapsamındaki araçların sicilinde bulunan satılamaz, devredilemez, haciz, ihtiyati haciz, rehin gibi şerhler için ilgili kurumlara, bu araçların satılacağı hususu bildirilir ve satış işlemlerine başlanır, araçların üzerinde bulunan tüm şerhler ayrıca bir işleme gerek olmaksızın, satış tarihinden itibaren kalkmış sayılarak varsa tescil kayıtları buna göre düzeltilir.
(Fıkra 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 8. Maddesi ile Eklenmiştir) İşlem yapılacak aracın tanıtımına yarayan şasi ve/veya motor seri numaralarının bulunmaması veya düşmüş olması ya da tamir veya tadil gibi nedenlerle silinmiş yahut tahrip edilmiş olması durumunda bu eksiklikler satış işlemini gerçekleştirecek kurum tarafından ilgili mevzuat kapsamında tamamlanarak araç satışa hazır hâle getirilir. Şu kadar ki, aracın tescil kaydındaki haciz, ihtiyati haciz, rehin gibi şerhler satış sonrasında satış bedeli üzerinde devam eder. Satış konusu aracın vergi, ceza veya prim gibi borçları, satıştan önceki sahibine ait olup, mülkiyet ilgiliye tüm borç ve yüklerinden ari olarak geçer.
(Fıkra 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 8. Maddesi ile Eklenmiştir) Satış kapsamında dosyaya ödenen tutardan; sırasıyla muhafaza ve satış için yapılan giderler, aracın tanıtımına yarayan numaraların tespitine ve tamamlanmasına dair giderler ve vergi, resim veya harç gibi malın aynından kaynaklanan alacaklar ödendikten sonra kalan tutarın tüm alacaklıların alacağını karşılaması hâlinde hak sahiplerine 6183 sayılı Amme Alacaklarının Tahsil Usulü Hakkında Kanun ve 9/6/1932 tarihli ve 2004 sayılı İcra ve İflas Kanunu hükümleri çerçevesinde dağıtılır ve bakiye bir tutar bulunması hâlinde bu tutar, muhafaza edilir, kamu bankalarında nemalandırılır ve satıldığı tarihten itibaren beş yıl içinde müracaat hâlinde nemalarıyla birlikte hak sahiplerine ödenir. Beş yıl içinde herhangi bir müracaatın olmaması hâlinde söz konusu bedeller Hazineye irat kaydedilir.
(Fıkra 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 8. Maddesi ile Eklenmiştir) Satış kapsamında dosyaya ödenen tutardan; sırasıyla muhafaza ve satış için yapılan giderler, aracın tanıtımına yarayan numaraların tespitine ve tamamlanmasına dair giderler ve vergi, resim veya harç gibi malın aynından kaynaklanan alacaklar ödendikten sonra kalan tutar, tüm alacaklıların alacağını karşılamazsa sıra cetveli yapılmak üzere ilgili kuruma gönderilir.
Ek Madde 0015:
(Madde 06.06.2008 tarih ve 26898 sayılı Resmi Gazetede yayımlanan Kanun ile Eklenmiştir)
Emniyet Genel Müdürlüğü bütçesine trafik idari para cezası karar tutanaklarının tebliği amacıyla konulan ödeneğin yetmemesi halinde, münhasıran bu gider için kullanılmak üzere, bir önceki yıl trafik idari para cezaları gelir gerçekleşmesinin yüzde 10'una kadar ödenek eklemeye Maliye Bakanı yetkilidir.
Ek Madde 0016:
(Madde 25.02.2011 Tarih ve 27857 Sayılı Resmi Gazetede Yayınlanan 6111 Sayılı Kanun ile Eklenmiştir.)
Belediyelerce veya sermayesinin tamamı belediyelere ait şirketler tarafından (1) kendi bütçe kaynakları kullanılarak, karayollarında can ve mal güvenliğini sağlamak, düzenli ve güvenli trafik akışını temin etmek amaçlarına hizmet etmek üzere kurulmuş veya kurulacak elektronik sistemlerin Emniyet Genel Müdürlüğünce trafik ihlallerinin tespiti amacıyla kullanılması durumunda, aylık dönemler halinde yapılan tespitlere dayanılarak düzenlenen trafik idari yaptırım karar tutanaklarında yer alan trafik idari para cezasının % 30'u oranındaki tutar, izleyen ayın sonuna kadar Emniyet Genel Müdürlüğü bütçesinden ilgili belediyelere sistem kullanımı hizmet bedeli olarak ödenir. (Cümle 07.09.2016 tarih ve 29824 sayılı Resmi Gazetede yayımlanan 6745 Sayılı Kanun ile Eklenmiştir) Elektronik sistemlerin belediyeler tarafından hasılat paylaşımı yoluyla kurdurulması ve işlettirilmesi hâlinde belediyelere ödenecek tutar, elektronik sistemlerin yatırım maliyetine ulaşıncaya kadar %30, sonrasında %15 olarak uygulanır.
Bu madde kapsamında hizmetinden yararlanılacak elektronik sistemlerin taşıması gereken teknik özellikler, kurulması gereken yerler ve belediyelerle yapılacak protokollere ilişkin diğer şartlar ile maddenin uygulamasına ilişkin usul ve esaslar Maliye Bakanlığı ve İçişleri Bakanlığınca (Emniyet Genel Müdürlüğü) müştereken belirlenir. (1) (Altı Çizili İbare 07.09.2016 Tarih ve 29824 Sayılı Resmi Gazetede Yayımlanan 6745 sayılı Kanun İle eklenmiştir.)
Ek Madde 0017: Aday sürücülük
(Madde 02.08.2013 Tarih ve 28726 Sayılı resmi Gazetede Yayımlanan 6495 Sayılı Kanun ile Eklenmiştir.)
İlk defa sürücü belgesi alanlar en az bir yıl süre ile aday sürücü olarak kabul edilirler.
Aday sürücülüğün süresi, aday sürücülerin sürücü belgelerinin iptal edilme ve yeniden sürücü belgesi alma şartları ile diğer usul ve esaslar yönetmelikle düzenlenir.
Aday sürücülerle ilgili olarak yönetmelikte belirtilen iptal edilme şartlarının oluşması hâlinde, bu Kanunun 6 ncı maddesinde sayılan görevliler tarafından sürücü belgeleri iptal edilir.
Ek Madde 0018: Noterliklere devir
(Madde 06.01.2017 Tarih ve 29940 Sayılı resmi Gazetede Yayımlanan 680 Sayılı Khk ile [7072/60 md. ile Aynen Kabul] Eklenmiştir.)
Emniyet Genel Müdürlüğünce yürütülen araç tescil hizmetlerine ilişkin iş ve işlemler, bu Kanunun 131 inci maddesi hükümleri saklı kalmak üzere, Türkiye Noterler Birliği koordinesinde noterliklere devredilebilir. Bu durumda;
a) Araç tescil işlemlerine ilişkin olarak noterliklere devredilen iş ve işlemler hakkında mevzuatta Emniyet birimlerine yapılmış olan atıflar, noterliklere yapılmış sayılır.
b) Araç sicil ve tescil sistemi veri tabanı Türkiye Noterler Birliğince tutulur ve bu kuruluşça yönetimi ve güvenliği sağlanır. Veri tabanında yer alan bilgiler anlık olarak Emniyet Genel Müdürlüğü ve Jandarma Genel Komutanlığı (1) ile paylaşılır.
c) Araç tescil işlemi karşılığında, noterler tarafından alınacak ücret, araç tescil hizmetlerine ilişkin iş ve işlemler ile bu maddenin uygulanmasına ilişkin usul ve esaslar; Bilim, Sanayi ve Teknoloji Bakanlığı, Maliye Bakanlığı ve Ulaştırma, Denizcilik ve Haberleşme Bakanlığı ile Türkiye Noterler Birliğinin görüşleri alınarak, Adalet Bakanlığı ve İçişleri Bakanlığınca müştereken çıkarılan yönetmelikle belirlenir.
ç) Devir işlemleri tamamlanıncaya kadar, araç tescil işlemlerine ilişkin iş ve işlemler daha önce bu görev ve hizmetleri yapmakta olan birimler tarafından yürütülmeye devam olunur.
Araç sicilleri ve bu sicillerin tutulmasına dayanak olan belgeler gizlidir. Bunlar, yetkili ve sorumlular ile teftiş ve denetim yetkisi olanlar dışında kimse tarafından görülüp incelenemez. Mahkemeler bu hükmün dışındadır. Bu bilgileri işleyen görevliler ve araç kayıtlarından faydalanan diğer görevliler de bu gizliliğe uymak zorundadırlar.
Birinci fıkrada devre ilişkin öngörülen hükümler istihbarat, gizlilik veya güvenlik gerektiren hizmetlerde kullanılan araçların her türlü tescil işlemi ile belge ve plakalarını verme ve sivil plaka işlemleri hakkında uygulanmaz.
(1) Altı Çizili İbareler 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 26. Maddesi ile eklenmiştir.
Ek Madde 0019:
(Madde 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 188. Maddesi ile Eklenmiştir.)
Mevzuatta Karayolu Güvenliği Yüksek Kurulu ile Karayolu Trafik Güvenliği Kuruluna yapılmış olan atıflar, Cumhurbaşkanınca belirlenen kurul veya mercie yapılmış sayılır.
ONİKİNCİ KISIM
Geçici Hükümler
Geçici Madde 0001:
6085 Sayılı Karayolları Trafik Kanununa ve bu Kanuna göre verilen araçlara ait belgelerle şoför ehliyetnameleri ve sürücü belgelerinin değiştirilip yenilenmesi bilgi işlem merkezi hizmete konulduktan sonra yönetmelikte belirtilen usul, esas ve şartlara göre yapılır. Bu işlemlere İçişleri Bakanlığının tespit ve ilan edeceği tarihte başlanır ve iki yıl içinde tamamlanır.
Bu değiştirme ve yenilemeler harca tabi değildir.
İki yıllık süre sonunda değiştirilmeyen, araçlara ait belgelerle şoför ehliyetnameleri ve sürücü belgeleri, değiştirilinceye kadar geçersiz sayılır.
Geçersiz belgelerle araç kullanılması veya aracın trafiğe çıkarılması halinde şoför ve sürücüler araç kullanmaktan ve bu araçlar trafikten men edilir.
ONİKİNCİ KISIM
Geçici Hükümler
Geçici Madde 0002:
6085 sayılı Karayolları Trafik Kanununa göre verilmiş olan şoför ehliyetnameleri değiştirilinceye kadar;
Amatör ve profesyonel şoför ehliyetnamesi sahipleri bu Kanunun 38 inci maddesinde belirtilen (B) sınıfı sürücü belgesi ile kullanılan araçları,
Ağır vasıta ehliyetname sahipleri ise bu Kanuna göre (C) ve (D) sınıfı sürücü belgesi ile kullanılan araçları ve en az iki yıllık ağır vasıta ehliyetnamesi sahibi olmak şartıyla da (E) sınıfı sürücü belgesi ile kullanılan araçları,
Kullanabilirler.
ONİKİNCİ KISIM
Geçici Hükümler
Geçici Madde 0003:
Bu Kanunun yürürlüğe girdiği tarihten önce edinilmiş ve çeşitli nedenlerle tescili yapılmamış tarımda kullanılan lastik tekerlekli traktörlerin tescili, bu Kanunun yürürlüğe girdiği tarihten başlayarak bir yıl içinde, tescil için başvuranların aracın sahibi olduklarını kanıtlayan bir belge vermeleri şartı ile yapılır.
Bu Kanunun yürürlüğe girdiği tarihten önce satışı yapılmış olan araçların trafikte ve vergi kaydında maliki olarak görünen eski sahipleri, bu Kanunun yürürlüğe girdiği tarihten itibaren bir yıl içinde, noterlikçe düzenlenen satış belgesi ile trafik bürosuna başvurduklarında, yeni malikin de beraber başvurusu veya muvafakatı aranmaksızın trafik kaydı ve trafiğin duyurusu ile de vergi kaydı yeni maliki adına devir edilir, Satışlar zincirleme devam etmiş ise bu işlemler de ayrıca zincirleme devam edebilir.
Bu şekilde yapılan tescillerde taşıt alım vergisinin alıcı tarafından ödenmemiş olması halinde işlemi yapan tescil memurları 1318 sayılı Finansman Kanununun 10 uncu maddesine göre sorumlu tutulmazlar.
ONİKİNCİ KISIM
Geçici Hükümler
Geçici Madde 0004:
6085 sayılı Karayolları Trafik Kanunu gereğince işleme konan para cezalarının takip ve sonuçlandırılmasına bu Kanunun yürürlüğe girdiği tarihten sonra da anılan kanun hükümlerine göre devam olunur.
ONİKİNCİ KISIM
Geçici Hükümler
Geçici Madde 0005:
Bu Kanunun 42 nci maddesinin birinci fıkrası uyarınca sınavların trafik zabıtasınca yapılmasına Kanunun yayımı tarihinden itibaren en geç bir ay içinde başlanır. Sınavların trafik zabıtasınca yapılmasına başlanıncaya kadar, 6085 sayılı Kanun uyarınca görev yapmakta olan sınav komisyonlarının görev ve yetkileri devam eder.
(18.01.1985 245 sayılı KHK. nin 15 inci maddesiyle eklenen fıkralar.) Sürücü belgesi alacakların sınavlarının 42 nci maddeye göre sürücü kurslarında yapılmasına ve sürücü adaylarından 41 inci maddenin ç fıkrası gereğince herhangi bir sürücü kursunu başarı ile bitirdiklerini belgeleyen sertifika istenmesine 01.01.1987 tarihinde başlanır.
42 nci maddenin a bendi hükümlerine göre sürücülerin sınavlarının sürücü kurslarında yapılmasına ve sürücü adaylarından sertifika istenmesine başlanacağı tarihe kadar, 6085 sayılı Kanuna göre şoför ehliyetnamesi ve bu Kanuna göre de, sürücü belgesi alacak olanların sınavları aşağıdaki esaslara göre trafik zabıtası personeli tarafından;
Bu Kanunun ilgili maddelerinin yürürlük tarihine kadar 6085 sayılı Kanuna göre çıkarılmış bulunan yönetmelikteki esas ve usullere göre,
Bu Kanunun ilgili maddelerinin yürürlük tarihinden itibaren ise sürücü sınavları 42 nci maddenin (c) fıkrası hükümleri gereğince çıkarılan yönetmelikte belirtilen esas ve usullere göre,
Yapılır.
ONİKİNCİ KISIM
Geçici Hükümler
Geçici Madde 0006:
Taksimetrelerin hangi il ve ilçelerde hangi tarihten itibaren, takoğrafların, öncelikle hangi cins araçlarda hangi tarihten itibaren kullanılacağına ilişkin esaslar yönetmelikte gösterilir.
ONİKİNCİ KISIM
Geçici Hükümler
Geçici Madde 0007:
(18.11.1986 tarih ve 3321 sayılı Kanunun 2 nci maddesiyle eklenmiştir.) Kamu kurum ve kuruluşlarınca bu Kanunun yürürlük tarihinden önce yük naklettirmek amacıyla yapılan mukavelelerle ilgili fiyat farkı dahil her türlü düzenleme yapmaya Ekonomik İşler Yüksek Koordinasyon Kurulu yetkilidir.
ONİKİNCİ KISIM
Geçici Hükümler
Geçici Madde 0008:
(03.11.1988 tarih ve 3493 sayılı Kanunun 56 ncı maddesiyle eklenmiştir.) Şoför Ehliyetnameleri ve Sürücü Belgeleri değiştirilip yenileninceye ve sürücü sicillerine ait kayıtlar Bilgi İşlem Merkezine aktarılıncaya kadar, bu Kanunun 118 inci maddesinde öngörülen ceza puanı uygulaması, Emniyet Genel Müdürlüğünün birimleri tarafından Yönetmelikte gösterilen usul ve esaslara göre yapılır.
Ceza puanı uygulamasına İçişleri Bakanlığının tespit ve ilan edeceği tarihte başlanır.
ONİKİNCİ KISIM
Geçici Hükümler
Geçici Madde 0009:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Bu Kanunun yürürlüğe girdiği tarihten önce edinilmiş ve çeşitli sebeplerle tescili yapılmamış olan tarımda kullanılan lastik tekerlekli traktörler ile varsa bunlara ait römork ve yarı römorklar ile motorlu bisiklet ve motosikletlerin tescil işlemleri bu Kanunun yürürlüğe girdiği tarihten itibaren bir yıl içinde tamamlanır. Bu süre gerektiğinde İçişleri Bakanlığınca bir yıla kadar uzatılabilir.
ONİKİNCİ KISIM
Geçici Hükümler
Geçici Madde 0010:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Bu Kanunun yürürlüğe girdiği tarihten önce satışı yapılmış olan araçların trafikte ve vergi kaydında malik olarak görülen eski sahiplerinin, bu Kanunun yürürlüğe girdiği tarihten itibaren bir yıl içinde noterlikçe düzenlenen satış belgesi ile trafik şube veya bürolarına müracaatları halinde, önceki malik adına olan kayıt ve tescil işlemi silinerek son malik adına kayıt ve tescil işlemi yapılır. Ayrıca bu işlem, ilgili vergi dairesine bildirilir.
ONİKİNCİ KISIM
Geçici Hükümler
Geçici Madde 0011:
(17.10.1996 tarih ve 4199 sayılı Kanunun 46 ncı maddesiyle eklenmiştir.) 2918 sayılı Kanunun bu Kanunla değiştirilen hükümlerinde öngörülen yönetmelikler kanunla görev verilen bakanlık veya kuruluşlarca diğer yönetmelikler ilgili bakanlıkların görüşü alınarak İçişleri Bakanlığınca bu Kanunun yayımı tarihinden itibaren 6 ay içerisinde çıkarılır.
Bu Kanunun 108 inci maddesinde sözü edilen yönetmelik bu Kanunun yayımlandığı tarihten itibaren 6 ay içinde yürürlüğe konulur. Bu yönetmelik yürürlüğe girinceye kadar, garanti fonu uygulamasına ilişkin yürürlükte bulunan yönetmelik hükümlerinin uygulanmasına devam olunur.
ONİKİNCİ KISIM
Geçici Hükümler
Geçici Madde 0012:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Emniyet Genel Müdürlüğünün teşkilat ve kuruluşu, bu Kanun esaslarına göre yeniden düzenleninceye ve bu düzenleme gereğince genel hükümlere göre yeni kadro tespit ve ihdas edilinceye kadar bu Kanunun yürürlüğe girdiği tarihte uygulanmakta olan mevcut kadroların kullanılmasına devam olunur.
ONİKİNCİ KISIM
Geçici Hükümler
Geçici Madde 0013:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Bu Kanun ile yapılan yeni düzenleme sebebi ile kadro ve unvanları değişmeyenler yeni kadrolarına atanmış sayılırlar. Kadro ve görev unvanları değişenler veya kaldırılanlar yeni bir kadroya atanıncaya kadar durumlarına uygun işlerde görevlendirilirler ve eski kadrolarına ait aylık, ek gösterge ve her türlü hakları yeni görevlerinde kaldıkları sürece şahıslarına bağlı olarak saklı tutulur.
ONİKİNCİ KISIM
Geçici Hükümler
Geçici Madde 0014:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Emniyet Genel Müdürlüğü, teşkilatını en geç 6 ay içinde bu Kanuna uygun hale getirir.
ONİKİNCİ KISIM
Geçici Hükümler
Geçici Madde 0015:
(17.10.1996 tarih ve 4199 sayılı Kanunun 46 ncı maddesiyle eklenmiştir.) Bu Kanunun yayımından başlayan ilk iki aylık sürede, Türkiye Cumhuriyeti sınırları içinde yayın yapan ulusal, bölgesel, yerel radyo ve televizyonlar, 3984 sayılı Radyo ve Televizyonların Kuruluş ve Yayınları Hakkında Kanunun 4 üncü maddesinin birinci fıkrasının (p) bendi gereğince yapacakları haftalık eğitim programlarının en az 2 saatini bu Kanunun getirdiği değişikliklerin tanıtımına ayırmak zorundadırlar.
ONİKİNCİ KISIM
Geçici Hükümler
Geçici Madde 0016:
(08.03.2000 tarih ve 4550 sayılı Kanunun 4 üncü maddesiyle eklenen ve 12.03.2000 tarihinden geçerli olarak yürürlüğe giren şekli.) 2918 sayılı Karayolları Trafik Kanununun 41 inci maddesinin 4199 sayılı Kanunla değişik (b) bendinde öngörülen A1, A2, B, C, D ve E sınıfı sürücü belgesi alacak olanlarda aranan en az ortaokul veya sekiz yıllık temel eğitimi bitirmiş bulunmaları şartı, 31.12.2004 tarihine kadar aranmaz. İlkokul mezunu olmaları yeterli sayılır.
ONİKİNCİ KISIM
Geçici Hükümler
Geçici Madde 0017:
(15.01.2003 tarih ve 24994 sayılı Resmi Gazete de yayımlanan 4785 sayılı Kanunun 6 ncı maddesiyle eklenmiştir.) Bu Kanunun ek 12 nci maddesi kapsamına giren ve daha önce yapılmış veya açılmış yapı ve tesislerde bu Kanunun yayımı tarihinden itibaren bir yıl içinde ek 12 nci maddede belirtilen yükümlülükler yerine getirilir.
ONİKİNCİ KISIM
Geçici Hükümler
Geçici Madde 0018:
(31.07.2004 tarih ve 25539 sayılı Resmi Gazete de yayımlanan 5228 sayılı Kanunun 47 nci maddesiyle eklenen ve 01.01.2005 tarihinden geçerli olarak yürürlüğe giren şekli.) Araç muayenesi ile ilgili olarak Karayolları Genel Müdürlüğünce verilen hizmet, yetkilendirilen gerçek veya tüzel kişilerce faaliyete geçirilinceye kadar devam eder. Karayolları Genel Müdürlüğü tarafından yapılan muayeneler için 35 inci maddede belirtilen muayene ücreti ile bu ücretin genel katma değer vergisi oranı kadar fazlasından oluşan tutar, Teknik Muayene Harcı olarak vergi dairelerince tahsil edilir. Bu harç hakkında 492 sayılı Harçlar Kanunu hükümleri uygulanır.
ONİKİNCİ KISIM
Geçici Hükümler
Geçici Madde 0019:
(11.05.2006 tarih ve 26165 sayılı Resmi Gazete de yayımlanan 5495 sayılı Kanunun 5 inci maddesiyle eklenmiştir.) Araçların ağırlık kontrollerini yapmak veya yaptırmak ve aykırı görülen hususlar ile ilgili olarak Karayolları Genel Müdürlüğünce verilen hizmet, Ulaştırma Bakanlığınca veya yetkilendirilen gerçek veya tüzel kişilerce yapılmak üzere faaliyete geçirilinceye kadar devam eder.
ONİKİNCİ KISIM
Geçici Hükümler
Geçici Madde 0020:
(05.07.2006 tarih ve 26219 sayılı Resmi Gazete de yayımlanan 5537 sayılı Kanunun 2 nci maddesiyle eklenmiştir.) 2918 sayılı Karayolları Trafik Kanununun 41 inci maddesinin (b) bendinde öngörülen A1, A2, B, C, D ve E sınıfı sürücü belgesi alacak olanlarda aranan en az ortaokul veya sekiz yıllık temel eğitimi bitirmiş bulunmaları şartı, bu Kanunun yürürlüğe girdiği tarihten itibaren beş yıl süreyle aranmaz. İlkokul mezunu olmaları yeterli sayılır.
ONİKİNCİ KISIM
Geçici Hükümler
Geçici Madde 0021:
(19.01.2011 tarih ve 27820 sayılı Resmi Gazete de yayımlanan Kanun ile eklenmiştir.)
Bu Kanunun 110 uncu maddesinin birinci fıkrasının göreve ilişkin hükmü, yürürlüğe girdiği tarihten önce idari yargıda ve Askeri Yüksek İdare Mahkemesinde açılmış bulunan davalara uygulanmaz.
ONİKİNCİ KISIM
Geçici Hükümler
Geçici Madde 0022:
(Madde 02.08.2013 Tarih ve 28726 Sayılı resmi Gazetede Yayımlanan 6495 Sayılı Kanun ile Eklenmiştir.)
Sürücü belgesi sınıfları, sürücü belgelerine ait esaslar ve sürücü adaylarında aranacak şartlar yönetmelikte belirleninceye kadar bu Kanunun 38, 39 ve 41 inci maddelerinin değişiklikten önceki halleri uygulanır.
Bu Kanunun yürürlüğe girdiği tarihte sürücü belgesi sahibi olanlar ile motorlu taşıt sürücü sertifikası bulunan veya sürücü kurslarına kayıt yaptırmış olanların alacakları sürücü belgelerinin yönetmelikte belirlenen yeni sınıf sürücü belgeleri ile değiştirilmesi zorunludur. Bu belgelerin değiştirileceği sürücü belgesi sınıfları yönetmelikle belirlenir.
Bu maddenin yürürlüğe girdiği tarihten önce verilmiş olan ve bu Kanuna göre değiştirilmesi zorunlu olan sürücü belgelerinin değiştirme işlemleri İçişleri Bakanlığınca belirlenen süreler içinde tamamlanır. Bu değiştirme işlemlerinden harç alınmaz, ancak 13 Türk Lirası indirimli değerli kağıt bedeli ve bu Kanunun 131 inci maddesinin son fıkrası kapsamında da 2 Türk Lirası bedel ödenir. Belirlenen süre içinde değiştirilmeyen sürücü belgeleri geçersiz sayılır. Ancak, başvuruları hâlinde, gerekli harçlar ve indirimsiz değerli kâğıt bedeli ödendikten sonra kendilerine geçersiz sayılan sürücü belgesinin karşılığı olan yeni sürücü belgesi verilir. Bu işlemlere ait usul ve esaslar İçişleri Bakanlığınca belirlenir.
ONİKİNCİ KISIM
Geçici Hükümler
Geçici Madde 0023:
(Madde 06.01.2017 Tarih ve 29940 Sayılı resmi Gazetede Yayımlanan 680 Sayılı Khk ile [7072/61 md. ile Aynen Kabul] Eklenmiştir.)
Mevcut araçları için Jandarma Genel Komutanlığı ve Sahil Güvenlik Komutanlığınca bu Kanunun 22 nci maddesinin birinci fıkrasının (e) bendine göre yapılacak tescil işlemleri bu maddenin yayımı tarihinden itibaren üç ay içinde tamamlanır.
ONİKİNCİ KISIM
Geçici Hükümler
Geçici Madde 0024:
(Madde 06.01.2017 Tarih ve 29940 Sayılı resmi Gazetede Yayımlanan 680 Sayılı Khk ile [7072/61 md. ile Aynen Kabul] Eklenmiştir.)
Bu Kanunun 115 inci maddesinin sekizinci fıkrasının uygulanmasına ilişkin yönetmelik, bu maddenin yayımı tarihinden itibaren altı ay içinde yürürlüğe konulur.
ONİKİNCİ KISIM
Geçici Hükümler
Geçici Madde 0025:
(Madde 28.12.2018 Tarih ve 30639 Sayılı Resmi Gazetede Yayımlanan 7159 Sayılı Kanunun 3. maddesi ile Eklenmiştir.)
Bu Kanundaki fiiller için uygulanan ceza tutarları hakkında ek 3 üncü maddenin birinci fıkrası hükmü 2019 yılında uygulanmaz.
ONİKİNCİ KISIM
Geçici Hükümler
Geçici Madde 0026 :
(Madde 12.03.2023 tarih ve 32130 sayılı Resmi Gazetede yayımlanan 7440 Sayılı Kanunun 15. Maddesi ile Eklenmiştir.)
Bu maddenin yürürlüğe girdiği tarihten önce bu Kanun kapsamında sürücülere uygulanan trafik idari para cezalarına istinaden verilen ve aktif durumda olan ceza puanları pasif duruma getirilerek ceza puanı hesaplamasında dikkate alınmaz.
Bu maddenin yürürlüğe girdiği tarihten önce 47 nci maddenin üçüncü fıkrası, 51 inci maddenin üçüncü fıkrası ve 118 inci maddenin ikinci ve üçüncü fıkraları kapsamında geçici olarak geri alınan ve ilgilisine teslim edilmemiş olan sürücü belgelerinin geçici geri almaları pasif duruma getirilir ve aynı maddelerde belirtilen süre ve şartlar aranmaksızın ilgilinin müracaatı üzerine iade edilir ve daha sonraki geri alma işlemi hesaplamalarında dikkate alınmaz.
Pasif duruma getirilen geçici geri alma süreleri ve ceza puanları, bu maddenin yürürlüğe girdiği tarihten önceki tüm adli ve idari işler bakımından ilgilisine herhangi bir hak veya istisna sağlamaz ve uygulanmış olan trafik idari para cezalarını ortadan kaldırmaz.
ONİKİNCİ KISIM
Geçici Hükümler
Ek Geçici Madde:
(27.08.1991 tarih ve 3759 sayılı Kanunun 2 nci maddesiyle eklenmiştir.) Trafik hizmetlerinin yurt sathında yürütülmesi için gerekli personel, araç ve gereçler Emniyet Genel Müdürlüğünce 2 yıl içinde sağlanır.
ONÜÇÜNCÜ KISIM
Kaldırılan Hükümler, Yürürlük ve Yürütme
Madde 0136: Yürürlükten kaldırılan hükümler
6085 sayılı Karayolları Trafik Kanunu ile ek ve değişiklikleri ve diğer kanunların bu Kanuna aykırı hükümleri yürürlükten kaldırılmıştır.
ONÜÇÜNCÜ KISIM
Kaldırılan Hükümler, Yürürlük ve Yürütme
Madde 0137: Yürürlüğe girme
Bu Kanunun;
42 nci maddesinin birinci fıkrası ile 51, 68, 135 ve Geçici 5 inci maddeleri yayımı tarihinde,
118 ve 132 nci maddeleri, bilgi işlem merkezi faaliyete başladıktan ve geçici 1 inci maddesindeki işlemler tamamlandıktan sonra,
(16.10.1984 tarih ve 3058 sayılı Kanunun 2 nci maddesiyle değişen şekli.) Diğer maddeleri de bu Kanunun yayımı tarihinden 20 ay sonra,
Yürürlüğe girer.
ONÜÇÜNCÜ KISIM
Kaldırılan Hükümler, Yürürlük ve Yürütme
Madde 0138: Yürütme
Bu Kanun hükümlerini Bakanlar Kurulu yürütür.
(Liste 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 42. Maddesi ile Eklenmiştir)
(1) Sayılı Liste
• TBMM Başkanı
• Cumhurbaşkanı yardımcıları
• TBMM'de en çok üyeye sahip birinci siyasi parti grup başkanı
• TBMM'de en çok üyeye sahip ikinci siyasi parti grup başkanı
• Eski Cumhurbaşkanları
• Anayasa Mahkemesi Başkanı
• Yargıtay Birinci Başkanı
• Danıştay Başkanı
• Sayıştay Başkanı
• Bakanlar
• TBMM Başkanvekilleri
• TBMM'de grubu bulunan siyasi partilerin genel başkanları
• TBMM üyeleri (TBMM Kurumsal Protokol Listesi esas alınır.
• Yükseköğretim Kurulu Başkanı
• Genelkurmay Başkanı
• Diyanet İşleri Başkanı
• Cumhurbaşkanlığı Genel Sekreteri (1)
• Uyuşmazlık Mahkemesi Başkanı
• TBMM Genel Sekreteri
• Cumhurbaşkanlığına bağlı kurum ve kuruluş yöneticileri (Milli İstihbarat Teşkilatı Başkanı, Savunma Sanayii Başkanı, Devlet Denetleme Kurulu Başkanı, Milli Güvenlik Kurulu Genel Sekreteri, Strateji ve Bütçe Başkanı, İletişim Başkanı, Cumhurbaşkanı Özel Kalem Müdürü, Devlet Arşivleri Başkanı, Milli Saraylar İdaresi Başkanı)
• Yargıtay Cumhuriyet Başsavcısı
• Danıştay Başsavcısı
• Yüksek Seçim Kurulu Başkanı
• Anayasa Mahkemesi üyeleri
• Bakan yardımcıları
• İl Valileri
• Kuvvet Komutanları
• Jandarma Genel Komutanı, Emniyet Genel Müdürü, Sahil Güvenlik Komutanı
• Hâkimler ve Savcılar Kurulu Başkanvekili
(1) Cumhurbaşkanlığı İdari İşler Başkanı İbaresi 01.07.2025 tarih ve 32943 sayılı Resmi Gazetede yayımlanan 7551 Sayılı Kanunun 8. Maddesi ile Cumhurbaşkanlığı Genel Sekreteri şeklinde değişmiştir.
Geçici Madde 0001:
Bu Kanunda geçen Türk Lirası ibaresi karşılığında, uygulamada 28.01.2004 tarihli ve 5083 sayılı Türkiye Cumhuriyeti Devletinin Para Birimi Hakkında Kanun hükümlerine göre ülkede tedavülde bulunan para Yeni Türk Lirası olarak adlandırıldığı sürece bu ibare kullanılır.
Yükleyen: yasinuzunoglu
