5374 sayılı Sıvılaştırılmış Petrol Gazları (LPG) Piyasası Kanunu ve Elektrik Piyasası Kanununda Değişiklik Yapılmasına Dair Kanunda Değişiklik Yapılmasına İlişkin Kanun
Yayımlandığı Resmî Gazete Tarihi: 06.07.2005
Yayımlandığı Resmî Gazete Sayısı: 25867
Kabul Tarihi	24.06.2005
TÜRKİYE BÜYÜK MİLLET MECLİSİ BAŞKANLIĞINA
Sıvılaştırılmış Petrol Gazları (LPG) Piyasası Kanununda Değişiklik Yapılmasına Dair Kanun Teklifim ve gerekçesi ilişikte sunulmuştur.
Gereğini arz ederim.
GENEL GEREKÇE
Bu Kanun Teklifi ile ihracatta uluslararası rekabetin sübvanse edilebilmesi ve seramik imalatçılarının mevcut pazar paylarını korumaları amaçlanmaktadır.
ADALET VE KALKINMA PARTİSİ GRUP BAŞKANVEKİLİ BURSA MİLLETVEKİLİ FARUK ÇELİK'İN TEKLİFİ
SIVILAŞTIRILMIŞ PETROL GAZLARI (LPG) PİYASASI KANUNUNDA DEĞİŞİKLİK YAPILMASINA DAİR KANUN TEKLİFİ
Madde - 1.
02.03.2005 tarihli ve 5307 sayılı Sıvılaştırılmış Petrol Gazları (LPG) Piyasası Kanununun geçici 7 nci maddesinin birinci fıkrasında yer alan 1.1.2005 ila 31.12.2005 tarihleri ibaresi 01.06.2003 ila 31.12.2005 tarihleri olarak, ikinci fıkrası ise Bu işletmelere 2005 yılı içinde doğalgaz verilmesi halinde, maliyet farkına ilişkin hesaplama ve ödemeler, doğalgaz verildiği tarihten önceki dönemle sınırlı tutulur. şeklinde değiştirilmiştir.
Madde - 2.
Bu Kanun yayımlandığı tarihte yürürlüğe girer.
Madde - 3.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Bu Teklif ile; LPG ve LNG kullanarak seramik üreten sanayicilerin, farklı enerji olan doğal gaza geçene kadarki dönemlerine ait haksız rekabeti önlemek amaçlanmaktadır.
Madde - 2.
Yürürlük maddesidir.
Madde - 3.
Yürütme maddesidir.
Plan ve Bütçe Komisyonu Raporu
T.C.
Plan ve Bütçe Komisyonu
Esas No	2/538
Karar No	43
23.06.2005
TÜRKİYE BÜYÜK MİLLET MECLİSİ BAŞKANLIĞINA
Bursa Milletvekili Faruk Çelik tarafından hazırlanarak 14.06.2005 tarihinde Türkiye Büyük Millet Meclisi Başkanlığına sunulan ve Başkanlıkça 15.06.2005 tarihinde tali komisyon olarak Sanayi, Ticaret, Enerji, Tabiî Kaynaklar, Bilgi ve Teknoloji Komisyonuna, esas komisyon olarak da Komisyonumuza havale edilen 2/538 esas numaralı Sıvılaştırılmış Petrol Gazları (LPG) Piyasası Kanununda Değişiklik Yapılmasına Dair Kanun Teklifi, Komisyonumuzun 22.06.2005 tarihinde yapmış olduğu 62 nci birleşiminde Hükümeti temsilen Çalışma ve Sosyal Güvenlik Bakanı Murat Başesgioğlu ile Maliye Bakanlığı, Enerji ve Tabiî Kaynaklar Bakanlığı, Devlet Planlama Teşkilâtı Müsteşarlığı, Hazine Müsteşarlığı, BOTAŞ Genel Müdürlüğü temsilcileri ve Kanun Teklifi sahibi Bursa Milletvekili Faruk Çelik in katılımlarıyla incelenip görüşülmüştür.
Bilindiği gibi; seramik sektörü ülkemiz açısından son derece önemli bir yere sahiptir. Seramik sektörü, son yıllarda gösterdiği performans sonucu dünyada ve Avrupa Birliğinde ilk sıralarda yer almaktadır. Önemi doğrultusunda seramik sektörünün rekabet gücünün geliştirilmesi ve pazar payının korunması amacıyla doğalgazın ulaşamadığı bölgede LPG ve LNG kullanarak seramik üreten sanayicilerin, doğalgaza geçene kadarki dönemlerine ait haksız rekabetin önlenmesi gerekmektedir.
Teklif ile; sübvansiyon yapılacak sürenin genişletilmesi ve maliyet farkına ilişkin hesaplama ve ödemelerin doğalgaz verildiği tarihten önceki dönemle sınırlı tutulacağı öngörülmektedir.
Komisyonumuzda Teklifin geneli üzerinde yapılan müzakerelerde;
Kanun Teklifi sahibi Bursa Milletvekili Faruk Çelik tarafından;
Doğalgazın ulaşmadığı bölgelerde, LPG ve LNG kullanarak seramik üreten sanayicilerin, doğalgaza geçene kadarki dönemlerine ait haksız rekabetin önlenmesinin amaçlandığı,
Seramik sektöründe faaliyet gösteren imalatçılara LPG ve LNG ile doğalgaz arasında fiyat farkından kaynaklanan önemli maliyetler yüklendiği,
Seramik sektörünün katma değer üretimine, ihracat performansına, istihdam hacmine önemli katkılar sağladığı,
Sübvansiyondan yararlanacak olan sınırlı sayıda şirketin çeşitli illere dağılmış olduğu,
Enerji girdisinin toplam maliyetler içindeki payının yüksek olduğu,
Dile getirilmiştir.
Komisyonumuz üyelerince;
Ekonomideki haksız rekabetin önlenmesi amacıyla bu tür sübvansiyonlara başvurulabileceği, ancak enerji kullanımından kaynaklanan haksız rekabetin sadece seramik sektörüyle sınırlı tutulmasının uygun olmayacağı,
20.06.2001 tarihinde yürürlüğe giren 4680 sayılı Kanun çerçevesinde doğalgaz kullanımı ile LPG ve LNG arasında oluşan maliyet farkının % 70 inin karşılanmasının öngörüldüğü, söz konusu Kanuna göre ödemeler toplamının 80 trilyon lira olduğu,
Maliyet farkının karşılanması öngörülen döneme ilişkin, kısa bir zaman içinde Kanunda önemli değişikliklerin yapılmasının konu üzerinde yeterince çalışılmadığına işaret ettiği,
Ülkemiz seramik sektörünün dünya ticaretinde ve özellikle Avrupa Birliği ölçeğinde payının yüksek olduğu,
Şeklindeki görüş, eleştiri ve temennileri müteakip, Hükümet adına yapılan tamamlayıcı açıklamalarda ise;
Seramik sektörüne yapılan teşvikin 2001 yılında başladığı, izleyen iki yıl bütçe kanunlarında yer aldığı, bu düzenleme ile haksız rekabetin önlenmesinin amaçlandığı,
Konuya ilişkin Rekabet Kurumunun LPG ile üretim yapmak zorunda kalan üreticilerin mevcudiyetinin iç ve dış piyasalarda olumsuzluklara neden olduğu ve haksız rekabetin önlenmesi gerektiği yönünde kararı olduğu,
Teşvik tutarının 30 trilyon lira ile sınırlı tutulduğu,
Seramik sektöründe enerji girdi maliyetlerinin toplam maliyetler içindeki payının yüksek olduğu, dolayısıyla bu üreticilerin rekabet eşitsizliğiyle karşılaştığı, bu düzenlemenin son bir defa gerçekleşeceği,
İfade edilmiştir.
Kanun Teklifi ve gerekçesi Komisyonumuzca da benimsenerek maddelerin görüşülmesine geçilmiştir.
Teklifin;
1 inci maddesi, değişiklik öngörülen Kanunun adının düzeltilmesini teminen redaksiyona tabi tutulması suretiyle,
2 nci maddesi, yayımlandığı tarihte ibaresinin yayımı tarihinde olarak redaksiyona tabi tutulması suretiyle,
3 üncü maddesi, aynen,
Kabul edilmiştir.
Ayrıca, Kanun Teklifinin başlığı Sıvılaştırılmış Petrol Gazları (LPG) Piyasası Kanunu ve Elektrik Piyasası Kanununda Değişiklik Yapılmasına Dair Kanunda Değişiklik Yapılmasına İlişkin Kanun Teklifi olarak redaksiyona tabi tutulmuştur.
Raporumuz, Genel Kurulun onayına sunulmak üzere, Yüksek Başkanlığınıza saygı ile arz olunur.
AYRIŞIK OY
Üretimlerini likit petrol gazı (LPG) veya likit naturel gaz (LNG) ile yapan seramik üreticilerinin üretimlerini doğalgazla yapan üreticilere kıyasla oluşan maliyet farklarının karşılanmasını amaçlayan Kanun Teklifine aşağıdaki konularda katılmıyoruz.
Ekonomideki haksız rekabeti önlemek amacıyla bu tür sübvansiyonlara baş vurmak mümkündür. Ancak enerji kullanımından kaynaklanan haksız rekabeti sadece seramik sektörüyle sınırlı alıp LPG nin yoğun olarak kullanıldığı diğer sektörleri dikkate almamak doğru değildir.
Konuya ilişkin ilk yasal düzenleme 20.06.2001 tarihinde yürürlüğe giren 4680 sayılı Kanundur. Anılan yasa doğalgaz kullanımına kıyasla oluşan maliyet farkının yüzde 70 inin karşılanmasını öngörmektedir. Yine bu Kanuna göre ödemelerin toplamı seksen trilyon lira ile sınırlıdır.
13.03.2005 tarihinde yürürlüğe giren 02.03.2005 tarihli 5307 sayılı Kanun ise 1.1.2003 - 31.12.2005 dönemine ilişkin maliyet farkının yüzde 100 ünün karşılanmasını öngörmektedir. Konuya ilişkin 21.04.2005 tarihli 5335 sayılı Kanun ise 1.1.2003 - 31.12.2005 tarihlerini 1.1.2005 - 31.12.2005 olarak değiştirmiştir. Buna göre yapılacak ödemeler Üreticinin katlandığı maliyet farkının tamamına kadar olabilecek, toplam tutar ise otuz trilyon lirayı geçemeyecektir. Kanun Teklifi ise maliyet farkı karşılanacak dönemi 01.06.2003 - 31.12.2005 olarak değiştirmiştir.
Maliyet farkının karşılanacağı döneme ilişkin olarak çok kısa bir zamanda bu kadar önemli değişiklik düzenlemelerinin ve teklifin olması konunun ciddi bir hazırlığa ve sağlam bir alt yapıya sahip olmadığını göstermektedir. Bu kadar kısa zamanda konunun esasında bu kadar fazla sayıda değişiklik yasamaya güveni zayıflatacaktır.
Ayrıca kriz yılı olan 2001 yılında maliyet farkının yüzde 70 i karşılanırken şimdi tamamının karşılanacak olması adaletsiz bir durumu ortaya koymaktadır.
Madde 0001:
02.03.2005 tarihli ve 5307 sayılı Sıvılaştırılmış Petrol Gazları (LPG) Piyasası Kanunu ve Elektrik Piyasası Kanununda Değişiklik Yapılmasına Dair Kanunun geçici 7 nci maddesinin birinci fıkrasında yer alan 01.01.2005 ila 31.12.2005 tarihleri ibaresi 01.06.2003 ila 31.12.2005 tarihleri olarak, ikinci fıkrası ise Bu işletmelere 2005 yılı içinde doğalgaz verilmesi halinde, maliyet farkına ilişkin hesaplama ve ödemeler, doğalgaz verildiği tarihten önceki dönemle sınırlı tutulur. şeklinde değiştirilmiştir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
