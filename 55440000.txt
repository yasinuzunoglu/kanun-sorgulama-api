5544 sayılı Mesleki Yeterlilik Kurumu Kanunu
Yayımlandığı Resmî Gazete Tarihi: 07.10.2006
Yayımlandığı Resmî Gazete Sayısı: 26312
Kabul Tarihi	21.09.2006
BİRİNCİ BÖLÜM
Amaç, Kapsam ve Tanımlar
Genel Gerekçe İçin Tıklayın
Madde 0001: Amaç ve kapsam
(1) Bu Kanunun amacı; ulusal ve uluslararası meslek standartlarını temel alarak, teknik ve mesleki alanlarda ulusal yeterliliklerin esaslarını belirlemek; denetim, ölçme ve değerlendirme, belgelendirme ve sertifikalandırmaya ilişkin faaliyetleri yürütmek için gerekli ulusal yeterlilik sistemini kurmak ve işletmek üzere Mesleki Yeterlilik Kurumunun kurulması, çalışma usûl ve esaslarının belirlenmesi ile Türkiye Yeterlilikler Çerçevesiyle (1) ilgili hususların düzenlenmesini sağlamaktır.
(2) Tabiplik, diş hekimliği, hemşirelik, ebelik, eczacılık, veterinerlik, mühendislik ve mimarlık meslekleri ile en az lisans düzeyinde öğrenimi gerektiren ve mesleğe giriş şartları kanunla düzenlenmiş olan meslekler bu Kanun kapsamı dışındadır. (1) ulusal yeterlilik çerçevesiyle İbaresi 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle Türkiye Yeterlilikler Çerçevesiyle olarak değişmiştir.
BİRİNCİ BÖLÜM
Amaç, Kapsam ve Tanımlar
Madde 0002: Tanımlar
(1) Bu Kanunun uygulanmasında;
a. Bakanlık: Çalışma ve Sosyal Güvenlik Bakanlığını,
b. Bakan: Çalışma ve Sosyal Güvenlik Bakanını,
c. Kurum: Mesleki Yeterlilik Kurumunu,
ç. Ulusal mesleki yeterlilik sistemi: Teknik ve mesleki eğitim standartlarının ve bu standartları temel alan yeterliliklerin geliştirilmesi, uygulanması ve bunlara ilişkin yetkilendirme, denetim, ölçme ve değerlendirme, belgelendirme ve sertifikalandırmaya ilişkin kural ve faaliyetleri,
d.  (Bent 02.11.2011 tarih ve 28103 sayılı Resmi Gazetede yayımlanan Kanun ile Değişmiştir.) Türkiye Yeterlilikler Çerçevesi (1): Avrupa Yeterlilikler Çerçevesi ile uyumlu olacak şekilde tasarlanan; ilk, orta ve yüksek öğretim dahil, meslekî, genel ve akademik eğitim ve öğretim programları ve diğer öğrenme yolları ile kazanılan tüm yeterlilik esaslarını,
e. Ulusal meslek standartları: Bir mesleğin başarı ile icra edilebilmesi için, Kurum tarafından kabul edilen, gerekli bilgi, beceri, tavır ve tutumların neler olduğunu gösteren asgari normları,
f. Yetkilendirilmiş kurum: Türk Akreditasyon Kurumu veya Avrupa Birliği ile çok taraflı tanıma anlaşması imzalamış akreditasyon kurumlarından akredite edilmiş personel belgelendirme kurum ve kuruluşlarını,
g. Eğitim ve öğretim kurumları: Genel orta ve yüksek eğitim-öğretim dahil, tüm teknik ve mesleki okullar ile örgün ve yaygın eğitim kurumları ve bunların dışındaki, izinle muhtelif programlar sunan ve mesleki yeterlilikler kazandıran kurumların tümünü,
ğ. (Bent 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Eklenmiştir) Avrupa Yeterlilikler Çerçevesi: Ulusal yeterlilik sistemleri arasında kıyaslanabilirlik sağlayarak farklı ülke ve sistemlerde verilen yeterliliklerin anlaşılmasını kolaylaştıran, Avrupa Birliği tarafından kabul edilen referans çerçeveyi,
h. (Bent 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Eklenmiştir) Yeterlilik: Bireyin sahip olduğu, yetkili otorite tarafından tanınmış bilgi, beceri ve yetkinliği,
ı. (Bent 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Eklenmiştir) Meslekî Yeterlilik Belgesi: Meslekî Yeterlilik Kurumu tarafından onaylanmış, bireyin bilgi, beceri ve yetkinliğini ifade eden belgeleri,
i.(Bent 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Eklenmiştir) Eğitim akreditasyon kurumu: Ulusal meslekî yeterlilikler alanındaki eğitim ve öğretim kurumlarını akredite etmek üzere Meslekî Yeterlilik Kurumu tarafından yetkilendirilen kurum ve kuruluşları,
ifade eder. (1) Ulusal yeterlilik çerçevesi İbaresi 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle Türkiye Yeterlilikler Çerçevesi olarak değişmiştir.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0003: Mesleki Yeterlilik Kurumu
(1) Bu Kanunla kendisine verilen görevleri yerine getirmek ve Kanunda belirtilen hususlar dışında özel hukuk hükümlerine tabi olmak üzere, kamu tüzel kişiliğini haiz, idari ve mali özerkliğe sahip ve özel bütçeli Mesleki Yeterlilik Kurumu kurulmuştur. Kurumun kısa adı MYK dir.
(2) Kurum, Bakanlığın ilgili kuruluşudur.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0004: Kurumun görev ve yetkileri
(1) Kurumun görev ve yetkileri şunlardır:
a. Ulusal mesleki yeterlilik sistemi ile ilgili yıllık gelişme planlarını hazırlamak, geliştirmek, uygulamasını yapmak veya yaptırmak, denetlemek; bunlara ilişkin düzenlemeleri yapmak.
b. Standartları belirlenecek meslekleri belirlemek ve bu standartları hazırlayacak kurum ve kuruluşları tespit etmek.
c. 2547 sayılı Yükseköğretim Kanununa tabi teknik ve mesleki eğitim veren yüksek öğretim kurumlarında ulusal meslek standartlarına uygun eğitim ve öğretimin yapılabilmesi için Yükseköğretim Kurulu ile; orta öğretim düzeyindeki mesleki ve teknik eğitim veren öğretim kurumlarında ulusal meslek standartlarına uygun eğitim ve öğretimin yapılabilmesi için Milli Eğitim Bakanlığı ile işbirliği yapmak.
ç. Ulusal meslek standartlarını temel alarak, teknik ve mesleki alanlarda ulusal yeterliliklerin esaslarını belirlemek.
d. Ulusal mesleki yeterlilikler alanındaki eğitim ve öğretim kurumlarını ve programlarını akredite edecek kurumları belirlemek.
e. Sınav ve belgelendirme sistemi kapsamında; yeterliliği belgelendirecek yetkilendirilmiş kurumları belirlemek ve sınavlarda başarılı olanlara sertifika verilmesini sağlamak.
f. Türkiye de çalışmak isteyen yabancıların sahip oldukları mesleki yeterlilik sertifikalarının doğruluğunu belirlemek.
g. Ulusal mesleki yeterlilik standartlarını dünyadaki ve teknolojideki gelişmelere uygun olarak geliştirmek, yeterlilik standartlarını yükseltmek ve uluslararası alanda tanınmalarını sağlamak.
ğ. Mesleki alan ve sektörler arasındaki yatay ve dikey geçişler için gerekli yeterliliklerin belirlenmesini sağlamak.
h. Diğer ülkelerdeki benzer kurum ve kuruluşlarla işbirliği yapmak, hizmet satın almak, projeler geliştirmek ve uygulamak, eğitim, araştırma, konferans, seminer ve yayın faaliyetlerinde bulunmak.
ı. Hayat boyu öğrenmeyi desteklemek ve teşvik etmek.
i. Faaliyet alanına giren sair her türlü çalışmayı yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0005: Kurumun organları
(1) Kurum; Genel Kurul, Yönetim Kurulu ve hizmet birimlerinden oluşur.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0006: Genel Kurul
(1)  (Fıkra 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Değişmiştir.) Genel Kurul, Kurumun en üst karar organı olup, aşağıda belirtilen üyelerden oluşur:
a) Çalışma ve Sosyal Güvenlik Bakanlığından iki üye.
b) Millî Eğitim Bakanlığından üç üye.
c) Avrupa Birliği Bakanlığından bir üye.
ç) Bilim, Sanayi ve Teknoloji Bakanlığından bir üye.
d) Çevre ve Şehircilik Bakanlığından bir üye.
e) Enerji ve Tabii Kaynaklar Bakanlığından bir üye.
f) Gıda, Tarım ve Hayvancılık Bakanlığından bir üye.
g) Gümrük ve Ticaret Bakanlığından bir üye.
ğ) Kalkınma Bakanlığından bir üye.
h) Kültür ve Turizm Bakanlığından bir üye.
ı) Maliye Bakanlığından bir üye.
i) Sağlık Bakanlığından bir üye.
j) Ulaştırma, Denizcilik ve Haberleşme Bakanlığından bir üye.
k) Üniversitelerin çalışma ekonomisi, işletme ve meslekî eğitim ile ilgili alanlarından Yükseköğretim Kurulu tarafından belirlenecek üç öğretim üyesi.
l) Türkiye İş Kurumundan bir üye.
m) Küçük ve Orta Ölçekli Sanayi Geliştirme ve Destekleme İdaresi Başkanlığından bir üye.
n) Türk Standardları Enstitüsünden bir üye.
o) Türkiye Odalar ve Borsalar Birliğinden dört üye.
ö) Türkiye Esnaf ve Sanatkârları Konfederasyonundan dört üye.
p) Türkiye Ziraat Odaları Birliğinden iki üye.
r) Türkiye Seyahat Acenteleri Birliğinden bir üye.
s) Türkiye İhracatçılar Meclisinden bir üye.
ş) En çok üyeye sahip üç işçi sendikaları konfederasyonunun her birinden en az bir üye olmak üzere sahip oldukları üye sayılarına oranla toplam yedi üye.
t) En çok üyeye sahip işveren sendikaları konfederasyonundan üç üye.
(2) Genel Kurul üyelerinden, Yükseköğretim Kurulu dışındaki kamu kurum ve kuruluşları temsilcileri kurum veya kuruluşun bağlı veya ilgili olduğu bakan, öğretim üyeleri Yükseköğretim Kurulu, kamu kurumu niteliğindeki meslek kuruluşları temsilcileri ise yetkili organları tarafından görevlendirilir. Genel Kurul üyelerinin görev süresi üç yıldır. Görev süresi dolan üyeler yeniden görevlendirilebilir. Herhangi bir nedenle boşalan üyelik için kalan süreyi tamamlamak üzere en geç bir ay içinde aynı usûlle görevlendirme yapılır.
(3) Genel Kurul, her yıl Ekim ayında olağan toplanır. Genel Kurul, üyelerin beşte birinin isteği veya Yönetim Kurulunun talebi üzerine olağanüstü toplantıya çağrılabilir. Olağan ve olağanüstü Genel Kurul için toplantı yeter sayısı üye tam sayısının salt çoğunluğudur. İlk toplantıda çoğunluk sağlanamazsa ikinci toplantıda çoğunluk aranmaz. Genel Kurul karar yeter sayısı, katılanların salt çoğunluğudur.
(4) Genel Kurul, üyeler arasından seçilen bir başkan ve iki katip üyeden oluşan Başkanlık Divanı tarafından yönetilir.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0007: Genel Kurulun görevleri
(1) Genel Kurulun görevleri şunlardır:
a. Yönetim Kurulu üyelerini seçmek.
b. Yönetim Kurulu tarafından hazırlanan bütçeyi aynen veya değiştirerek kabul etmek.
c. Yönetim Kurulunun bir önceki yıla ait faaliyet raporunu, bir sonraki yıla ait çalışma programını ve mali raporlarını görüşerek karara bağlamak.
ç. Yönetim Kurulunu ibra etmek.
d. Yönetim Kurulunca önerilecek personel planlamasını onaylamak.
e. Kurumun ihtiyacı olan taşınmazların kiralanması veya satın alınması konularında Yönetim Kuruluna yetki vermek.
f. Gerektiğinde uluslararası kuruluşlara üye olunması ve Kurumun uluslararası kuruluşlar nezdinde temsil edilmesi konusunda Yönetim Kuruluna yetki vermek.
g. Üyelerin aidat miktarını belirlemek.
ğ. Kanunla verilen diğer görevleri yerine getirmek.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0008: Yönetim Kurulu
(1) Yönetim Kurulu, Kurumun yürütme organıdır. Yönetim Kurulu, bir asıl ve bir yedek üyesi Çalışma ve Sosyal Güvenlik Bakanlığı, bir asıl ve bir yedek üyesi Milli Eğitim Bakanlığı, bir asıl ve bir yedek üyesi Yükseköğretim Kurulu, bir asıl ve bir yedek üyesi kamu kurumu niteliğindeki meslek kuruluşları, bir asıl ve bir yedek üyesi işçi sendikaları konfederasyonları ve bir asıl ve bir yedek üyesi de işveren sendikaları konfederasyonları temsilcileri arasından toplam altı asıl ve altı yedek üye olmak üzere Genel Kurul tarafından seçilir.
(2) Yönetim Kurulu üyelerinin görev süresi üç yıl olup görev süresi dolan üyeler yeniden seçilebilir. Yönetim Kurulu, üyeleri arasından salt çoğunlukla bir başkan ve bir başkan vekili seçer.
(3) Yönetim Kurulu üyesi seçilebilmek için, 657 sayılı Devlet Memurları Kanununun 48 inci maddesinin (A) bendinin (1), (4), (6) ve (7) numaralı alt bentlerinde belirtilen şartları taşımak ve Kurumun faaliyet alanına giren konularda yeterli bilgiye ve en az on yıllık mesleki tecrübeye sahip olmak şarttır.
(4) Yönetim Kurulu üyelerinin görev süreleri dolmadan herhangi bir nedenle görevlerine son verilemez. Ancak, kanunlarla kendilerine verilen görevleriyle ilgili olarak işlediği suçlardan dolayı haklarındaki mahkûmiyet kararı kesinleşenler ve altı aydan fazla süre ile hastalık, kaza veya başka bir nedenle görevini yapamaz durumda olan veya görev süresinin kalan kısmında görevine devam edemeyeceği, altı aylık süre beklenmeksizin tam teşekküllü bir hastaneden alınacak heyet raporu ile tevsik edilenlerin Yönetim Kurulu üyelikleri herhangi bir işleme gerek kalmadan sona erer.
(5) Geçerli mazereti olmaksızın bir takvim yılında toplam üç toplantıya katılmayan veya bir toplantıya katıldığı ve karşı oy kullanmadığı halde Yönetim Kurulu kararlarını süresi içinde imzalamayan veya karşı oy gerekçesini süresi içinde yazmayan Yönetim Kurulu üyeleri, üyelikten çekilmiş sayılır. Bu durum Yönetim Kurulu kararı ile tespit edilir.
(6) Yönetim Kurulu üyeliklerinde bir boşalma olması halinde boşalan üyeliğin yedek üyesi boşalan üyeliği doldurur ve yerine geldiği üyenin kalan görev süresini tamamlar.
(7) Yönetim Kurulu, Başkanın belirleyeceği tarihlerde haftada en az bir kez, Başkanın çağrısı veya Yönetim Kurulu üyelerinin üçte birinin yazılı istemi üzerine ise her zaman toplanabilir. Başkanın bulunmadığı hallerde toplantılara başkan vekili başkanlık eder.
(8) Yönetim Kurulu üye tam sayısının salt çoğunluğu ile toplanır ve toplantıya katılanların salt çoğunluğu ile karar alır. Oyların eşit olması halinde Başkanın oyu yönünde karar verilmiş sayılır.
(9) Yönetim Kurulu üyeleri, Yönetim Kurulunun ibrası hariç olmak üzere, Genel Kurul toplantılarında oy kullanabilirler.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0009: Yönetim Kurulunun görevleri
(1) Yönetim Kurulunun görevleri şunlardır:
a. Meslek standardı geliştirmek, sınav ve belgelendirme faaliyetinde bulunmak üzere başvuruda bulunan kuruluşların başvurularını incelemek ve sonuçlandırmak.
b. Standardı tespit edilerek, sınav ve belgelendirme uygulaması yapılacak meslekleri belirlemek.
c.  (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Meslek standartlarını ve yeterlilikleri onaylamak.
ç. Kurumca hazırlanan yönetmelik taslaklarını inceleyerek yayımlanmak üzere ilgili mercilere iletmek.
d. Kurumun bir önceki yıla ait faaliyet raporu, bir sonraki yıla ait çalışma programı, mali rapor ve personel planlaması ile bütçesini hazırlayarak Genel Kurulun onayına sunmak.
e. Hizmet birimlerinin oluşumuna karar vermek.
f. İlgili mevzuat çerçevesinde, Kurum personelinin işe alınması, işten çıkarılması, terfi ettirilmesi, ödüllendirilmesi ve benzeri tasarruflarda bulunmak, Kurumda çalışanların, ücret, harcırah, mali ve sosyal hakları ile ilgili esasları belirleyerek Genel Kurula sunmak.
g. Hazırlatılacak meslek standartlarının, sınav ve belgelendirme uygulamalarının uluslararası normlara uygunluğunu sağlamak.
ğ. Gerekli görülen hallerde Ankara dışında büro veya temsilcilik açılmasına karar vermek veya ilgili kurum ve kuruluşlara Kurumun faaliyet alanına giren konularda yetki vermek.
h. Kurumun görevleri ile ilgili olarak ihtiyaç duyulan konularda araştırma, teknik inceleme, etüt, proje ve bunlarla ilgili her türlü mal ve hizmetlerin sağlanması gibi işleri yerli ve yabancı gerçek ve tüzel kişilere yaptırmak ve bu konularla ilgili mal ve hizmet satın alınmasına karar vermek.
ı. Şikayet ve itirazların incelenme usûl ve esaslarını belirlemek.
i. Genel Kurulca verilen diğer görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0010: Hizmet birimleri
(1) Kurum hizmet birimleri; ana hizmet birimleriyle danışma ve yardımcı hizmet birimlerinden oluşur.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0011: Ana hizmet birimleri
(1) Kurumun ana hizmet birimleri şunlardır:
a. Meslek Standartları Dairesi Başkanlığı.
b. Sınav ve Belgelendirme Dairesi Başkanlığı.
c. (Bent 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Eklenmiştir) Uluslararası İlişkiler ve Avrupa Birliği Dairesi Başkanlığı.
ç. (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) Denetim Dairesi Başkanlığı.
d. (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) Türkiye Yeterlilikler Çerçevesi Dairesi Başkanlığı.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0012: Meslek Standartları Dairesi Başkanlığı
(1) Meslek Standartları Dairesi Başkanlığının görevleri şunlardır:
a. Meslek standartlarının geliştirilmesinde izlenecek yöntemleri belirlemek.
b. Standart geliştirmek, güncelleştirmek, standart geliştirmek üzere Kuruma yapılan başvuruları incelemek ve inceleme sonuçlarını rapora bağlamak.
c. Meslek standardı geliştirmek üzere yetkilendirilmiş kuruluşların çalışmalarının belirlenen kriterlere uygun olup olmadığını izleyerek rapora bağlamak.
ç. Meslek standartlarının geliştirilmesi ile ilgili araştırma yapmak, yayın hazırlamak, uygulamalar sonucu elde edilen veriler çerçevesinde sistemde yapılması gereken değişiklikleri tespit etmek.
d. Başkan tarafından verilen görevler ile mevzuatta öngörülen benzeri görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0013: Sınav ve Belgelendirme Dairesi Başkanlığı
(1) Sınav ve Belgelendirme Dairesi Başkanlığının görevleri şunlardır:
a.  (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Bireylerin ölçme, değerlendirme ve belgelendirilmesine ilişkin faaliyetleri gerçekleştirmek.
b.  (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Sınav ve belgelendirme kuruluşları ile eğitim akreditasyon kurumlarının yetkilendirilmesini sağlamak ve bu kuruluşlara yönelik rehberlik faaliyetlerini gerçekleştirmek.
c.  (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Ulusal meslekî yeterlilikler alanındaki eğitim ve öğretim kurumlarının akreditasyonuna ve yabancıların sahip oldukları meslekî yeterlilik sertifikalarının doğrulanmasına ilişkin faaliyetleri gerçekleştirmek.
ç. Çalışma konularıyla ilgili araştırma yapmak, yayın hazırlamak, uygulamalar sonucu elde edilen veriler çerçevesinde sistemde yapılması gereken değişiklikleri tespit etmek.
d. Başkan tarafından verilen görevler ile mevzuatta öngörülen benzeri görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0013/A: Uluslararası İlişkiler ve Avrupa Birliği Dairesi Başkanlığı
(Madde 02.11.2011 Tarih ve 28103 Sayılı Resmi Gazetede Yayınlanan 0665 Sayılı Khk ile Eklenmiştir.)
(1) Uluslararası İlişkiler ve Avrupa Birliği Dairesi Başkanlığının görevleri şunlardır:
a) Kurumun görev, yetki, sorumluluk ve faaliyet alanına giren konularda Avrupa Birliği, diğer ülkeler ve uluslararası kuruluşlarla ilişkilerini yürütmek ve bu konuda koordinasyonu sağlamak.
b) Kurumun görev ve faaliyet alanına giren konularda Avrupa Birliği müktesebatına ve tavsiye kararlarına ilişkin faaliyetleri yürütmek.
c) Kurumun faaliyet alanına giren konularda Avrupa Birliği ve diğer ülkeler ile uluslararası kuruluşlarla yapılan proje ve programların hazırlanması, yürütülmesi ve izlenmesini sağlamak.
ç) Görev alanıyla ilgili araştırma ve incelemeler yapmak ve raporlamak, yayın hazırlamak.
d) Başkan tarafından verilen görevler ile mevzuatta öngörülen benzeri görevleri yapma
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0013/B: Denetim Dairesi Başkanlığı
(Madde 23.04.2015 Tarih ve 29335 Sayılı Resmi Gazetede Yayınlanan 6645 Sayılı Kanun ile Eklenmiştir.)
(1) Denetim Dairesi Başkanlığının görevleri şunlardır:
a) Yetkilendirilmiş kurum ve eğitim akreditasyon kurumu olma başvurularını Kurum mevzuatı dâhilinde incelemek ve değerlendirmede bulunmak.
b) Yetkilendirilmiş kurumlar ile eğitim akreditasyon kurumlarının Kurumla ilgili faaliyetlerini izlemek, denetlemek ve değerlendirmek.
c) Denetim standartlarını ve akreditasyon ilkelerini esas alarak Kurum faaliyetlerinde kalite güvencesini sağlamak amacıyla araştırma ve inceleme yapmak.
ç) İzleme, değerlendirme ve denetimlere ilişkin standart ve ilkelerin oluşturulmasını sağlamak, denetim rehberleri hazırlamak, denetimlerin etkililiğini ve verimliliğini arttırıcı görüş ve önerilerde bulunmak.
d) Başkan tarafından verilen görevler ile mevzuatta öngörülen benzeri görevleri yapmak.
(2) Bu madde kapsamında denetim veya inceleme amacıyla görevlendirilen uzman ve uzman yardımcıları hakkında 10/2/1954 tarihli ve 6245 sayılı Harcırah Kanununun 33 üncü maddesinin (b) fıkrası hükmü uygulanır.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0013/C: Türkiye Yeterlilikler Çerçevesi Dairesi Başkanlığı
(Madde 23.04.2015 Tarih ve 29335 Sayılı Resmi Gazetede Yayınlanan 6645 Sayılı Kanun ile Eklenmiştir.)
(1) Türkiye Yeterlilikler Çerçevesi Dairesi Başkanlığının görevleri şunlardır:
a) Türkiye Yeterlilikler Çerçevesinin oluşturulmasına, geliştirilmesine, güncelliğinin sağlanmasına ve yürütülmesine ilişkin çalışmaları yapmak ve ilgili kurum ve kuruluşlar ile koordinasyonu sağlamak.
b) Türkiye Yeterlilikler Çerçevesinde belirlenen kurul ve yapıların oluşturulmasına, işletilmesine ve sürdürülmesine ilişkin çalışmaları yürütmek.
c) Türkiye Yeterlilikler Çerçevesinin Avrupa Yeterlilikler Çerçevesi ve diğer bölgesel yeterlilik çerçeveleriyle referanslanması çalışmalarını ve diğer ülkelerin ulusal yeterlilik çerçeveleriyle karşılıklı tanıma çalışmalarını yürütmek.
ç) Çalışma konularıyla ilgili araştırma yapmak, yayın hazırlamak, uygulamalar sonucu elde edilen veriler çerçevesinde sistemde yapılması gereken değişiklikleri tespit etmek.
d) Başkan tarafından verilen görevler ile mevzuatta öngörülen benzeri görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0014: Danışma ve Yardımcı Hizmet Birimleri
(1) Kurumun danışma ve yardımcı hizmet birimleri şunlardır:
a. Hukuk Müşavirliği.
b.  (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Yürürlükten Kaldırılmıştır.)
c. (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) Strateji Geliştirme Dairesi Başkanlığı.
ç. (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) İnsan Kaynakları ve Destek Hizmetleri Dairesi Başkanlığı.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0015: Hukuk Müşavirliği
(1) Hukuk Müşavirliğinin görevleri şunlardır:
a. Başkanlık ve diğer birimlerden sorulan hukuki konular ile hukuki, mali, idari ve cezai sonuçlar doğuracak işlemler hakkında görüş bildirmek.
b. Kurumun menfaatlerini koruyucu, anlaşmazlıkları önleyici hukuki tedbirleri zamanında almak, anlaşma ve sözleşmelerin bu esaslara uygun olarak yapılmasına yardımcı olmak.
c. Kurum görüşü istenen veya Kurumca hazırlanan kanun, tüzük ve yönetmelik taslaklarını hukuki açıdan inceleyerek görüşlerini bildirmek.
ç. Adli, idari davalar ile icra takiplerinde mahkemeler, hakemler, icra daireleri ile dava ve icra işleriyle ilgili sair merciler nezdinde Kurumu temsil etmek.
d. Başkan tarafından verilen ve mevzuatta öngörülen benzeri görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0015/A: Strateji Geliştirme Dairesi Başkanlığı
(Madde 23.04.2015 Tarih ve 29335 Sayılı Resmi Gazetede Yayınlanan 6645 Sayılı Kanun ile Eklenmiştir.)
(1) Strateji Geliştirme Dairesi Başkanlığının görevleri şunlardır:
a) 10/12/2003 tarihli ve 5018 sayılı Kamu Malî Yönetimi ve Kontrol Kanunu, 22/12/2005 tarihli ve 5436 sayılı Kanunun 15 inci maddesi ve diğer mevzuatla strateji geliştirme ve mali hizmetler birimlerine verilen görevleri yürütmek.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0016: İnsan Kaynakları ve Destek Hizmetleri Dairesi Başkanlığı
(Madde Başlığı ve Madde 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.)
(1) İnsan Kaynakları ve Destek Hizmetleri Dairesi Başkanlığının görevleri şunlardır:
a) Kurum personelinin işe alımı ve özlük haklarına ilişkin iş ve işlemleri yürütmek, performans ölçütleri ile insan kaynakları politikasını hazırlamak.
b) Kurum hizmetleri için gerekli olan bilişim altyapısını oluşturmak, teknolojik gelişmeleri takip etmek, bilgi güvenliği ve güvenilirliği konusunda gereken önlemleri almak, belirlenmiş politikaları ve ilkeleri uygulamak.
c) Kurumun evrak, arşiv, dokümantasyon ve taşınır hizmetlerini yürütmek ve koordine etmek.
ç) Kurumun ihale, satın alma ve lojistik işlemlerini yürütmek.
d) Başkan tarafından verilen görevler ile mevzuatta öngörülen benzeri görevleri yapmak.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0017: Temsil yetkisi
(1) Kurum, Yönetim Kurulu Başkanı, yokluğunda başkan vekili tarafından temsil edilir.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0018: Başkan
(1) Yönetim Kurulu Başkanı Kurumun da Başkanıdır.
(2) Başkan, Kurum hizmetlerinin yürütülmesinden ve Kurumun tüm birimleri arasında koordinasyonun sağlanmasından sorumludur.
(3) Başkanın 657 sayılı Devlet Memurları Kanununun 48 inci maddesinin (A) bendinin (1), (4), (6) ve (7) numaralı alt bentlerinde belirtilen şartları taşıması ve en az lisans düzeyinde eğitim yapmış olması, Kurumun faaliyet alanına giren konularda yeterli bilgiye ve en az on yıllık tecrübeye sahip olması şarttır.
İKİNCİ BÖLÜM
Mesleki Yeterlilik Kurumu, Kurumun Görev ve Yetkileri ile Organları
Madde 0019: Başkanın görev ve yetkileri
(1) Başkanın görev ve yetkileri şunlardır:
a. Yönetim Kurulu toplantılarının gündemini hazırlamak ve Yönetim Kurulu üyelerine bildirmek.
b. Yönetim Kurulu kararlarının yayımlanmasını veya tebliğini sağlamak, bu kararların gereğinin yerine getirilmesini temin etmek ve uygulanmasını izlemek.
c. Hizmet birimlerinden gelen önerilere son şeklini vererek Yönetim Kuruluna sunmak.
ç. Kurumun stratejilerine, amaç ve hedeflerine uygun olarak, Kurumun yıllık bütçesi ile mali tablolarını hazırlamak.
d. Hizmet birimlerinin uyumlu, verimli, disiplinli ve düzenli bir biçimde çalışmasını sağlamak.
e) Yıllık faaliyet raporlarını hazırlamak, amaç ve hedeflere, performans ölçütlerine göre faaliyetlerin değerlendirmesini yapmak, yaptırmak ve bunları Yönetim Kuruluna sunmak.
f. Kurumun faaliyet gösterdiği alanda strateji, politikalar ve ilgili mevzuat ile kurum ve çalışanların performans ölçütleri hakkında çalışma ve değerlendirme yapmak.
g. Kurumun diğer kuruluşlarla ilişkilerini yürütmek.
ğ. Yönetim Kurulu tarafından atanması öngörülenler dışındaki kurum personelini atamak.
h. Başkan adına imzaya yetkili personelin görev ve yetki alanını belirlemek.
ı. İdari konulardaki diğer görevleri yerine getirmek.
(2) Başkan, Yönetim Kuruluna ilişkin olmayan görev ve yetkilerinden bir bölümünü, sınırlarını açıkça belirlemek ve yazılı olmak kaydıyla, alt kademelere devredebilir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0020: Sektör komiteleri
(1) Kurum tarafından görevlendirilen kurum ve kuruluşlarca hazırlanan meslek standartlarının ulusal meslek standardı , yeterliliklerin de ulusal yeterlilik(1) olarak kabul edilebilmesi için gerekli incelemeyi yaparak Yönetim Kurulunun onayına sunmak üzere sektör komiteleri kurulur.
(2) Sektör komiteleri Milli Eğitim Bakanlığı, Çalışma ve Sosyal Güvenlik Bakanlığı, Yükseköğretim Kurulu, meslekle ilgili diğer bakanlıklar, işçi ve işveren kuruluşları, meslek kuruluşları ve Kurumun birer temsilcisinden oluşur. Ayrıca çalışmalara üniversitelerin ilgili bölümlerinden öğretim üyeleri de danışman olarak davet edilebilir.
(3) Sektör komitelerinin kurulması ve çalışmaları ile ilgili usûl ve esaslar yönetmelikle belirlenir.
(1) 02.11.2011 Tarih ve 28103 Sayılı Resmi Gazetede Yayınlanan 0665 sayılı Khk ile birinci fıkrasına ulusal meslek standardı ibaresinden sonra gelmek üzere , yeterliliklerin de ulusal yeterlilik ibaresi eklenmiştir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0020/A: Vekâlet ve istisna sözleşmesi ile yaptırılacak işler
(Madde 09.07.2018 tarih ve 30473 sayılı Resmi Gazetede yayımlanan 0703 Sayılı Khk nın 78. Maddesi ile Yürürlükten Kaldırılmıştır.)
(Madde 14.07.2025 tarih ve 32956 sayılı Resmi Gazetede yayımlanan 7553 Sayılı Kanunun 14. Maddesi ile başlığı ile birlikte yeniden düzenlenmiştir)
(1) Özel bilgi ve uzmanlık gerektiren geçici mahiyetteki işlerde; vekâlet veya istisna sözleşmesi ile yabancı danışman ve uzmanların, istisna sözleşmesi ile de yerli danışman ve uzmanların bilgi ve deneyimlerinden yararlanılabilir.
(2) Bunlara yapılacak ödeme tutarı bir ayda, 48.800 gösterge rakamının memur aylık katsayısı ile çarpımı sonucunda bulunacak tutarın üç katını aşmamak üzere görevin önem ve niteliği ile çalışılan gün ve saat dikkate alınmak suretiyle Çalışma ve Sosyal Güvenlik Bakanı tarafından tespit edilir.
(3) Bu madde kapsamında özel bilgi ve uzmanlıktan yararlanılması, sözleşme bitiminde kamu kurum ve kuruluşlarında herhangi bir pozisyon, kadro veya statüde çalışma açısından kazanılmış hak teşkil etmez.
(4) Hizmetinden yararlanılacak kişi ve gün sayısı dâhil bu maddenin uygulanmasına ilişkin usul ve esaslar Çalışma ve Sosyal Güvenlik Bakanlığı tarafından çıkarılan yönetmelikle belirlenir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0021: Ulusal meslek standartlarının ve ulusal yeterliliklerin hazırlanması ve yürürlüğe konulması(1)
(1)  (Fıkra 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Değişmiştir.) Kurum görevlendirdiği veya hizmet satın aldığı kurum ve kuruluşlara veya oluşturduğu çalışma gruplarına meslek standartlarını ve yeterlilikleri hazırlatır. Meslek standartları ve yeterlilikler ile ilgili seviyeler Türkiye Yeterlilikler Çerçevesi (2) seviyelerine uygun olarak hazırlanır. Bu standartlar ve yeterlilikler sektör komitelerinde incelenir ve uygun bulunanlar Yönetim Kurulunun onayına sunulur ve Yönetim Kurulu tarafından onaylanan yeterlilikler ulusal yeterlilik olarak yürürlüğe girer.
(2) Yönetim Kurulu tarafından onaylanan meslek standartları Resmi Gazetede yayımından sonra ulusal meslek standardı niteliğini kazanır.
(3)  (Fıkra 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Yürürlükte olan meslek standartları en geç beş yılda bir yeniden değerlendirilir. Ulusal meslek standartlarının ve ulusal yeterliliklerin güncellenmesi ve iptaline ilişkin usul ve esaslar yönetmelikle belirlenir. Değişikliklerin kabulü ve yayımlanması ikinci fıkrada belirtilen usule tabidir.
(4) (Fıkra 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir) Meslekî ve teknik eğitim ve öğretime ilişkin orta ve yükseköğretim programları, Millî Eğitim Bakanlığı ve üniversiteler tarafından bir yıl içinde ilgili ulusal meslek standartlarıyla uyumlu hâle getirilir, eğitim ve öğretimin bu programlara göre verilmesi sağlanır.
(1) 02.11.2011 Tarih ve 28103 Sayılı Resmi Gazetede Yayınlanan 0665 sayılı Khk ile madde başlığı değişmiştir.
(2) Ulusal yeterlilik çerçevesi İbaresi 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle Türkiye Yeterlilikler Çerçevesi olarak değişmiştir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0022: Sınav, ölçme, değerlendirme ve belgelendirme
(Madde, Başlığı ile Birlikte 02.11.2011 tarih ve 28103 sayılı Resmi Gazetede yayımlanan 0665 sayılı Khk ile Değişmiştir.)
(1) Bireylerin meslekî yeterliliklerinin tespitine ilişkin sınav, ölçme ve değerlendirme işlemleri Kurumun başvurusunu onayladığı yetkilendirilmiş kurumlar tarafından yapılır.
(2) Ulusal meslekî yeterliliklere göre yapılan sınav, ölçme ve değerlendirme sonucunda başarılı olanlara Meslekî Yeterlilik Belgesi verilir.
(3) Sınav, ölçme, değerlendirme ve Meslekî Yeterlilik Belgesi ile ilgili esas ve usuller Kurum tarafından çıkarılacak yönetmelikle belirlenir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0023: Eğitim ve öğretim kurumlarının akreditasyonu
(Madde, Başlığı ile Birlikte 02.11.2011 tarih ve 28103 sayılı Resmi Gazetede yayımlanan 0665 Sayılı khk ile Değişmiştir.)
(1) Ulusal meslekî yeterlilikler alanındaki eğitim ve öğretim kurumlarının ve programlarının akreditasyonu eğitim akreditasyon kurumlarınca gerçekleştirilir.
(2) Akredite olan eğitim ve öğretim kurumlarından mezun olanlara kazandıkları meslekî yeterliliklere uygun Meslekî Yeterlilik Belgesi verilir.
(3) Ulusal meslekî yeterlilikler alanındaki eğitim ve öğretim kurumlarının akreditasyonuna ve eğitim akreditasyon kurumlarının belirlenmesine, akredite eğitim kurumlarından mezun olanların belgelendirilmesine ilişkin esas ve usuller Kurum tarafından çıkarılacak yönetmelikle düzenlenir.
ÜÇÜNCÜ BÖLÜM
Sektör Komiteleri, Standartlar, Eğitim, Sınav ve Belgelendirme
Madde 0023/A: Türkiye Yeterlilikler Çerçevesi(*)
(Madde 02.11.2011 Tarih ve 28103 Sayılı Resmi Gazetede Yayınlanan 0665 Sayılı Khk ile Eklenmiştir.)
(1) Türkiye Yeterlilikler Çerçevesinin (*) oluşturulmasına, geliştirilmesine ve güncelliğinin korunmasına ilişkin işlemler Kurum tarafından yürütülür.
(2)  (Fıkra 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Kalite güvencesi sağlanmış tüm yeterlilikler Türkiye Yeterlilikler Çerçevesine dâhil edilir. Yeterliliklerin kalite güvencesinin sağlanmasına ilişkin ölçütler Kurum tarafından belirlenir. Türkiye Yeterlilikler Çerçevesinin oluşumu ve yürütülmesi için Millî Eğitim Bakanlığı, Yükseköğretim Kurulu, Kurum ve ilgili tarafların temsilcilerinden oluşan kurul, komisyon ve çalışma grupları gibi danışma, karar ve uygulama birimleri oluşturulabilir. Bu birimlerin oluşturulmasına, işletilmesine, kalite güvence ölçütlerine, kalite güvencesini belirleyecek kurum ve kuruluşların belirlenmesine ve Türkiye Yeterlilikler Çerçevesinin uygulanmasına ilişkin usul ve esaslar Bakanlar Kurulu Kararı ile yürürlüğe konulan yönetmelikle belirlenir. (*) 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle madde başlığı Türkiye Yeterlilikler Çerçevesi ve maddenin birinci fıkrasında yer alan Ulusal Yeterlilik Çerçevesinin ibaresi Türkiye Yeterlilikler Çerçevesinin şeklinde değiştirilmiştir.
DÖRDÜNCÜ BÖLÜM
Personelin Atanma Şartları, Statüsü ve Mali Hakları
Madde 0024: Personelin atanma şartları ve statüsü
(1) Kurum hizmetleri iş mevzuatı hükümlerine göre istihdam edilen uzman yardımcısı, uzman ve diğer personel eliyle yürütülür.
(2) Kurumda çalıştırılacak personelin pozisyon unvanları ile sayıları ekli cetvelde gösterilmiştir. Söz konusu unvanların birimlere dağılımını yapmaya Başkanın önerisi üzerine Yönetim Kurulu yetkilidir.  (3. Cümle 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Personel sayısının mevcut pozisyon sayılarının yarısını aşmamak kaydıyla artırılmasına ve unvanlarda değişiklik yapılmasına Yönetim Kurulunun kararı ve ilgili Bakanın teklifi üzerine Bakanlar Kurulunca karar verilir.
(3) Yönetim Kurulunun onayı ile yürürlüğe konulacak yönetmelik esaslarına göre yabancı uzmanlar istihdam edilebilir.
(4) Kurum personelinin 657 sayılı Devlet Memurları Kanununun 48 inci maddesinin (A) bendinin (1), (4), (6) ve (7) numaralı alt bentlerinde belirtilen şartlar ile Kurum amaçlarının gerektirdiği nitelikleri taşımaları zorunludur.
(5) Yönetici pozisyonundaki personel yukarıda belirtilen şartlara ilave olarak; hukuk, siyasal bilgiler, iktisadi ve idari bilimler, fen ve edebiyat, (2) mimarlık ve mühendislik fakülteleri ile eğitim fakültelerinden(1) yurt içinde veya Yükseköğretim Kurulunca denkliği kabul edilmiş yurt dışındaki fakülte veya yüksek okullarda en az dört yıllık yüksek öğrenim görmüş, mesleki açıdan yeterli bilgi ve deneyime sahip bulunan ve mesleğinde en az beş yıl tecrübeye sahip kişiler arasından Başkanın teklifi ve Yönetim Kurulunun onayı ile atanır. Diğer personel Başkan tarafından atanır.
(6) Kurumda çalıştırılacak uzman ve uzman yardımcılarının beşinci fıkrada belirtilen öğrenim şartlarını taşımaları gerekir. Uzman ve uzman yardımcılarının yarışma ve yeterlik sınavları, nitelikleri ve çalışma usûl ve esasları ile ilgili diğer hususlar Kurum tarafından çıkarılacak yönetmelikle belirlenir.
(7)  (Fıkra 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Kurum personeli, emeklilik ve sosyal güvenlik yönünden 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (a) bendine tabidir. Ancak, sosyal güvenlik yönünden 5510 sayılı Kanunun geçici 4 üncü maddesi kapsamında görev yapmakta iken Yönetim Kurulu Başkanı seçilen Kurum Başkanı, emeklilik ve sosyal güvenlik yönünden Bakanlık genel müdürünün sahip olduğu gösterge, ek gösterge, makam, temsil ve diğer tazminatları aynen uygulanarak 5510 sayılı Kanunun 4 üncü maddesinin birinci fıkrasının (c) bendi ile ilişkilendirilir ve Kurumda geçmiş olan hizmeti bu esasa göre değerlendirilir.
(8)  (Fıkra 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.) Kamu görevlisi iken Yönetim Kurulu Başkanı seçilen kişinin önceki kurumu ile olan ilişkisi sona erer. Kamu görevine dönmesini engelleyecek şekilde olanlar hariç olmak üzere Kurumdaki görevi herhangi bir nedenle sona eren Yönetim Kurulu Başkanı, temsilcisi olduğu bakanlıkta durumuna uygun bir kadroya en geç bir ay içinde atanır. Durumuna uygun kadroya atanıncaya kadar Yönetim Kurulu Başkanı gibi Kurum bütçesinden ücreti ödenmeye devam olunur. Bu fıkra uyarınca göreve başlayan Başkanın Kurumda geçen hizmetleri, kazanılmış hak aylık derece ve kademelerinde değerlendirilir. Akademik unvanların kazanılmasına ilişkin hükümler saklıdır.
(9) Kurumda çalışan personel, başka kamu kurum ve kuruluşlarında görevlendirilemez.
(1) 02.11.2011 Tarih ve 28103 Sayılı Resmi Gazetede Yayınlanan 0665 sayılı Khk ile beşinci fıkrasında yer alan meslekî teknik eğitim fakültelerinden ibaresi eğitim fakültelerinden şeklinde değiştirilmiştir.
(2) Altı Çizili İbare 23.04.2015 Tarih ve 29335 Sayılı Resmi Gazetede Yayımlanan 6645 Sayılı Kanun İle eklenmiştir.
DÖRDÜNCÜ BÖLÜM
Personelin Atanma Şartları, Statüsü ve Mali Hakları
Madde 0025: Mali haklar
(1) Başkan, yönetici personel ve diğer personelin ücret, mali ve sosyal hakları; bakanlık genel müdürüne yapılan ödemeleri aşmamak kaydıyla, Yönetim Kurulunun kararı ve Genel Kurulun onayı ile belirlenir.
(2) Yönetim Kurulu Başkan ve üyelerine, ayda dörtten fazla olmamak üzere her bir toplantı için uhdesinde kamu görevi bulunanlara (2000) gösterge rakamının, uhdesinde kamu görevi bulunmayanlara ise (3000) gösterge rakamının memur aylık katsayısı ile çarpımı sonucunda bulunacak miktarda huzur hakkı ödenir.
(3)  (Fıkra 02.08.2013 tarih ve 28726 sayılı Resmi Gazetede yayımlanan 6495 sayılı Kanun ile Değişmiştir.) Uhdesinde kamu görevi bulunmayan sektör komitesi başkan ve üyelerine, yılda altıdan fazla olmamak üzere her bir toplantı başına (2000) gösterge rakamının memur aylık katsayısı ile çarpımı sonucunda bulunacak miktarda huzur hakkı ödenir.
BEŞİNCİ BÖLÜM
Gelirler, Giderler, Bütçe ve Denetim
Madde 0026: Gelirler
(Madde 02.11.2011 tarih ve 28103 sayılı Resmi Gazetede yayımlanan 0665 Sayılı Khk ile Değişmiştir.)
(1) Kurumun gelirleri şunlardır:
a) Bu Kanunun 6 ncı maddesinin birinci fıkrasında belirtilen kamu kurumu niteliğindeki meslek kuruluşları, işçi ve işveren konfederasyonları ile diğer kuruluşların Genel Kuruldaki her bir temsilcisi için, olağan Genel Kurulun yapıldığı tarihte geçerli olan aylık brüt asgari ücretin yirmi katını geçmemek üzere, miktarı Genel Kurulca belirlenen aidatlar.
b) Kurumun Genel Kurula sunulan bütçesinden, bu maddenin (a) bendine göre belirlenen aidatlar düşüldükten sonra kalan kısım üzerinden 6 ncı maddenin birinci fıkrasında belirtilen her bir Bakanlık ile kamu kurum ve kuruluşu için eşit miktarda belirlenen aidatlar.
c) Kurumun, sınav ve belgelendirme çalışmaları karşılığında müracaatçılardan alınacak masraf karşılıkları.
ç)  (Bent 26.01.2012 tarih ve 28185 sayılı Resmi Gazetede yayımlanan Kanun ile Değişmiştir.) Kurumun ulusal ve uluslararası düzeyde gerçek veya tüzel kişilere vereceği hizmetler karşılığında elde edeceği gelirler.
d) Sınav, ölçme, değerlendirme, belgelendirme ve akreditasyon alanında Kuruma hizmet sunmak isteyen kurum ve kuruluşlardan alınan en yüksek Devlet memuru aylığının (ek gösterge dahil) elli katını aşmamak üzere Yönetim Kurulu tarafından belirlenen yıllık aidatlar ile bu kurum ve kuruluşlardan alınan başvuru, inceleme, denetim ve masraf karşılıkları.
e) (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir ve diğer bentler teselsül ettirilmiştir.) Ulusal meslekî yeterlilikler alanında eğitim ve öğretim kurumlarının akreditasyonundan elde edilen gelirler.
f) Yayın, telif hakları, marka ve lisanslardan alınacak ücretler.
g) Kurum gelirlerinin değerlendirilmesinden elde edilen gelirler.
h) Diğer gelir ve kazançlar ile bağışlar.
BEŞİNCİ BÖLÜM
Gelirler, Giderler, Bütçe ve Denetim
Madde 0027: Giderler
(1) Kurumun giderleri şunlardır:
a. Personel giderleri.
b. Yönetim Kurulunca karara bağlanmış, bilgi bankası, yazılım, donanım ve iletişim gibi yatırım giderleri.
c. Meslek standardı, sınav ve belgelendirme alanında Kuruma hizmet sunan kuruluşlara ödenen ücretler.
ç. (Bent 23.04.2015 tarih ve 29335 sayılı Resmi Gazetede yayımlanan 6645 Sayılı Kanun ile Eklenmiştir ve diğer bentler teselsül ettirilmiştir.) Ulusal meslekî yeterlilikler alanında eğitim ve öğretim kurumlarının akreditasyonuna ilişkin giderler.
d. Taşınır ve taşınmaz alınması, kiralanması, ulaşım, elektrik, su, telefon ve yakıt gibi idari giderler.
e. Satın alınacak danışmanlık giderleri.
f. Basım, yayım ve reklam giderleri.
g. Yurt içi ve yurt dışı toplantı, konferans, seminer, çalışma ziyaretleri giderleri.
ğ. Kurum adına Kurum faaliyetleri ile ilgili yurt içi ve yurt dışı üyelik aidatları.
h. Eğitim, öğretim ve burs giderleri.
ı. Kurum faaliyetlerinin gerçekleştirilmesiyle ilgili diğer giderler.
BEŞİNCİ BÖLÜM
Gelirler, Giderler, Bütçe ve Denetim
Madde 0028: Bütçe
(1) Kurumun gelirlerinin giderlerini karşılaması esastır. Kurum gelirleri bir bankada açılacak hesapta tutulur. Bu gelirlerden hesap yılı sonuna kadar harcanmayan paralar Maliye Bakanlığına bildirildikten sonra Kurumun ertesi yıl gelir hesabına aktarılır ve takip eden Genel Kurul üyelik aidatları gelir fazlası dikkate alınarak belirlenir.
(2) Kurumun gelirleri, işlemleri ve taşınmazları her türlü vergi, resim ve harçtan muaftır.
BEŞİNCİ BÖLÜM
Gelirler, Giderler, Bütçe ve Denetim
Madde 0029: Denetim
(1) Kurum, denetim bakımından 832 sayılı Sayıştay Kanununa tabidir.
BEŞİNCİ BÖLÜM
Gelirler, Giderler, Bütçe ve Denetim
Madde 0030: Yönetmelikler
(1) Bu Kanunda öngörülen yönetmelikler altı ay içerisinde yürürlüğe konulur.
ALTINCI BÖLÜM
Değiştirilen, Geçici ve Son Hükümler
Madde 0031:
(1) 10.12.2003 tarihli ve 5018 sayılı Kamu Mali Yönetimi ve Kontrol Kanununun eki (II) sayılı cetvelin (B) bölümüne aşağıdaki ibare eklenmiştir.
30- Mesleki Yeterlilik Kurumu
ALTINCI BÖLÜM
Değiştirilen, Geçici ve Son Hükümler
Ek Madde 0001:
(Madde 23.04.2015 Tarih ve 29335 Sayılı Resmi Gazetede Yayınlanan 6645 Sayılı Kanun ile Eklenmiştir.)
(1) Tehlikeli ve çok tehlikeli işlerden olup, Kurumca standardı yayımlanan ve Bakanlıkça çıkarılacak tebliğlerde belirtilen mesleklerde, tebliğin yayım tarihinden itibaren on iki ay sonra bu Kanunda düzenlenen esaslara göre meslekî yeterlilik belgesine sahip olmayan kişiler çalıştırılamaz. 5/6/1986 tarihli ve 3308 sayılı Mesleki Eğitim Kanununa göre ustalık belgesi almış olanlar ile Millî Eğitim Bakanlığına bağlı meslekî ve teknik eğitim okullarından ve üniversitelerin meslekî ve teknik eğitim veren okul ve bölümlerinden mezun olup, diplomalarında veya ustalık belgelerinde belirtilen bölüm, alan ve dallarda çalıştırılanlar için meslekî yeterlilik belgesi şartı aranmaz.
(2) (Fıkra 05.03.2021 tarih ve 31414 sayılı Resmi Gazetede yayımlanan 7281 Sayılı Kanunun 38. Maddesi ile eklenmiş ve diğer fıkralar buna göre teselsül ettirilmiştir.) Millî Savunma Bakanlığı ve İçişleri Bakanlığı bağlılarında görevli yükümlü erbaş ve erler ile yurt içi ve yurt dışındaki harekâtlarda görevli uzman erbaş, sözleşmeli erbaş ve erler için birinci fıkradaki meslekî yeterlilik belgesi şartı aranmaz.
(3) Bakanlıklar ile kamu kurum ve kuruluşlarının görev alanlarını ilgilendiren mevzuatta bu maddede belirtilen hususlara ilişkin gerekli düzenlemeler bu maddenin yürürlüğe girdiği tarihten itibaren on iki ay içinde yapılır.
(4) Birinci fıkraya ilişkin denetimler iş müfettişlerince yapılır. Birinci fıkrada belirtilen hükümlere aykırı davranan işveren veya işveren vekillerine Çalışma ve İş Kurumu il müdürü tarafından her bir çalışan için beş yüz Türk lirası idari para cezası verilir. Bu Kanuna göre verilen idari para cezaları tebliğinden itibaren bir ay içinde ödenir.
ALTINCI BÖLÜM
Değiştirilen, Geçici ve Son Hükümler
Geçici Madde 0001:
(1) Bu Kanunun yürürlüğe girmesinden itibaren onbeş günlük süre içerisinde Kurumun ilk Genel Kuruluna kadar yapılması gereken faaliyetleri yürütmek üzere Bakanlık tarafından bir çalışma grubu oluşturulur. Çalışma grubu en geç üç ay içerisinde Genel Kurul için gerekli hazırlıkları yaparak Bakanlığa sunar.
ALTINCI BÖLÜM
Değiştirilen, Geçici ve Son Hükümler
Geçici Madde 0002:
(1) Bu Kanunun yürürlüğe girmesinden önce 3308 sayılı Mesleki Eğitim Kanunu gereğince edinilmiş belgeler, sahiplerinin üç yıl içinde müracaatları halinde bu Kanun kapsamında belirlenecek denk belge ve sertifikalar ile değiştirilir.
ALTINCI BÖLÜM
Değiştirilen, Geçici ve Son Hükümler
Geçici Madde 0003:
(Madde 26.01.2012 tarih ve 28185 sayılı Resmi Gazetede yayımlanan 6270 Sayılı Kanun ile Eklenmiştir)
(1) 26 ncı maddenin birinci fıkrasının (a) bendinde belirtilen kuruluşların 2007, 2008, 2009, 2010, 2011 ve 2012 yıllarına ait Kurum aidat miktarları her yıl için ayrı ayrı olmak üzere her bir Genel Kurul temsilcisi başına bu maddenin yürürlüğe girdiği tarihte geçerli olan aylık brüt asgari ücretin yirmi katı olarak uygulanır. Bu kapsamda yer alan kuruluşlarca söz konusu yıllara ait ödenmiş olan aidat miktarlarının bu düzenleme ile yeniden tespit edilen aidat tutarlarını aşan kısmı bakımından ilgili kuruluş için alacak hakkı doğmaz.
(2) Birinci fıkrada belirtilen kuruluşların, aynı fıkra esaslarına göre yapılandırılan toplam aidat borçlarını ve 2012 yılı aidatlarını 31/12/2012 tarihine kadar Kuruma ödemeleri halinde aidat borçlarına gecikme zammı ve gecikme faizi uygulanmaz.
ALTINCI BÖLÜM
Değiştirilen, Geçici ve Son Hükümler
Madde 0032: Yürürlük
(1) Bu Kanun yayımı tarihinde yürürlüğe girer.
ALTINCI BÖLÜM
Değiştirilen, Geçici ve Son Hükümler
Madde 0033: Yürütme
(1) Bu Kanun hükümlerini Bakanlar Kurulu yürütür.
Ek : İhdas Edilen Pozisyonlar Cetveli
(Cetvel 23.04.2015 tarih ve 29335 sayılı Resmi Gazetede yayımlanan 6645 Sayılı Kanunla Değişmiştir.)
POZİSYON CETVELİ
POZİSYON UNVANI                                                                            SAYISI
Kurum Başkanı                                                                                              1
Başkan Yardımcısı                                                                                        2
Meslek Standartları Dairesi Başkanı                                                              1
Sınav ve Belgelendirme Dairesi Başkanı                                                       1
Uluslararası İlişkiler ve Avrupa Birliği Dairesi Başkanı                                1
Denetim Dairesi Başkanı                                                                               1
Türkiye Yeterlilikler Çerçevesi Dairesi Başkanı                                            1
1. Hukuk Müşaviri                                                                                        1
Strateji Geliştirme Dairesi Başkanı                                                                1
İnsan Kaynakları ve Destek Hizmetleri Dairesi Başkanı                                1
Uzman                                                                                                           90
Uzman Yardımcısı                                                                                         45
Avukat                                                                                                           2
Mütercim/Tercüman                                                                                      1
İstatistikçi                                                                                                      7
Mühendis                                                                                                      4
Bilgisayar Programcısı                                                                                  1
Çözümleyici                                                                                                   1
Mali Hizmetler Uzmanı                                                                                 2
Mali Hizmetler Uzman Yardımcısı                                                                2
Muhasebeci                                                                                                   1
Bilgisayar İşletmeni                                                                                       4
Sekreter                                                                                                         6
Büro Görevlisi                                                                                               20
TOPLAM                                                                                                      197
Yükleyen: yasinuzunoglu
