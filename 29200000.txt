2920 sayılı Türk Sivil Havacılık Kanunu
Yayımlandığı Resmî Gazete Tarihi: 19.10.1983
Yayımlandığı Resmî Gazete Sayısı: 18196
Kabul Tarihi	14.10.1983
BİRİNCİ KISIM
Amaç, Kapsam ve Tanımlar
Madde 0001: Amaç
Bu Kanunun amacı; devamlı ve hızlı bir gelişme gösteren, ileri teknolojinin uygulandığı, sürat ve emniyet faktörlerinin büyük önem taşıdığı sivil havacılık sahasındaki faaliyetlerin ulusal çıkarlarımız ve uluslararası ilişkilerimize uygun bir şekilde düzenlenmesini sağlamaktır.
BİRİNCİ KISIM
Amaç, Kapsam ve Tanımlar
Madde 0002: Kapsam
Bu Kanun, kamu kurum ve kuruluşları ile gerçek ve özel hukuk tüzelkişilerinin havacılık sahasındaki faaliyetlerini kapsar.
Devlet hava araçları, açık hüküm bulunmayan hallerde bu Kanunun kapsamı dışındadır.
BİRİNCİ KISIM
Amaç, Kapsam ve Tanımlar
Madde 0003: Tanımlar
Bu Kanunda geçen;
Türk Hava Sahası terimi : Türkiye Cumhuriyetinin egemenliği altındaki ülke ile Türk karasuları üzerindeki sahayı,
Hava Aracı terimi : havalanabilen ve havada seyredebilme kabiliyetine sahip her türlü aracı,
(Bent 02.08.2013 tarih ve 28726 sayılı Resmi Gazetede yayımlanan Kanun ile Değişmiştir.) Devlet Hava Aracı: Devletin askerlik, güvenlik, gümrük ve orman yangınları ile mücadele hizmetlerinde kullandığı hava araçları,
Türk Sivil Hava Aracı terimi : Devlet hava araçları tanımı dışında kalan ve mülkiyeti Türk Devletine veya kamu tüzelkişilerine veya Türk vatandaşlarına ait araçları,
Havaalanı terimi : Karada ve su üzerinde hava araçlarının kalkması ve inmesi için özel olarak hazırlanmış, hava araçlarının bakım ve diğer ihtiyaçlarının karşılanmasına, yolcu ve yük alınmasına ve verilmesine elverişli tesisleri bulunan yerleri,
Ferry Uçuş terimi : Bir hava aracının yolcu ve yük taşımaksızın; satın alınması veya kiralanmasında tescil işlemleri yapılmadan yurda getirilmesi maksadıyla yapılan uçuşlar ile, uçuşa elverişliliğine halel getirmeyen kısmi arızalı olarak yapılan uçuşları;
İfade eder.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0004: Türk hava egemenliği
Türkiye Cumhuriyeti Türk hava sahasında tam ve münhasır egemenliği haizdir.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0005: Türk hava sahasının kullanılması
Türk hava sahası hava araçları tarafından bu Kanun ve ilgili diğer mevzuat hükümleri çerçevesinde kullanılır.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0006: Türk hava sahasından yararlanacak hava araçları
Uçuşa elverişli olmak şartıyla aşağıda sayılan hava araçları Türk hava sahasında uçuş yapabilirler.
Türk Devlet hava araçları,
TÜrk uçak siciline kayıtlı Türk sivil hava araçları,
Türkiye nin taraf olduğu anlaşmalar uyarınca Türk Hava Sahasında uçmalarına müsaade edilen hava araçları,
Yukarıda belirtilenler dışında kalan her türlü hava aracının Türk Hava Sahasını kullanması Ulaştırma Bakanlığının iznine tabidir. Ulaştırma Bakanlığı gerekli izni vermeden önce Genelkurmay Başkanlığı ve Dışişleri Bakanlığının görüşünü alır.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0007: Uçuş yasakları ve sınırlamaları
Bakanlar Kurulu, Genelkurmay Başkanlığının olumlu görüşü üzerine; kamu düzeni ve emniyet mülahazaları ile veya askeri sebeplerle geçici veya devamlı bir tedbir olarak, Türk hava sahasının tamamını veya belirli bölümünün kullanılmasını veya muayyen bölgeler üzerinden uçuşu yasak edebilir veya sınırlayabilir.Uçuş güvenliğini sağlamak amacı ile Genelkurmay Başkanlığı ve Ulaştırma Bakanlığınca konulacak diğer tahditler, bu hükme tabi olmaksızın Ulaştırma Bakanlığınca uygulanabilir.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0008: Hava yolları ve havaalanlarına ait sınırlamalar
Türk hava sahasında uçuş yapmak hakkını haiz hava araçları ile diğer hava araçlarının izleyecekleri uçuş yolları ve kullanacakları hava alanları, Genelkurmay Başkanlığı ile gerekli koordinasyon yapılmak suretiyle, Ulaştırma Bakanlığınca belirlenir.
İKİNCİ KISIM
Hava Seyrüseferinin Genel Hükümleri
BİRİNCİ BÖLÜM
Türk Hava Egemenliği Hükümleri
Madde 0009: Gümrüklü havaalanlarının kullanımı
Yabancı ülkelere giden veya yabancı ülkelerden gelen hava araçları, ancak gümrüklü havaalanlarından kalkmaya ve inmeye mecburdur.
İstisnai hallerde, Ulaştırma Bakanlığı, Gümrük ve Tekel Bakanlığı ve İçişleri Bakanlığının müştereken vereceği karar dairesinde, gümrüksüz bir havaalanının da kullanılmasına izin verilebilir.
Belirlenmiş bulunan gümrüklü hava alanlarından başka bir yere zorunluluk nedeniyle iniş yapıldığı takdirde, hava aracı sorumlu pilotu, durumu derhal varsa havaalanı yöneticisine, yoksa en yakın mülki amire veya zabıta yetkilisine duyurmak ve yetkili makamlar el koyuncaya kadar hava aracını, yolcuları ve yükü ile birlikte güvence altına almakla yükümlüdür.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0010: Hava aracı kazalarının bildirilmesi
Hertürlü sivil hava aracı kazası, sorumlu pilot veya mümkün olmadığı hallerde mürettebattan biri, işleten ve mahalli yetkililer tarafından en seri vasıta ile Ulaştırma Bakanlığına bildirilir.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0011: İlk tedbirler
Zorunlu kurtarmaya yardım işlemleri ile can ve mal güvenliğini korumaya yönelik tedbirler dışında, araştırma ve soruşturmanın selametle yürütülmesini engelleyecek işler yapılmaz ve delillerin aynen muhafazası sağlanır. Bu konuda mahalli mülki amirler gereken tedbirleri alırlar.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0012: Kaza nedenleri hakkında araştırma ve inceleme yapılması
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Kazanın nedenlerini ve oluş şeklini açıklığa kavuşturmak ve sivil havacılıkta can ve mal güvenliğinin sağlanması bakımından tekrara engel olmak amacına yönelik olarak her sivil hava aracı kazası ile ilgili olarak teknik bakımdan araştırma ve inceleme yapılır.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0013: Araştırma ve İnceleme Kurulu
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Ulaştırma Bakanlığı, havacılık alanında uzmanlığı kabul edilmiş kişilerden seçilecek bir kurulu, kazanın sebeplerini araştırması için görevlendirir. Bu Kurul, yukarıdaki maddede belirtilen amaç dairesinde her türlü araştırma ve incelemeyi yapar, soruşturma işlemlerini yürütmekle görevli Cumhuriyet savcısı ile işbirliği yaparak, delillerin toplanmasına yardımcı olur.
Kurul, yaptığı araştırma ve inceleme faaliyeti sırasında ilgili kişileri dinleyebilir; açıklama yapmaktan kaçınan kişilerin Cumhuriyet savcısına başvurarak ifadesinin alınmasını sağlayabilir; bu ifade alma sırasında hazır bulunarak, açıklığa kavuşturulması istenen hususlarla ilgili olarak ifadesi alınan kişiye sorular sorulmasını isteyebilir.
Kurul, araştırma ve inceleme faaliyeti sırasında teknik ve uzmanlığı gerektiren sair hususlarla ilgili olarak başka uzman kişiler görevlendirebilir.
Araştırma ve İnceleme Kurulunun oluşturulması, araştırma ve incelemenin yürütülmesi, yetki ve sorumluluklar, hava aracı kazalarında yapılacak kurtarma ve yardım işleri Ulaştırma Bakanlığınca bir yönetmelikle düzenlenir. Bu yönetmelikte Türkiye'nin taraf olduğu uluslararası anlaşmalar gözönünde tutulur.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0014: Araştırma ve inceleme raporu
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Araştırma ve İnceleme Kurulu; tespit ettiği hususları, vardığı sonucu, tekrarlara engel olunması bakımından alınmasını uygun bulduğu önlemleri, önerileri ile birlikte ayrıntılı ve gerekçeli bir rapor hâlinde Ulaştırma Bakanlığına verir.
Raporda yer alan hususlara kısmen veya tamamen katılmayan üyeler, kişisel görüşlerini ek bir raporda belirtebilirler.
Ulaştırma Bakanlığı raporun bir suretini ilgililere verir ve raporun tekemmül etmiş olduğunu Resmi Gazete ile üçüncü şahıslara duyurur. Resmi Gazete ile yapılan duyuruda raporun ilgililerce nerede ve ne suretle incelenebileceği belirtilir. Rapor, gerektiğinde kısmen veya tamamen uygun bulunacak vasıtalar ile yayınlanır. Ancak, meydana gelen kaza ile ilgili olarak soruşturma başlatılması hâlinde, Ulaştırma Bakanlığı hazırlanan raporun bir örneğini yapılan soruşturma veya kovuşturma kapsamında değerlendirilmek üzere, sadece ilgili Cumhuriyet başsavcılığına verir.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0015: Kıyasen uygulama
Bir kaza, ölüm veya yaralanma ile sonuçlanmasa dahi, sivil havacılıkta can ve mal güvenliğinin korunması bakımından önem taşıyan olaylar hakkında da Ulaştırma Bakanlığı bu bölümde yer alan esaslar dairesinde kıyasen işlem yapmaya yetkilidir.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0016: Enkaz
Kaza sonucu hava aracı enkaz haline gelmiş ise; maliki 90 gün içinde muhafaza masraflarını vererek enkazı alabilir.
İKİNCİ KISIM
Hava Seyrüseferinin Genel Hükümleri
İKİNCİ BÖLÜM
Sivil Hava Aracı Kazaları
Madde 0017: Kaybolma
Kendisinden alınan son haberden itibaren 90 gün geçen hava aracının kaybolduğuna mahkemece karar verilebilir, Yetkili mahkeme bu aracın siciline kayıtlı olduğu yer mahkemesidir. Kaybolma kararını veren mahkeme durumu re sen Ulaştırma Bakanlığına bildirir. Hava aracında bulunanlar hakkında Medeni Kanun hükümleri ve 5/6/1945 Tarih ve 4749 sayılı Kanun ile onaylanmış olan Uluslararası Sivil Havacılık Anlaşmasının 25 inci maddesi hükmü saklıdır.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0018: İzin
Gerçek ve tüzelkişilerin ticari amaçla, ücret karşılığında hava araçlarıyla yolcu veya yük veya yolcu ve yük taşımaları ile ticari amaçla diğer faaliyetlerde bulunmaları için Ulaştırma Bakanlığından izin almaları ön şarttır.
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
İzin belirli şartlara ve süreye bağlanabilir. İzin belgesi,
a) Milli güvenliğin veya kamu düzeninin tehlikeye girebileceği durumlarda,
b) Gerçek kişilerin veya tüzel kişilerin kurucu ortakları ile temsile yetkili yöneticilerinin; Türk Ceza Kanununun 53 üncü maddesinde belirtilen süreler geçmiş olsa bile, bankacılık, sermaye piyasası ve kaçakçılık mevzuatında tanımlanan ve hapis cezasını gerektiren suçlar ile hırsızlık, yağma, güveni kötüye kullanma, dolandırıcılık, hileli iflâs, parada, paraya eşit sayılan değerlerde, kıymetli damgada, mühürde, resmi belgede, özel belgede sahtecilik, ihaleye fesat karıştırma, edimin ifasına fesat karıştırma, tefecilik, zimmet, irtikâp, rüşvet, suçtan kaynaklanan mal varlığı değerlerini aklama, devletin güvenliğine karşı suçlar, anayasal düzene ve bu düzenin işleyişine karşı suçlar, (1) ya da ulaşım araçlarının kaçırılması veya alıkonulması suçlarından dolayı mahkûm edilmiş olması hâlinde,
verilmez.
(1) (milli savunmaya karşı suçlar, devlet sırlarına karşı suçlar veya casusluk suçlarından İbaresi 01.12.2010 Tarih ve 27772 Sayılı Resmi Gazetede yayınlanan 25.2.2010 Tarih ve E: 2008/17 - K: 2010/44 Sayılı Anayasa Mahkemesi Kararı ile Bu Tarihten itibaren 1 (bir) yıl Sonra yürürlüğe girecek şekilde iptal edilmiştir.)
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0019: İşletme ruhsatı
Hava araçlarıyla ticari amaçla, belirli hatlar üzerinde, ücret karşılığında yolcu veya yük veya yolcu ve yük taşıması yapacak olan gerçek veya tüzelkişilerin 18 inci maddede belirtilen izinden başka, Ulaştırma Bakanlığından işletme ruhsatı almaları şarttır.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0020: Başvuru ve belgeler
Ticari amaçla ücret karşılığında hava araçlarıyla yolcu veya yük veya yolcu ve yük taşımak için Ulaştırma Bakanlığından izin ve ruhsat almak üzere başvuracak gerçek ve tüzelkişilerin başvurularına ekleyecekleri belgeler ve başvuruda aranacak şartlar Ulaştırma Bakanlığınca hazırlanacak yönetmelik ile belirlenir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0021: İnceleme
Başvuru, Ulaştırma Bakanlığınca uygunluk ve ülke yararları açısından incelenir. Bu inceleme sırasında, kurulmak istenen işletmenin ülke ekonomisi, ulusal güvenlik, ulusal ulaştırma politikası, planlı kalkınma ilkeleri bakımından, değerlendirilmesi de yapılır. Bu amaçla, gerektiğinde, Ulaştırma Bakanlığı ilgili bakanlıkların ve Devlet Planlama Müsteşarlığının görüşünü de alır.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0022: Ruhsatın verilmesi
18 inci maddede yazılı izni almış gerçek ve tüzelkişiler izin başvurusuna ekli projelerini gerçekleştirdiklerini bildirerek işletme ruhsatı almak için Ulaştırma Bakanlığına başvururlar.
Ulaştırma Bakanlığı gerekli inceleme ve denetlemeleri yaparak, projelerin gerçekleştiğini tespit etmesi halinde, işletme ruhsatı verir. İşletme ruhsatı devredilemez.
Ruhsatta özellikle; ruhsat sahibinin ticari unvanı, taşıma türü, işletme yapılacak bölge veya hatlar, izin belgesinde belirtilen sınırlama ve kısıtlamalar yazılır.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0023: Ruhsatın asılması
Ruhsat sahibi, ruhsatın örneklerini, işletmesinde, müşteri ve iş çevrelerinin kolaylıkla görüp okuyabilecekleri yerlere asmaya mecburdur.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0024: Ruhsata uyma zorunluluğu
Ruhsat sahibi, işletme faaliyetlerini ruhsatın şartlarına aynen uyarak yürütmek zorundadır. Taşıma ve sefer yapma zorunluluğu, izin şartlarına göre tespit edilir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0025: Tarifeler
(26.04.2001 tarih ve 24384 sayılı Resmi Gazete de yayımlanan 4647 sayılı Kanunun 1 inci maddesiyle değişen ve 26.04.2001 tarihinden geçerli olarak yürürlüğe girmeden önceki şekli.) Ruhsat sahibi, ücret tarifeleri ile birlikte uygulama tarihini ticari, mali ve ekonomik koşullara uygun olarak belirler ve yürürlüğe koymadan üç gün önce üçüncü kişilere duyurur.
Uçuş tarifeleri, ruhsat sahibi tarafından belirlenir ve Ulaştırma Bakanlığınca onaylandıktan yedi gün sonra yürürlüğe girer.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0026: Posta taşıması
Tarifeli olarak hava ulaştırma hizmeti yapmak için ruhsat almış bulunan işletmeler; talep edildiğinde tarife içerisinde yapılan her uçuşta, ücret karşılığında posta taşımakla yükümlüdürler. Ödenecek ücretler 5584 sayılı Posta Kanunu ile Dünya Posta Birliği sözleşmeleriyle saptanan kurallar dairesinde belirlenir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0027: Denetleme ve erişim
(Madde Başlığı ve Madde 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 11. Maddesi ile Değişmiştir.)
Ülkemizde ve/veya yurtdışında sivil havacılık faaliyeti gerçekleştiren ve/veya yurtdışında yerleşik olup ülkemize sivil havacılık faaliyetleri kapsamında hizmet veren veya hizmet vermek üzere başvuruda bulunan tüm yerli ve yabancı gerçek kişiler, özel hukuk tüzel kişileri, kamu kurum ve kuruluşları Sivil Havacılık Genel Müdürlüğünün yapacağı veya yaptıracağı denetim ve incelemeye tabidirler.
Yapılacak denetimin esasları, denetim ekibinin seçimi ile görev, yetki ve sorumlulukları Sivil Havacılık Genel Müdürlüğünce hazırlanacak yönetmelikle belirlenir.
Bu maddenin birinci fıkrasında belirtilen tüm gerçek kişiler, özel hukuk tüzel kişileri, kamu kurum ve kuruluşları, gerçekleştirdiği sivil havacılık faaliyeti ile ilgili; Sivil Havacılık Genel Müdürlüğünün düzenlemelerini takip etmek, verdiği talimatlara uymak, taraf olunan uluslararası anlaşmalar doğrultusunda yapılan denetim ve inceleme kapsamında talep edilen bilgi ve belgeyi vermek ve her türlü tesis, ürün ve ekipmana erişimi sağlamakla yükümlüdür.
Genel Müdürlük tarafından görevlendirilen teknik denetçiler, denetimlerde;
a) Hava aracının uçuşa elverişli olmaması,
b) Mürettebatın o hava aracı tipi için gerekli nitelikleri taşımaması veya uçuşu yürütecek fiziksel ya da zihinsel kapasiteye sahip olmaması,
c) Operasyonun can ve mal emniyeti için tehlike oluşturması,
ç) Tespit edilen eksiklik veya bulguların can ve mal emniyeti ile uçuş emniyetini doğrudan ilgilendirmesi,
durumlarında uygunsuzlukların ivedilikle düzeltilmesini istemeye, mevzuatta belirtilen gerekliliklerin uygulanmasını istemeye, havacılık işletmesinin ya da yeterlik belgesi gerektiren personelin ve/veya havacılık hizmet sağlayıcılarının faaliyetini durdurmaya yetkilidir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0028: Bilgi ve belge verilmesi
Ruhsat sahipleri, denetim için istenilen bütün teknik ve ekonomik bilgileri vermeye mecburdurlar.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0029: Değişikliklerin bildirilmesi ve tasdiki
Taşımayı ilgilendiren genel şartlar ve tarifelerde izin verilmesinden sonra yapılacak değişiklikleri, ilgilinin Ulaştırma Bakanlığına tasdik ettirmesi zorunludur.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0030: Ruhsatın iptali
Ruhsat sahibinin bu bölümde yer alan hükümlere aykırı davranması halinde; Ulaştırma Bakanlığı tarafından kendisine aykırılığın giderilmesi için yapılacak gerekçeli tebligat ve verilecek süre üzerine ruhsat sahibi aykırılıkları gidermez ise, verilmiş sürenin sonunda işletilen hatların bazılarına veya tümüne ilişkin izin, geçici olarak geri alınabilir veya ruhsat derhal iptal edilir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0031: Kabotaj
Türkiye Cumhuriyeti ülkesi içinde, iki nokta arasında havayolu ile ticari amaçla yolcu, posta ve yük taşımaları Türk sivil (1) hava araçları ile yapılır.
(Fıkra 28.12.2023 tarih ve 32413 sayılı Resmi Gazetede yayımlanan 7491 Sayılı Kanunun 29. Maddesi ile Eklenmiştir) Türk taşıyıcı tarafından, Sivil Havacılık Genel Müdürlüğünce belirlenecek usul ve esaslar çerçevesinde kiralanan yabancı tescilli hava araçlarıyla da Türkiye Cumhuriyeti ülkesi içinde iki nokta arasında havayolu ile ticari amaçla yolcu, posta ve yük taşımaları yapılabilir.
(1) sivil ibaresi 28.12.2023 Tarih ve 32413 Sayılı Resmi Gazetede Yayımlanan 7491 Sayılı Kanunun 29. Maddesi ile eklenmiştir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0032: Gösteriler
Sivil hava araçları ve askeri hava araçlarının dışında Devlet hava araçlarının ve paraşütçülerin katıldığı yarışmaların vesair gösterilerin yapılması, Ulaştırma Bakanlığı tarafından verilecek izne bağlıdır.
Askeri hava araçlarının ve paraşütçülerin katıldığı, yarış vesair gösterilerde yetki, Genelkurmay Başkanlığına aittir. Ancak keyfiyet, uçuş güvenliğinin sağlanması maksadı ile Ulaştırma Bakanlığına bildirilir.
İKİNCİ KISIM
Hava Seyrüseferinin Genel Hükümleri
ÜÇÜNCÜ BÖLÜM
Ticari Hava İşletmeleri
Madde 0033: Yabancı havayolu işletmeleri
Yabancı ülkeler ile Türkiye arasında hava ulaştırma hizmeti görecek yabancı uyruklu işletmelere uygulanacak hükümler, Türkiye nin taraf olduğu ikili ve çok taraflı anlaşmalar uyarınca ve karşılıklılık ilkesi gözönünde tutularak Ulaştırma Bakanlığınca saptanır.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0034: Kuruluş ve işletme
Havaalanları, Devlet veya kamu tüzelkişileri tarafından kurulur ve işletilir.
Sivil amaçla havaalanı, pist, hangar, hizmet ve işletme tesisleri, bunlarla ilgili sistem ve kolaylıkların yeniden inşası ve geliştirilmesinde ihtiyaç ve standartlar, Genelkurmay Başkanlığı ile yapılacak koordinasyon sonucu Ulaştırma Bakanlığı tarafından saptanır. Bu hizmatlerle ilgili kamulaştırma, etüd, proje, aplikasyon, onarım ve inşaat işleri Bayındırlık Bakanlığınca yapılır. Faaliyetlerin yürütülmesinde Bayındırlık Bakanlığı ile Ulaştırma Bakanlığı koordinasyon ve işbirliği yapar.
Gerçek kişilerin ve tüzelkişilerin havaalanı ve iniş şeritleri inşa etmesi ve işletmesi Genelkurmay Başkanlığının olumlu mütalaası üzerine Ulaştırma Bakanlığı iznine bağlıdır.
İzin, süreye ve yükümlülüklere bağlanabilir. Milli güvenliğin, kamu düzeninin ve sağlığın tehlikeye girebileceği kanaatini haklı kılacak nedenlerin varlığı halinde izin verilmez; verilen iznin kapsamı dışında bir kullanım durumunda izin iptal edilir. Gerektiğinde havaalanı veya iniş şeridi kamulaştırılır.
5/6/1945 tarih ve 4749 sayılı Kanunla onaylanan Uluslararası Sivil Havacılık Anlaşması hükümleri saklıdır.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0035: Uluslararası hava trafiğine açık havaalanı
Sivil Havacılık Genel Müdürlüğü tarafından belirlenen standartlara uygun (1) teknik özelliklere sahip; gümrük, pasaport, sağlık ve bunlara benzer işlemlerin yapılması için kolaylıkları bulunan ve Sivil Havacılık Genel Müdürlüğünce sertifikalandırılan (1) havaalanları, uluslararası hava trafiğine açılabilir.
(1) Uygun İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 12. Maddesi ile Sivil Havacılık Genel Müdürlüğü tarafından belirlenen standartlara uygun şeklinde değişmiş ve Altı Çizili İbareler eklenmiştir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0036: Kısıtlayıcı tedbirler
Havaalanlarındaki hava trafiği veya üzerindeki hava sahası gerektirdiği takdirde veya kamu düzenine ilişkin nedenlerle hava trafiğine açık bir havaalanının kullanılmasına her zaman tahditler konabilir veya havaalanı geçici olarak kapatılabilir. Alınan kararlar Ulaştırma Bakanlığı tarafından uygun görülecek şekil ve surette ilgililere duyurulur.
Aynı bölgede birden fazla hava trafiğine açık havaalanının bulunması halinde, Ulaştırma Bakanlığı kamu yararına ilişkin nedenlerle bunların kullanılmasını düzenleyebilir ve özellikle bu alanlardan herbirine belirli hava aracı tiplerine, hava faaliyetlerinin veya ticari faaliyetlerinin belirli bir bölümüne tahsis edebilir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0037: Ücret tarifeleri
Havaalanlarının kullanılması ve tesislerinden faydalanılması ve verilen hizmetlerin karşılığında alınacak ücretler, yapılacak tarifelerle saptanır. Yapılmış olan tarifeler, Ulaştırma Bakanlığının onayı ile yürürlüğe girer.
5/6/1945 tarih ve 4749 sayılı Kanunla onaylanan Uluslararası Sivil Havacılık Anlaşması hükümleri saklıdır.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0038: Havaalanı yöneticisi
Her sivil havaalanına hizmetlerin bir uyum içerisinde yürütülmesini sağlamakla görevli bir yönetici atanır.
10/6/1982 tarih ve 2677 sayılı Sivil Hava Meydanları, Limanlar ve Sınır Kapılarında Görev ve Hizmetlerin Yürütülmesi Hakkında Kanun hükümleri saklıdır.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0039: Askeri havaalanlarından yararlanma
Türk Silahlı Kuvvetlerine ait havaalanlarının sivil hava araçları tarafından kullanılması Genelkurmay Başkanlığı ile Ulaştırma Bakanlığı arasında, Devlet hava araçlarının sivil havaalanlarından istifade edebilmeleri ise Devlet hava araçlarına sahip bakanlıklar ile Ulaştırma Bakanlığı arasında yapılacak protokollerle düzenlenir. Yabancı hava taşımacılarının askeri meydanlardan yararlanmaları; ilgili Kuvvet Komutanlığı, Dışişleri, İçişleri, Gümrük ve Tekel bakanlıkları koordinasyonu sonunda Genelkurmay Başkanlığı onayı ile belirlenir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0040: Milli Sivil Havacılık Güvenlik Kurulu ve havacılık güvenliği
(Madde Başlığı ve Madde 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 39. Maddesi ile Değişmiştir.)
Tüm sivil havacılık faaliyetleri ile sivil havacılık tesis ve eklentilerinin yasadışı eylemlere karşı korunması amacıyla uluslararası uygulamalara uygun olarak gereken mevzuatı hazırlamak, denetlemek, uygun eğitimlerin alınmasını sağlamak ve ülkemizi uluslararası kuruluşlar nezdinde temsile Ulaştırma, Denizcilik ve Haberleşme Bakanlığı yetkilidir. Bakanlık, bu görevini öncelikle İçişleri Bakanlığı olmak üzere diğer kurum ve kuruluşlar ile koordineli şekilde yürütür.
(Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 189. Maddesi ile Yürürlükten Kaldırılmıştır.)
Sivil havacılık alanında faaliyet gösteren tüm kurum ve kuruluşlar, şahıslar ve yolcuların uyması gereken güvenlik tedbirleri ile yasaklanan hususlar, 5/6/1945 tarihli ve 4749 sayılı Kanunla uygun bulunan Şikago Sözleşmesinin 17 numaralı eki ile uluslararası uygulamalara ve önlemlere uygun olarak Milli Sivil Havacılık Güvenlik Kurulu tarafından hazırlanan ve İçişleri Bakanlığı ile Ulaştırma, Denizcilik ve Haberleşme Bakanlığı tarafından müştereken çıkarılan yönetmelikle düzenlenir. Acil durumlarda alınması gereken ilave tedbirler, İçişleri Bakanlığı temsilcisinin başkanlığında, Gümrük ve Ticaret Bakanlığı, Ulaştırma, Denizcilik ve Haberleşme Bakanlığı, Emniyet Genel Müdürlüğü ve Jandarma Genel Komutanlığı temsilcileri, Sivil Havacılık Genel Müdürü ve Devlet Hava Meydanları İşletmesi Genel Müdüründen oluşan Güvenlik Komisyonu tarafından alınır.
Havaalanlarında, ulusal ve uluslararası mevzuata göre güvenliğin sağlanması, havacılık güvenliğine yönelik kurum ve kuruluşlar arasında işbirliği ve koordinasyonun tesis edilmesi, kurum ve kuruluşların havacılık güvenliğine yönelik çalışmalarının denetlenmesi, denetim sonuçlarının takibi ve icrası, havaalanı güvenlik programının oluşturulması ve icrası 10/6/1949 tarihli ve 5442 sayılı İl İdaresi Kanunu uyarınca görevlendirilen mülki idare amiri tarafından yerine getirilir. Havaalanı mülki idare amirlerinin havaalanlarındaki havacılık güvenliğine ilişkin görev, yetki ve sorumlulukları İçişleri Bakanlığının uygun görüşü üzerine Ulaştırma, Denizcilik ve Haberleşme Bakanlığı tarafından çıkarılan yönetmelikte düzenlenir.
Havayolu ile seyahat edecek kişilerin bilgileri kişilerin seyahatini kolaylaştırmak veya güvenlik ve risk değerlendirmesi yapmak amacıyla 24/3/2016 tarihli ve 6698 sayılı Kişisel Verilerin Korunması Kanunu çerçevesinde toplanabilir, kaydedilebilir, işlenebilir, paylaşılabilir, havacılık güvenliği ve emniyetini sağlamak üzere değerlendirilerek gereken tedbirler alınabilir. Bu kapsamda, talep halinde yolcu bilgileri havayolu işletmeleri veya kurumlar tarafından üçüncü ülkelerle İçişleri Bakanlığının uygun görüşü ile paylaşılabilir. İçişleri Bakanlığı değerlendirme esnasında ilgili tüm kurum ve kuruluşlar ile koordine sağlar ve mütekabiliyet çerçevesinde karar verir.
Türk tescilli sivil hava araçlarında özel eğitimli silahlı güvenlik görevlileri bulundurulabilir. Türkiye'ye uçuşu olan yabancı tescilli sivil hava araçlarında silahlı güvenlik görevlisi bulundurulmasına izin verilmesine, mütekabiliyet ilkesi saklı kalmak kaydıyla İçişleri Bakanlığı yetkilidir. Silahlı güvenlik görevlisinin görev, yetki ve sorumlulukları İçişleri Bakanlığı tarafından çıkarılan yönetmelikle düzenlenir.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) Tüm yolcular, havacılık güvenliğinin ihlal edilmemesiyle sınırlı olmak üzere, havaalanlarına ve hava araçlarına geçerken yanlarındaki eşyaları ile birlikte teknik cihazlarla ve gerektiğinde el ile kontrol edilir ve aranır. Ancak teknik cihazlarla yapılan kontrollerin sonuçlandırılamaması durumunda bahse konu yolcu kendisinin ve eşyasının elle aranmasını kabul etmediği takdirde havaalanı ve hava aracına kabul edilmez. Ülkemizin taraf olduğu uluslararası anlaşma hükümleri saklıdır.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) Havacılık güvenlik tedbirleri; can ve mal güvenliğini sağlamak, hava araçlarına, havacılık tesislerine ve kişilere yönelik yasa dışı eylemleri önlemek amacıyla genel kolluğun gözetiminde özel güvenlik görevlileri tarafından da yerine getirilebilir.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) Özel güvenlik görevlileri, havaalanı mülki idare amirinin yazılı emrine istinaden genel kolluk gözetiminde havacılık tesislerine girişte; kişilerin üstünü, eşya, bagaj, kargo ve diğer mallarını teknik cihazlarla ve gerektiğinde el ile kontrol edebilir ve arayabilir.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) Güvenlik sistemi veya cihazlarla yapılan kontrol sırasında bagaj, kargo ve diğer mallar, havacılık güvenliğinin ihlal edileceği şüphesinin ortaya çıkması durumunda, havaalanı mülki idare amirinin yazılı emrine istinaden yolcusu veya sahibi olmaksızın genel ve özel kolluk gözetiminde özel güvenlik görevlileri tarafından teknik cihazlarla ve gerektiğinde el ile aranabilir, açılabilir ve taşınması yasaklı nesneler emanete alınabilir.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) 4/12/2004 tarihli ve 5271 sayılı Ceza Muhakemesi Kanununun adli aramaya ilişkin hükümleri saklıdır.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 13. Maddesi ile Eklenmiştir) Havaalanı mülki idare amiri tarafından havacılık alanında çalışacak ve gizlilik dereceli bilgilere erişim sağlayacak kişiler, 4749 sayılı Kanunla onaylanan Uluslararası Sivil Havacılık Anlaşmasının 17 numaralı eki ile uluslararası uygulamalara ve önlemlere uygun olarak belirlenen, havaalanlarının güvenlik tahditli alanlarına refakat edilmeden erişim sağlayacak kişiler, bu alanlarda güvenlik kontrolü uygulamak ya da uygulanmasını sağlamaktan sorumlu kişiler ile yolcu dışındaki diğer kişiler hakkında 7/4/2021 tarihli ve 7315 sayılı Güvenlik Soruşturması ve Arşiv Araştırması Kanununa göre güvenlik soruşturması ve arşiv araştırması yapılır. Güvenlik soruşturması ve arşiv araştırması, Sivil Havacılık Genel Müdürlüğü veya havaalanı mülki idare amirliği tarafından yolcu dışındaki kişiler için düzenlenen giriş izni veya yetki belgesi veya sertifikalarının yenilenmesi halinde yenilenir. Güvenlik soruşturması ve arşiv araştırması yapılmadan güvenlik tahditli alana girecek yolcu dışındaki kişilere refakat edilmesi zorunludur. Ülkemizin taraf olduğu uluslararası anlaşma hükümleri saklı olup uçak mürettebatına;
a) Yolcuların mevcut olabileceği alanlarda,
b) Geldikleri veya gidecekleri hava aracının hemen yakınındaki alanlarda,
c) Mürettebata tahsis edilen alanlarda,
ç) Mürettebat üyelerinin geldiği veya gideceği hava aracı ile giriş noktası veya terminal arasında kalan alanlar dışında kalan güvenlik tahditli alanlarda,
refakat zorunludur.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0041: Uçuş güvenliği
Ulaştırma Bakanlığı uçuş güvenliğinin sağlanması amacı ile havaalanlarında hava trafik kontrolü, haberleşme, seyrüsefer tesisleri ve kolaylıkları, meteoroloji hizmetleri, ışıklandırma, engellerin ortadan kaldırılması gibi hizmetlerin planlanmasını, programlanmasını ve prensiplerini tespit ve temin eder. Bu hizmetlere ilişkin tesis ve sistemlerin çağdaş teknolojiye uygun şekilde Bakanlığa bağlı veya ilgili kuruluş vasıtasiyla tesisini sağlar.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0042: Kurtarma ve yardım
Ulaştırma Bakanlığı, uçuş güvenliği ile can ve mal emniyetinin sağlanması için ehil personelden oluşan kurtarma yardım teşkilatı kurulmasını ve bunların emrine, yeterli sayı ve nitelikte araç ve gereç verilmesini sağlar.
Kurtarma ve yardım ekibinin görevini yapmasına, kazaya uğramış olan ve tehlike içinde bulunan hava aracı personeli ile yerel kolluk kuvvetleri ve diğer yetkililer, yardımcı olmakla yükümlüdürler.
Kurtarma ve yardım teşkilatının kuruluşu, görev ve yetkileri ve çalışma esasları yönetmelikle belirlenir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0043: Hizmetler
Ulaştırma Bakanlığı; sivil havacılık faaliyetlerinin güvenli, düzenli ve süratli bir biçimde yürütülmesini sağlamak amacı ile, havaalanlarında ve gerekli göreceği diğer yerlerde, Türk hava sahası ile sorumluluğu Türkiye ye ait olan hava sahalarına ilişkin, meteoroloji, hava trafik ve uçuş bilgilerini doğru ve hassas bir şekilde toplayıp ilgililere dağıtılması için gerekli önlemleri alır.
Hizmetin yürütülmesi ve hizmetten yararlanma şekil ve şartları yönetmelikle belirlenir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0044: Yer hizmetleri
Ulaştırma Bakanlığı, havaalanlarında, yolcu ve yük trafiğinin ve her türlü hizmetlerin çağdaş sivil havacılık ilkelerine ve ülke çıkarlarına uygun bir biçimde yürütülmesi amacı ile gereken önlemleri almaya veya aldırmaya yetkilidir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0045: Uçuş ve haberleşme hizmetleri
Ulaştırma Bakanlığı, havaalanlarında, sivil havacılığın güvenli, süratli ve düzenli bir biçimde yürütülmesini sağlamak amacı ile çağdaş teknolojiye uygun olarak, her türlü trafik, haberleşme, işaret sistemlerini ve tesislerini doğrudan doğruya veya bağlı veya ilgili kuruluşlar vasıtasıyla kurmakla veya kurdurmakla yükümlüdür.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0046: Türk hava sahasında gerekli tedbirlerin alınması
Ulaştırma Bakanlığı, Türkiye nin taraf olduğu uluslararası anlaşmaların hükümlerine de uymak şartı ile, Türk hava sahasında hava trafiğinin güvenli, süratli ve düzenli bir şekilde yürütülmesi, haberleşmenin ve bilgi akışının sağlanması, meteoroloji hizmetlerinin yürütülmesi amacı ile ve çağdaş teknolojiye uygun olarak gereken önlemleri alır ve işletilmesini sağlar.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0047: Havaalanları ve çevresinde yapılaşma sınırlamaları
(Madde Başlığı ve Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 14. Maddesi ile Değişmiştir.) Havaalanlarının ve ilgili tesis ve teçhizatın dâhilinde ve çevresinde, Sivil Havacılık Genel Müdürlüğünce belirlenen esaslar ve yayımlanan plan sınırları çerçevesinde hava trafiğini ve seyrüsefer yardımcı cihazlarını engelleyecek ve havacılık emniyetini ve güvenliğini tehlikeye düşürecek nitelikte ve yükseklikte bina, yapı, inşaat yapılması, ağaç ve direk dikilmesi, tesis kurulması ve yaban hayatının oluşmasına veya gelişmesine sebebiyet vererek havacılık emniyetini tehlikeye sokacağı değerlendirilen tesislerin kurulması yasaktır.
(Madde Başlığı ve Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 14. Maddesi ile Değişmiştir.) Ulaştırma ve Altyapı Bakanlığı, havaalanları ve seyrüsefer yardımcı cihazlarının etrafında havacılık emniyetini tehlikeye düşürebilecek yapı, bina, ağaç, direk gibi tesisleri ilgili mahallin en büyük mülki idare amiri aracılığıyla kaldırtabilir.
Sivil Havacılık Genel Müdürlüğü (1) belirli manialara veya yerlere, hava seyrüseferi yapan kişilerce görülebilmesi ve tanınabilmesi için gözle görülebilir işaretler veya radyo veya elektrik işaretlerinin konulmasını istemeye yetkilidir. İlgililer de istem dairesinde işlem yapmakla yükümlüdür.
(Fıkra 31.07.2013 tarih ve 28724 sayılı Resmi Gazetede yayımlanan Kanun ile Değişmiştir.) Sivil Havacılık Genel Müdürlüğü, ilgili kuruluşların da görüşlerini alarak havaalanları için yukarıda değinilen hususları kapsayan planları ve kuralları hazırlar ve yayımlar. Türk Silahlı Kuvvetlerine ait havaalanlarından sivil hava ulaşımına açık havaalanlarına ilişkin inşaat sınırlamalarına ait planların yapılması, yayımlanması, takip esasları ve sorumlu kuruluşlar Millî Savunma Bakanlığının görüşü alınarak Ulaştırma, Denizcilik ve Haberleşme Bakanlığınca belirlenir.
(Fıkra 31.07.2013 tarih ve 28724 sayılı Resmi Gazetede yayımlanan 6496 Sayılı Kanun ile Eklenmiş ve mevcut 5.Fıkra 6.Fıkra olarak teselsül ettirilmiştir) Sivil hava ulaşımına açık olmayan yalnızca askerî kullanımda olan havaalanlarında ise Millî Savunma Bakanlığı, ilgili kuruluşların da görüşünü alarak bu havaalanları için yukarıda değinilen hususları kapsayan planları ve kuralları hazırlar ve yayımlar. Yeni yapılacak askerî havaalanları hakkında Ulaştırma, Denizcilik ve Haberleşme Bakanlığının görüşü alınır.
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Millî Savunma Bakanlığının veya Sivil Havacılık Genel Müdürlüğünün (1) yukarıdaki fıkralar hükümlerine göre verdiği emir ve koyduğu yasaklara aykırı hareket eden kişilere, ilgili Mahallin en büyük mülki idare amiri (2) tarafından Kabahatler Kanununun 32 nci maddesi hükmüne göre idarî para cezası verilir. Mahallin en büyük mülki idare amiri (2) ayrıca ilgili kişiye emir veya yasağın gereğinin yerine getirilmesini sağlamaya yönelik azami bir süre verir. Bu süre yazısında, emir ve yasağın gereğinin ilgilisince yerine getirilmemesinin hukukî sonuçları açıkça belirtilir. Bu süre zarfında emir veya yasağın gereğinin yerine getirilmemesi hâlinde, masrafları yüzde yirmi zammıyla birlikte ilgilisinden tahsil edilmek üzere, kamu gücü kullanılarak yerine getirilir.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 14. Maddesi ile Eklenmiştir) Havaalanı ve çevresinde havacılık emniyetini tehlikeye düşürebilecek yapılar ile yaban hayatının oluşmasına veya gelişmesine sebebiyet verecek durumların tespit edilmesi halinde, havaalanı işletmecisi tarafından yapılacak tehlike değerlendirme çalışmaları Sivil Havacılık Genel Müdürlüğünce değerlendirilir. Değerlendirme neticesinde uçuş emniyetini tehlikeye düşürebilecek hususların bulunduğuna karar verilmesi halinde Ulaştırma ve Altyapı Bakanlığı söz konusu tesislerin kaldırılması veya tehlikenin bertaraf edilmesini sağlamak amacıyla faaliyetin tamamen veya kısmen durdurulması da dâhil olmak üzere gerekli işlemleri yapar veya yapılmasını sağlar. Bu fıkranın uygulanmasına ilişkin usul ve esaslar Ulaştırma ve Altyapı Bakanlığınca belirlenir.
(1) Ulaştırma Bakanlığınca, Ulaştırma Bakanlığı ve Ulaştırma Bakanlığının İbareleri 31.07.2013 Tarih ve 28724 Sayılı Resmi Gazetede Yayımlanan Kanun İle Sırasıyla Sivil Havacılık Genel Müdürlüğünce,Sivil Havacılık Genel Müdürlüğü ve Millî Savunma Bakanlığının veya Sivil Havacılık Genel Müdürlüğünün olarak değişmiştir.
(2) valilik İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 14. Maddesi ile Mahallin en büyük mülki idare amiri şeklinde değişmiştir.
İKİNCİ KISIM
Hava Seyrüseferinin Genel Hükümleri
DÖRDÜNCÜ BÖLÜM
Havaalanları ve Tesisleri
Madde 0048: 47 nci maddede konulan sınırlamalar, 5/6/1945 tarih ve 4749 sayılı Kanunla onaylanan Uluslararası Sivil Havacılık Anlaşmasının eklerinde zikredilen standart ve tavsiyelerin altında olamaz.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0049: Türk sivil hava aracı
Bir sivil hava aracı aşağıda belirtilen durumlarda da Türk sivil hava aracı sayılır.
Türk kanunları uyarınca kurulup da;
Kamu kurumu niteliğindeki mesleki kuruluşlar, dernekler, siyasi partiler, sendikaler veya vakıfların mülkiyetinde bulunan hava araçları, idari organını oluşturan kişilerin çoğunluğunun Türk vatandaşı olması,
Türk Ticaret Siciline kaydedilmiş ticari şirketler, kooperatifler ve bunların birliklerinin mülkiyetinde bulunan hava araçları, şirketi idare ve temsil etmeye yetkili olanların çoğunluğunun Türk vatandaşı olması ve şirket anasözleşmesine göre oy çoğunluğunun Türk ortaklarda bulunması.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0050: Hava araçlarının sicilinin tutulması
Türk sivil hava araçlarının tescili için Ulaştırma Bakanlığınca bir sicil tutulur. Bu sicile Uçak sicili adı verilir.
Medeni Kanunun 917 nci maddesi hükümleri, sivil uçak sicilleri hakkında da kıyasen uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0051: Sicilin aleniyeti
Uçak sicili alenidir. İstemle ilgili olduğunu ispatlayan kişiler, bir kaydın tamamlanması için sicile ait olan belgeleri, henüz sonuçlanmamış tescil işlemlerini ve sicil dosyalarını da incelemeye ve masrafını ödemek şartı ile, sözü edilen belgelerin örneklerini almaya mezundur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0052: Sicil kayıtlarının geçerliliği
Uçak sicilindeki bir kayda iyi niyete dayanarak mülkiyet, ipotek veya diğer bir ayni hakkı iktisap eden kişinin bu iktisabı geçerli olur.
Sicilde lehine bir hak tescil edilmiş olan kişiye bu hakkı sebebi ile bir edada bulunulması veya bu kişinin üçüncü kişiler ile tescilli hak üzerinde bir tasarruf muamelesinde bulunması hallerinde de, yukarıdaki fıkra hükmü uygulanır.
Hakkın iktisabı için tescil şart olan durumlarda, tescili isteme tarihi iyiniyete esas tutulur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0053: Sicil kayıtlarına itiraz
Sicilin muhtevasının gerçek hukuki duruma uygun bulunmadığı yolundaki itirazlar sicile şerh olunabilir.
Bu itirazlar, bir ihtiyati tedbir kararına veya sicilin tadili sonucunda hakkı muhtel olacak kişinin rizasına dayanılarak şerh olunur. İhtiyati tedbir kararının verilmesinde hakkın tehlikede olduğunun kuvvetle muhtemel bulunduğunun ispatı aranmaz.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0054: Türk sivil hava araçlarının tescili
Türk sivil uçak siciline tescil edilen hava aracının, evvelce kayıtlı bulunduğu sicilden sildirilmesi mecburidir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0055: Geçici tescil
İlgili mevzuata uygun olarak yurda sokulmuş olan bir sivil hava aracı; Türk Devletine veya kamu tüzelkişilerine veya Türk vatandaşlarına veya 49 uncu maddede yazılı niteliklere sahip tüzelkişilere, en az altı ay süre ile yalnız bunlar adına işletilmek üzere bırakılırsa, sicile geçici olarak tescil olunabilir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0056: Tescil talebi ve şekli
Sivil hava aracının tescili için, malikin bu Kanunda gösterilen kayıt ve şartlara uyması ve bir dilekçe ile Ulaştırma Bakanlığına başvurması gereklidir.
İstemde bulunanın mülkiyet hakkına veya tescil için gerekli şartların gerçekleşmediğine dair belgelere dayanan bir itiraz yapılırsa, hukuki durum kesinlik kazanmadan tescil yapılamaz. Ancak başvuru ve itiraz bir tutanak ile belirlenip, sicil dairesinde saklanır. Sicile kaydedilen sivil hava araçlarına tescil belgesi verilir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0057: Sicilin muhtevası
Sivil uçak sicilinde ve verilecek tescil belgesinde en az aşağıdaki kayıtlar yer alır.
Sivil hava aracının;
Yapımcısının ticaret unvanı ve adresi.
Yapım tarihi ve seri numarası.
Yapımcının sivil hava aracı için belirlediği tip, model, marka.
Malikin;
Gerçek kişi ise, adı ve soyadı, adresi, varsa ticaret unvanı ve kayıtlı bulunduğu ticaret sicili ile sicil numarası.
Ticaret ortaklığı ise, ortaklığın nevi, ticaret unvanı, kayıtlı bulunduğu ticaret sicili ile sicil numarası.
Diğer tüzelkişilerden ise; adı ve merkezi.
İktisap şekli.
Verilen tescil işareti.
Bu kayıtlarda değişiklik olduğu takdirde, ilgilinin, en geç onbeş gün içinde başvurarak, yeni durumu sicile ve kayıt belgesine işletmesi zorunludur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0058: Tescilin ortak hükümleri
Sicile tescil edilmiş bulunan Türk sivil hava aracı, ilgili yönetmelik hükümlerine göre belirlenmiş milliyet ve tescil işaretlerinden başkasını taşıyamaz ve başka bir devletin siciline tescil olunamaz.
Türk uçak siciline tescil edilen hava aracı, Türk tabiiyet ve tescil işaretini taşır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0059: Tescilin ortak hükümleri
Uçak sicilinde alacaklı haklarına ilişkin ipotek, haciz ve buna benzer şerh ve kayıtlar bulunmaması şartıyla sicile kayıtlı bir Türk sivil hava aracı, Ulaştırma Bakanlığınca, Genelkurmay Başkanlığı ile Dışişleri Bakanlığının görüşü alınmak suretiyle yabancı gerçek veya tüzelkişilere veya 49 uncu maddede yazılı niteliklere sahip olmayan klşilere, yalnız bunlar adına işletmek üzere bırakılabilir. Bu takdirde hava aracının Türk uçak sicilindeki kaydı silinir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0060: Tescilin genel şartları
Bir sivil hava aracının tescil edilebilmesi için, aşağıdaki hususlar gereklidir.
49 uncu madde uyarınca hava aracının Türk sivil hava aracı sayılması.
Başka bir memlekette tescil edilmemiş olması ve eğer tescil edilmiş ise oradan kaydının silindiğine dair belge getirilmiş olması.
Hava aracının uçuşa elverişli bulunduğuna dair Ulaştırma Bakanlığınca verilmiş belgeyi haiz olması.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0061: Re sen terkin
Bir Türk sivil hava aracı;
49 uncu madde uyarınca Türk sivil hava aracı sayılması için bulunması gereken nitelikler ortadan kalkarsa veya bu nitelikleri haiz olmayan bir kişinin mülkiyetine geçerse,
Yabancı bir devletin siciline kaydedilirse veya Türk siciline kaydedildiği halde, yabancı sicildeki kaydı terkin edilmemiş olursa.
Ulaştırma Bakanlığı tarafından re sen sicilden terkin olunur.
Bu madde hükmü 55 inci maddede gösterilen hava araçları hakkında da işletme süresinin sona ermesi üzerine uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0062: Talep üzerine terkin
Bir Türk Sivil hava aracının fiilen veya itibari olarak harabiyeti veya tam ziyaa uğraması hallerinde malikin başvurusu üzerine sicilden kaydı silinir ve tescil belgesi iptal olunur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0063: Sicil kaydının terkini ve ipotek hakkının korunması
Bir Türk sivil hava aracının sicilden terkin edilmesinden önce durum, sicilde kayıtlı ipotek hakkı sahiplerine re sen tebliğ edilir. Adresi bilinmeyenlere tabligat ilan yoluyla yapılır ve her iki durumda da itirazlarını bildirmeleri için ipotek hakkı sahiplerine 30 günlük süre tanınır. Herhangi bir itiraz bildirilmemiş ise veya itirazın haklı olmadığı mahkemece hükme bağlanır ise kayıt terkin olunur.
Aksi takdirde. ipotekli alacakların haklarının saklı bulunduğuna dair meşruhat verilerek sicildeki kayıt terkin olunur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0064: Uçak sicili tüzüğü
Hava araçlarının sınıflandırılması, tescile tabi olmayanlarının belirlenmesi, uçak sicilinin tesisi ve nasıl tutulacağı, personelin nitelikleri, hukuki ilişkilerin nasıl belgeleneceği ve tescil olunacakları, kayıtların düzeltilmesi, değiştirilmesi ve silinmesine ilişkin kurallar ile 55 inci maddenin tatbiki halinde uygulanacak kurallar bir tüzük ile belirlenir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0065: Hava araçlarının hukuki niteliği
Bu Kanunda aksine bir hüküm bulunmadıkça, hava araçları menkul mal hükümlerine tabidir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0066: Mülkiyet ve diğer ayni hakların tesisi
Hava aracının tamamı veya bir payının üzerinde mülkiyet ve diğer ayni hakların tesisi, devri ve temlik için yazılı sözleşme yapılması lazım ve kafidir. Temlike ilişkin sözleşmeler yazılı şekilde yapılmadıkça muteber değildir.
Sözleşmeler uçak siciline tescil edilmeden üçüncü şahıslar bakımından hüküm ifade etmez.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0067: Tescile tabi olmayan hava aracı mülkiyetinin iktisabı
Tescile tabi olmayan hava aracı veya payının temlikinde akitler mülkiyetin temellük edene teslimden önce intikalini kararlaştırabilirler.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0068: Teferruat ve mütemmim cüzüler
Hava aracının teferruat ve mütemmim cüzüleri hakkında Medeni Kanunun 619 ve 621 inci maddeleri uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0068/A: Öncelikle uygulanacak hüküm
(Madde 12.07.2012 Tarih ve 28351 Sayılı Resmi Gazetede Yayınlanan 6353 Sayılı Kanun ile Eklenmiştir.
Türkiye Cumhuriyeti adına 16/11/2001 tarihinde Cape Town'da imzalanan ve 10/3/2011 tarihli ve 6192 sayılı Kanunla onaylanması uygun bulunan Taşınır Donanım Üzerindeki Uluslararası Teminatlar Hakkında Sözleşme ve Taşınır Donanım Üzerindeki Uluslararası Teminatlar Hakkında Sözleşmeye İlişkin Hava Aracı Donanımına Özgü Konulara Dair Protokol ile kanunların aynı konuda farklı hükümler içermesi nedeniyle çıkabilecek uyuşmazlıklarda Taşınır Donanım Üzerindeki Uluslararası Teminatlar Hakkında Sözleşme ve Taşınır Donanım Üzerindeki Uluslararası Teminatlar Hakkında Sözleşmeye İlişkin Hava Aracı Donanımına Özgü Konulara Dair Protokol hükümleri esas alınır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0069: Hava aracı ipoteği
Bir alacağın temini için hava aracı üzerinde ipotek tesis olunabilir. Hava aracı ipoteği, alacaklıya hava aracı bedelinden alacağını alma yetkisini verir. Müstakbel alacaklar veya şarta bağlı olan bir alacak için dahi ipotek tesis edilebilir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0070: Akdi ipotek
Hava araçları üzerinde malik ile alacaklıların anlaşmaları ve sicile tescil ile ipotek tesis olunabilir.
İpotek tesisine ait anlaşmaların yazılı şekilde yapılması ve imzaların noterce onanmış olması şarttır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0071: Kanuni ipotek
Hava araçlarının yapımı ve onarımından doğan alacaklar için yapımcı veya onarımcı, hava aracı üzerinde kanuni bir ipoteğin tescilini isteyebilir.
Bu kanuni ipoteğin tesisi hakkında Medeni Kanunun 809, 810 ve 811 inci maddeleri uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0072: Birlikte ipotek
Bir alacak için birden çok hava aracı ipotek edilmiş bulunursa, aksine bir anlaşmaya dayanılarak sorumluluk miktarları sicilde belirtilmedikçe, bunlardan her biri borcun tamamından sorumludur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0073: Yabancı para esasına göre ipotek
Yabancı para ile ödenecek olan borçlar için, Maliye Bakanlığının izni ile yabancı para esasına göre ipotek tesis olunabilir. Bu iznin sicile kaydı lazımdır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0074: İpotek tescilin içeriği
Sivil hava aracı ipoteğinin tescilinde:
Alacaklının adı, soyadı ve adresi;
Alacağın tutarı ve faiz oranı;
Alacağın tutarı kesin değil veya değiştirilebilir ise faizler dahil, ipoteğin temin ettiği azami tutar;
Nama veya hamiline yazılı tahvillerin ipotek ile temini durumunda ipotek borcun tamamı için kurulacaksa, alacaklı yerine, borçlu ile alacaklıların tümünü birden temsil edecek bir temsilci; ihracı üstlenen işletme için kurulacaksa, ipotek üzerinde tahvil sahipleri lehine bir rehin hakkı da;
Tescil olunur.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0075: Sağlanan alacak
İpotekli sivil hava araçlarının karşılayacağı alacaklar hakkında, Medeni Kanunun 790 ıncı maddesinin 1 inci fıkrası ile 791 inci maddesi hükümleri uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0076: İpoteğin kapsamı
İpoteğin kapsamı hakkında Medeni Kanunun 777 ve 778 inci maddeleri uygulanır.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0077: Sigorta
Bir hava aracının maliki veya onun hesabına bir başkası tarafından sigorta ettirilmiş olması durumunda, ipotek sigorta tazminatına da şamil olur. Sigortacı, sicile kayıtlı bir hava aracı ipoteğini bilmediğini ileri süremez.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0078: Sigorta bedeli
Bir hava aracının kaybı veya kaza sonucu hasara uğraması veya poliçede yer alan ve sigorta teminatına dahil şartların tahakkuku halinde; aksine bir anlaşma olmadıkça ipotek hakkı sahibi, sigortalı hava aracı üzerindeki ipotek tutarı kadar sigortacı tarafından ödenecek tazminata müstehak olur. Herhangi bir ödeme yapılmazdan önce sigortacı, tescil edilmiş ipoteklerin tespitini talep etmekle yükümlüdür.
İpotekli alacaklıların hakları göz önünde tutulmadan yapılan ödemeler borçtan kurtarmaz.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0079: Sigortacının halefiyeti
Sigortacı, alacağı ödediği nispette ipotekli alacaklının haklarına kanunen halef olur. Şu kadar ki; halefiyet, alacaklının zararına olarak ileri sürülemeyeceği gibi, sigortacının kendilerine karşı sorumluluğu devam eden ve derecesi aynı olan veya sonra gelen ipotekli alacaklıların zararına olarak da dermeyan edilemez.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0080: Malikin defi hakkı
İpotekli hava aracı maliki, borçlunun alacaklıya karşı haiz bulunduğu defi ve itirazları ipotekli alacaklıya karşı ileri sürebileceği gibi, borçlu borcuna esas olan hukuki işlemi feshedebildiği sürece, alacaklının hakkını hava aracından sağlanmasına engel olabilir.
Alacaklı borçlusunun muaccel bir alacağı ile takas imkanına sahip bulundukça, malik de aynı yetkiye sahiptir.
Borçlunun bir defi veya itirazdan feragatı malikin hakkına halel getirmez.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0081: Ödeme hakkı
Alacak malike karşı muacceliyet kazanır veya borçlu borcunu ödemek hakkını haiz olursa, malik borcu ödeyebilir.
Malik, tevdi veya takas yolu ile de alacaklının hakkını yerine getirebilir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0082: Halefiyet
Malik aynı zamanda borçlu değilse, alacağı ödediği oranda alacaklının yerine geçer. Halefiyet alacaklının zararına ileri sürülemez.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0083: İpotek alacağının tahsili
Alacaklı, ipoteğin kapsamına giren mamelek unsurları üzerinden alacağını, ancak cebri icra yolu ile alabilir.
Borçlu, borcunu ödemediği takdirde, alacaklıya hava aracının temellük etmek yetkisini veren her türlü anlaşma geçersizdir.
İKİNCİ KISIM
Hava Seyrüseferinin Genel Hükümleri
BEŞİNCİ BÖLÜM
Hava Araçları ve Sicillerin Tutulması
Madde 0084: İpoteğin devri ve düşmesi
İpotekle temin edilmiş olan alacağın temliki ile, ipotek de yeni alacaklıya geçer. Alacak ipotekden ve ipotek de alacaktan ayrı olarak devredilemez. Alacağın temliki yazılı şekilde ve sicile tescil ile olur.
Alacağın sona ermesi, alacaklının feragatı ve ipotekle mülkiyetin aynı kişide birleşmesi ile ipotek düşer.
İpoteğin düşmesi üzerine, kayıt sicilden terkin olunur. Malik ipoteğin dermeyanının daimi olarak imkansız kılan bir defie sahip bulunduğu takdirde, alacaklıdan, ipotekden feragat etmesini isteyebilir.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0085: Hava araçlarının muayene ve kontrolü
Sivil hava araçları; Türk uçak siciline tescil edilmeden önce ve tescilden sonra da belirlenmiş bulunan hallerde, uçuşa elverişlilik yönünden muayene ve kontrol edilir. Bu husus Ulaştırma Bakanlığınca hazırlanacak yönetmelikle düzenlenir.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0086: Uçuşa elverişlilik belgesi
Türk sivil hava araçlarına uçuşa elverişlilik belgesinin verilmesi, belgenin geri alınması veya iptaline ilişkin şartlar ile bu işlemlere ait yetki ve sorumluluklar. Türkiye nin taraf olduğu uluslararası anlaşmaların hükümleri saklı kalmak şartı ile, Ulaştırma Bakanlığı tarafından hazırlanacak yönetmelikler ile belirlenir.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0087: İstisnai durumlar
Sivil hava araçları, geçerli uçuşa elverişlilik belgesi olmaksızın, Türk hava sahasında, Ulaştırma Bakanlığının izni ile deneme, muayene ve ferry uçuşu yapabilir.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0088: Kıyasen uygulama
Türk sivil hava araçları için yabancı devletlerin yetkili makamları tarafından verilmiş uçuşa elverişlilik belgelerinin geçerliliğine ve yabancı sivil hava araçları için Türkiye de uçuşa elverişlilik belgesi verilmesine ilişkin şartlar, yukarıdaki maddelerde yer alan esaslar dairesinde Ulaştırma Bakanlığı tarafından saptanır.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0089: Hava aracı belgeleri
Türk hava sahasında uçuş yapacak bütün hava araçlarının, uçuş sırasında bağlı bulundukları devletin geçerli kuralları uyarınca:
Bir merkezi sicile kayıtlı olmaları ve tescil belgesini taşımaları,
Milliyet ve tescil işaretlerini taşımaları,
Uçuşa elverişlilik belgesini taşımaları,
Mürettebata ait belgeleri bulundurmaları,
Telsiz tesisatı ruhsatnamesini taşımaları,
Sigorta poliçesini bulundurmaları,
Kanun ve tüzükler gereğince tayin olunan sair belgelerin bulundurulması,
Ve yetkili makamlar tarafından yapılacak kontrollerde gösterilmesi zorunludur.
Türkiye nin taraf olduğu anlaşmaların hükümleri saklıdır.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0090: Devlet hava araçları
Türk hava sahasında uçuş yapacak yabancı devlet hava araçları; Türk kanunlarına ve bunlara bağlı kurallara uymak zorundadırlar. Türk Devlet hava araçlarının, Türk hava sahasında ve uluslararası hava sahasında yapacakları uçuşlarla ilgili kurallar koyma yetkisi Türkiye Cumhuriyeti Hükümetine aittir. Şikago Sözleşmesi 3 üncü maddesi hükümleri saklıdır.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0091: Kalkış ve iniş
Sivil hava araçlarının iniş ve kalkışları, bu Kanunun öngördüğü esaslar dairesinde saptanmış bulunan havaalanlarından başka yerlerde yapılamaz.
Can ve mal güvenliğinin korunması amacı ile başvurularak önlemler ile Ulaştırma Bakanlığınca önceden alınmış izine dayanan iniş ve kalkışlar yukarıdaki hükümden müstesnadır.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0092: Havayolu
Sivil hava araçları, bu Kanunun öngörduğü esaslar dairesinde saptanmış bulunan havayolunu izlemeye ve uçuş sırasında hava trafik kontrol yetkililerinin, talimatına aynen uymaya mecburdur.
Can ve mal güvenliğinin korunması amacı ile verilen talimatın dışına çıkarılmasını gerekli kılan durumlarda, sorumlu kaptan pilot durumu derhal yetkili hava trafik kontrol ünitesine, bildirir ve alacağı talimata göre hareket eder.
Olağanüstü durumlarda, sorumluluğu kendisine ait olmak üzere, sorumlu kaptan pilot gereken önlemlere başvurabilir, bu durumda dahi yetkili hava trafİk kontrol ünitesinin en kısa zamanda haberdar edilmesi zorunludur.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0093: Yasaklar
Uçuş sırasında;
Tehlike ve zorunlu durumlar hariç paraşütle atlamak,
Akrobatik Uçuş veya benzeri hava gösterileri yapmak,
Zirai mücadele dışında yere herhangi bir madde atmak, dökmek veya boşaltmak, yangınla mücadele uçakları hariç yerden herhangi bir madde almak,
Fotoğraf çekme yasağı olan yerlerin fotoğrafını çekmek,
Herhangi bir madde veya nesneyi çekmek veya uçağın nizami kullanılma şeklinin dışında taşımak,
Her türlü reklam ve propaganda niteliğinde faaliyette bulunmak,
Silah, cephane, her nevi harp malzemeleri, patlayıcı, yanıcı, tahrip edici ve aşındırıcı madde, zehirli gaz, nükleer yakıt, radyoaktif madde, can ve mal güvenliği yönünden tehlikeli olduğu saptanmış her nevi katı, sıvı ve gaz halinde madde taşımak,
Görülen hizmetin ve içinde bulunulan durumun gerektirdiğinin dışında yayın ve haberleşme yapmak,
Yasaktır.
Yukarıdaki yasaklara istisna getirmek üzere, özel veya genel nitelikte izin vermeye, Ulaştırma Bakanlığı yetkilidir.
Bu izni vermeden önce, Ulaştırma Bakanlığı gerektiğinde, ilgili bakanlıklar ve Genelkurmay Başkanlığının görüşünü alır.
İKİNCİ KISIM
Hava Seyrüseferinin Genel Hükümleri
ALTINCI BÖLÜM
Hava Araçlarına İlişkin Uçuş Kuralları
Madde 0094: İnme mecburiyeti
Can ve mal güvenliği veya kamu düzeni veya yurt güvenliği gerekçesi ile, yetkili makamlardan vaki olacak talimat karşısında hava aracının bildirilecek havaalanına inmesi zorunludur.
Birinci fıkra hükmünün uygulanmasında, Ulaştırma Bakanlığı gerektiğinde; Genelkurmay Başkanlığı, İçişleri, Dışişleri ve Gümrük ve Tekel bakanlıkları ile işbirliği yapar.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0095: Yeterlik belgesi
Pilotlar ile hava aracının sevk ve idaresi bakımından gerekli personelin, faaliyette bulunabilmeleri için, Ulaştırma Bakanlığından yeterlik belgesi almaları ve bu belgeleri belirli süreler içinde yenilemeleri zorunludur.
Ulaştırma Bakanlığı yeterlik belgesi almaları gereken birinci fıkrada belirtilen personel ve diğer havacılık personelinin kategorilerinin saptanması, belge verilmesi, geçerliliği, yenilenmesi, geri alınması ve sicillerin tutulması kurallarını yönetmelikle düzenler.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0096: Yabancı devletler tarafından verilmiş yeterlik belgeleri
Yabancı bir devletin yetkili makamları tarafından usulüne uygun surette düzenlenmiş veya geçerliliği onanmış yeterlik belgeleri, Türkiye nin taraf olduğu uluslararası anlaşmalar çerçevesinde bu Kanunun uygulaması bakımından da geçerli olarak kabul edilir.
Yeterlik belgesini düzenlemiş veya onamış bulunan devletin veya belge sahibinin vatandaşı olduğu devletin, Türk Sivil hava araçlarına veya bu Kanun hükümleri uyarınca verilmiş yeterlik belgelerine veya sahiplerine karşı kasıtlı işlem yapmaları durumunda, birinci fıkra hükmü uygulanmaz.
Yabancı bir devlet tarafından Türk vatandaşlarına verilmiş yeterlik belgelerinin, hangi koşullar altında geçerli sayılacağı yönetmelikle belirlenir.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0097: Yeterlik belgesinin iptali ve geri alınması
Yeterlik belgesinin verilmesi için zorunlu bulunan asgari koşulların ortadan kalkması durumunda, belge iptal edilir.
Yeterlik belgesinin verilmesi için aranan niteliklerde geçici olarak değişiklik meydana gelenlerin belgeleri, durumlarının düzeldiği saptanıncaya kadar geri alınır.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0098: İdari önlem
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Gerek bu Kanunda ve gerekse ilgili mevzuatta (1) yer alan ve can ve mal güvenliğinin korunmasına yönelik kurallara aykırı davrandıkları iddiasıyla haklarında soruşturma veya kovuşturma başlatılmış bulunan sivil havacılık personelinin yeterlik belgelerini, soruşturma veya kovuşturma sonuçlanıncaya kadar geri almaya, Ulaştırma Bakanlığı yetkilidir.
(Fıkra 17.08.2016 tarih ve 29804 sayılı Resmi Gazetede yayımlanan 671 Sayılı Khk ile [6757 Sayılı Kanun ile Aynen Kabul] Eklenmiştir) 27/7/1967 tarihli ve 926 sayılı Türk Silahlı Kuvvetleri Personel Kanunu uyarınca belirlenen yükümlülük süresini tamamlamadan bir mahkeme veya disiplin kurulu kararma dayanılarak Türk Silahlı Kuvvetlerinden ilişiği kesilenler, kalan yükümlülük süresi dolmadan yeterlik belgesinin sağladığı yetki ve imtiyazları kullanamazlar.
Ceza Muhakemesi Kanununda yer alan koruma tedbirlerine ilişkin hükümler saklıdır.
(Fıkra 22.02.2019 tarih ve 30694 sayılı Resmi Gazetede yayımlanan 7166 Sayılı Kanunun 6. Maddesi ile Eklenmiştir) İçişleri Bakanlığı bünyesinde görev yapan uçuculardan, kendi mevzuatlarında belirtilen mecburi hizmet sürelerini tamamlamadan sağlık durumları hariç olmak üzere bir mahkeme veya disiplin kurulu kararına dayanılarak ilişiği kesilenler, istifa edenler veya müstafi sayılanlar kalan mecburi hizmet süresi dolmadan yeterlik belgesinin sağladığı yetki ve imtiyazları kullanamazlar.
(1) tüzük ve yönetmeliklerde İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 189. Maddesi ile mevzuatta şeklinde değişmiştir.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0099: Eğitim ve öğretim
Sivil havacılık sahasında eleman yetiştirmek veya bu sahada öğrencileri yüksek öğretime hazırlamak amacıyla; Ulaştırma Bakanlığına bağlı lise veya dengi okullar 1739 sayılı Milli Eğitim Temel Kanununun 58 inci maddesine uygun olarak açılabilir. Gerçek ve tüzelkişiler de aynı amaçla 625 sayılı Özel Eğitim Kurumları Kanunu esaslarına göre özel okullar açabilirler.
Sivil havacılık sahasında meslek elemanı yetiştirmek üzere 2547 sayılı Yükseköğretim Kanunundaki esaslara uygun olarak yüksekokullar kurulabilir.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0100: Kaptan pilotun genel yetki ve sorumlulukları
Sorumlu kaptan pilot hava aracının, can ve mal güvenliğini sağlayacak surette sevk ve idaresinden birinci derecede sorumlu olup, olağanüstu durumlarda gereken önlemleri almaya yetkilidir.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0101: Kaptan pilotun idari yetki ve sorumlulukları
Sorumlu kaptan pilot, hava aracında emniyet ve düzenin sağlanması için önlem almaya ve bu amaçla, yolculara, personele ve hava aracında bulunan diğer kişilere emir ve talimat vermeye ve gerektiğinde bunları hava aracından çıkarmaya yetkilidir.
Sorumlu kaptan pilot, uçuş sırasında gerçekleşen doğum ve ölüm olaylarını bir tutanakla saptar ve inilen ilk havaalanında mahalli yetkililere, yurt dışında ise Türk konsolosluğuna bildirir veya bildirilmesini sağlar. Yurda dönüşünde ayrıntılı rapor verir.
Sorumlu kaptan pilot Kanun, tüzük veya yönetmelik uyarınca hava aracında uçuş sırasında tutulması veya bulundurulması gereken tüm defter, kayıt ve belgelerin bulundurulmasından ve usulü dairesinde tutulmasından sorumludur.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0102: Kaptan pilotun cezai yetki ve sorumlulukları
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Sorumlu kaptan pilot, hava aracında işlenen suç veya kabahatlerle ilgili delilleri toplamak ve saklamakla yükümlü olduğu gibi; can ve mal güvenliğini tehdit eden veya gecikilmesinde zarar doğabilecek durumlarda gerekli tedbirleri almaya; kolluk görevlileri olaya elkoyuncaya kadar kişileri gözaltında tutmaya, kişilerin üzerini veya eşyasını aramaya, suçun işlenmesinde kullanılan veya kullanılmasına teşebbüs edilen ya da bulundurulması suç veya kabahat oluşturan eşyayı alıkoymaya, bizzat veya emrindeki diğer mürettebat ile birlikte yetkilidir.
Şu kadar ki; kaptan pilot gereken kanuni tedbirlerin alınmasını sağlamak amacı ile durumu en kısa zamanda yetkili makamlara intikal ettirmek ve yurt dışında ise, Türk konsolosluğuna bildirmek veya bildirilmesini sağlamak ve her iki halde de, ayrıntılı bir rapor vermek mecburiyetindedir.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0103: Özel düzenlemeler
Türk sivil hava araçlarıyla faaliyette bulunan kamu kurum ve kuruluşları ile gerçek ve özel hukuk tüzelkişiler, bu Kanunun hükümlerine aykırı olmamak şartı ile, kaptan pilotun görev, yetki ve sorumluluklarını belirleyen talimatlar hazırlayabilirler. Ancak, bu gibi talimatlara uyulması, kaptan pilotun kanuni kurallar karşısındaki sorumluluğunu etkilemez.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0104: Yolcuların yükümlülükleri
Yolcular, Türkiye nin taraf olduğu uluslararası anlaşmalar ile bu Kanun hükümlerine; meydan otoritesi ve taşıyanın talimatına uymak zorunda olup, can ve mal güvenliğini ve yolculuğun disiplin ve intizamını bozacak her türlü eylem ve davranıştan kaçınmakla yükümlüdür.
İKİNCİ KISIM
Hava Seyrüseferinin Genel Hükümleri
YEDİNCİ BÖLÜM
Sivil Havacılık Personeli
Madde 0105: Uluslararası sözleşme hükümleri
Bu bölümde yer alan konularda Türkiye nin de katılmış olduğu 1963 tarihli Tokyo, 1970 tarihli Lahey ve 1971 tarihli Montreal sözleşmeleri hükümleri saklıdır.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0106: Uygulanacak hükümler
Havayolu ile yurt içinde yapılacak taşımalarda; bu Kanunda hüküm bulunmadıkça, Türkiye nin taraf olduğu uluslararası anlaşmaların hükümleri ve bu anlaşmalarda da hüküm bulunmadığı hallerde, Türk Ticaret Kanunu hükümleri uygulanır.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0107: Yolcu taşıma sözleşmesi - bilet
Yolcu taşıma sözleşmesinde, taşıyıcı, yolcuya aşağıdaki kayıtları içeren ve uluslararası standartlara uygun olan bir bilet vermekle yükümlüdür;
Taşıyıcının adı veya ticaret unvanı ve adresi,
Yolcunun adı ve soyadı,
Biletin numarası ile düzenlendiği gün ve yeri,
Taşıma ücreti; bilet ücretsiz verilmişse buna dair kayıt,
Kalkış, varış ve varsa aktarma yerleri,
Taşımanın bu Kanunda gösterilen sorumluluğun sınırlandırılmasına ilişkin hükümlere bağlı olduğu.
Taşıyıcı, yolcuyu biletsiz veya yukarda yazılı kayıtları içeren bir bilet vermeden kabul etmiş ise, taşıma sözleşmesinin varlığı veya geçerliliği etkilenmez, ancak taşıyıcı bu Kanunun sorumluluğu kaldıran veya sınırlayan hükümlerinden yararlanamaz.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0108: Bagaj ve kişisel eşya
Taşıyıcı; yolcunun bagajlarını ve beraberindeki kişisel eşyasını taşıma sözleşmesinde belirlenen şartlar dairesinde, ücretsiz olarak taşımaya mecburdur.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0109: Bagaj kuponu
Taşıyıcıya teslim edilen her bir parça bagaj için, yolcuya aşağıdaki kayıtları içeren bir bagaj kuponu verilir.
Taşıyıcının adı veya ticaret unvanı ve adresi,
Yolcunun adı ve soyadı veya yolcu biletinin tarih ve numarası,
Bagaj kuponunun tarih ve numarası,
Bagajın ağırlığı,
Teslim yeri,
Yolcu tarafından özel olarak beyan edildiği takdirde, bagajın içeriği ve değeri,
Taşımanın bu Kanunda gösterilen sorumluluğun sınırlandırılmasına ilişkin hükümlere bağlı olduğu.
Taşıyıcı; bagajı kuponsuz veya yukarda yazılı kayıtları içeren bir kupon vermeden kabul etmiş ise; taşıma sözleşmesinin varlığı veya geçerliği etkilenmez; ancak taşıyıcı bu Kanunun sorumluluğu kaldıran veya sınırlayan hükümlerinden yararlanamaz.
Bagaj kuponu biri yolcuda kalmak ve diğeri bagaja takılmak üzere iki nüsha olarak düzenlenir ve bagajın ibraz edene teslim edileceği kaydını içerir.
Birinci ve ikinci fıkraların hükmü saklı kalmak şartı ile, taşıyıcı bagaj kuponuna konulması gereken bilgilerden yolcu biletinde zaten mevcut bilgileri bagaj kuponuna yazmayabilir veya biletle birleştirmek kaydıyla sadece bir bagaj teşhis kuponu verebilir.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0110: Yük taşıma sözleşmesi - hava yük senedi
Yük taşıma sözleşmesinde, taşıyıcı yükletene aşağıdaki kayıtları içeren bir hava yük senedi vermekle yükümlüdür.
Hava yük senedinin numarası ile, düzenlendiği gün ve yer,
Taşıyıcının adı veya ticaret ünvanı ve adresi,
Yükletenin adı, soyadı veya varsa ticaret unvanı ve adresi,
Gönderilenin adı, soyadı veya varsa ticaret ünvanı ve adresi,
Kalkış, varış ve varsa aktarma yerleri,
Yükün türü, sayısı, miktarı ve ağırlığı,
Özel olarak beyan edildiği takdirde değeri,
Taşıma ücreti ve ödeme şartları, ücretsiz taşımalarda buna dair kayıt,
Gereğinde, yük senedine eklenmesi zorunlu olan belgeler,
Taşımanın bu Kanunda gösterilen sorumluluğunun sınırlandırılmasına ilişkin hükümlere bağlı olduğu.
Taşıyıcının, yükü, yük senetsiz veya yukarıda yazılı kayıtları içeren bir yük senedi vermeden kabul etmiş olması, taşıma sözleşmesinin varlığını veya geçerliliğini etkilemez. Ancak taşıyıcı bu Kanunun sorumluluğu kaldıran veya sınırlayan hükümlerinden yararlanamaz.
Birden çok parça için, yükletenin isteği üzerine taşıyan her bir parçaya ayrı yük senedi düzenlemekle yükümlüdür.
Hava yük senedi üç nüsha olarak düzenlenir. Birinci nüshaya Taşıyıcı için yazılır ve yükleten tarafından imzalanır. İkinci nüshayaGönderilen için yazılır ve taşıyıcı ile yükleten tarafından imzalanır. Üçüncü nüsha, taşıyıcı tarafından imzalanarak, yükün teslim alınmasından sonra, yükletene verilir.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0111: Yükletenin beyanları
Yükleten yükle ilgili olarak hava yük senedine yazılacak kayıt ve beyanlar ile yükün gönderilene teslimi için gereken tüm bilgi ve belgelerin tam ve doğru verilmesinden sorumlu olup, bu yüzden taşıyıcının ve üçüncü şahısların uğrayacakları zararları tazmin ile yükümlüdür.
Taşıyıcı personeli ve temsilcilerine kusur isnadı hariç olmak üzere; taşıyıcı, verilen bilgi ve belgelerin doğruluğunu ve yeterliliğini araştırmaya mecbur değildir.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0112: Yük senedinin ispat kuvveti
Hava yük senedi, aksi kanıtlanıncaya kadar, sözleşmenin varlığı, şartları ve yükün teslim alındığı hakkında karine teşkil eder.
Hava yük senedinde yükün ağırlığına, boyutlarına, ambalajına ve parça sayısına ilişkin kayıtlar aksi ispat edilinceye kadar doğru sayılır; yükün miktarına, hacmine ve bulunduğu hale veya yükün belirgin durumuna ilişkin kayıtlar, ancak yükletenin de katılması ile taşıyıcı tarafından muayene edilmesi ve sonuçların hava yük senedine yazılması şartı ile taşıyıcı aleyhine delil teşkil eder.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0113: Yükletenin tasarruf yetkisi
Yükleten, taşıma sözleşmesinden doğan tüm borçlarını yerine getirmek şartı ile; gönderilenin, bir sonraki madde uyarınca hakkını kullanmaya başladığı ana kadar yük üzerinde tam bir tasarruf hakkına sahiptir. Gönderilen, hava yük senedini veya yükü kabulden kaçınırsa veya kendisine gereken ihbarın yapılması mümkün olmaz ise, yükleten tasarruf hakkına tekrar sahip olur.
Yükleten bu hakkını taşıyıcıya veya diğer yükletenlere zarar vermeyecek şekilde kullanmaya mecbur olup, bu tasarruf hakkının kullanılmasından doğan masraflardan sorumludur.
Yükletenin verdiği talimatın yerine getirilmesi mümkün olmaz ise, taşıyıcı, durumu derhal kendisine bildirmekle yükümlüdür.
Taşıyıcı, yükletenin talimatını hava yük senedinin yükletene verilmiş olan nüshasının iadesini istemeden yerine getirirse, bu hava yük senedi nüshasının zilyedinin, bu yüzden uğrayabileceği herhangi bir zarardan, yükletene rücu hakkı saklı kalmak şartı ile sorumlu olur.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0114: Gönderilenin hakları
Yükletenin bir önceki madde uyarınca sahip olduğu hakkı kullanmamış olması halinde, gönderilen yükün varma yerine ulaşması üzerine, sözleşme şartlarına uyması kaydı ile, taşıyıcıdan, yükün kendisine teslimini istemek hakkına sahiptir.
Aksi kararlaştırılmış olmadıkça, yükün varma yerine ulaştığı, taşıyıcı tarafından en kısa zamanda gönderilene ihbar edilir.
Taşıyıcı, yükün kayıp olduğunu ikrar ederse veya yük varması gereken günden itibaren yedi gün geçmiş olmasına rağmen varamamış olursa, gönderilen, taşıma sözleşmesinden doğan hakları taşıyıcıya karşı ileri sürmek yetkisine sahip olur.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0115: Hakların kullanılması
Yükleten veya gönderilen, taşıma sözleşmesinden doğan yükumlülüklerini yerine getirmek şartı ile 113 üncü ve 114 üncü maddelerin tanıdığı hakları, müstakilen kendilerinin veya başkalarının adına ileri sürebilir.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0116: Yükleten ile gönderilenin ilişkileri
113 üncü, 114 üncü ve 115 inci maddeler yükleten ile gönderilenin ilişkilerini veya haklarını yükleten veya gönderilenden devren kazanmış olan üçüncü kişilerin karşılıklı ilişkilerini etkilemez.
113 üncü, 114 üncü ve 115 inci maddelerin hükümleri, ancak hava yük senedine konacak açık kayıtlar ile değiştirilebilir.
ÜÇÜNCÜ KISIM
Havayolu ile Taşımalar
BİRİNCİ BÖLÜM
İç Hat Taşıma Sözleşmesi
Madde 0117: Ücretsiz taşımalar
Taşıyıcının kendi yetkili organınca saptanan kurallarına göre ücretsiz olarak yapacağı yolcu ve yük taşımaları dışında; görev maksadıyla veya özel nedenlerle Türk tescilli hava araçları ile ücretsiz yapılacak yolcu ve yük taşımalarına ilişkin kurallar, Ulaştırma Bakanlığınca yönetmelikle düzenlenir.
ÜÇÜNCÜ KISIM
Havayolu ile Taşımalar
İKİNCİ BÖLÜM
Hava Araçları Kullanma Sözleşmeleri
Madde 0118: Kira ve Carter sözleşmeleri
Uçuş personeli almadan sadece hava aracının kiralanması halinde Borçlar Kanununun ilgili hükümleri, uçuş personeli ile birlikte bir hava aracının tamamının veya bir kısmının yahut mueyyen bir mahallinin kiralanması veya Carter Sözleşmesi halinde Türk Ticaret Kanununun ilgili hükümleri uygulanır.
Uluslararası anlaşmaların hükümleri saklıdır.
ÜÇÜNCÜ KISIM
Havayolu ile Taşımalar
İKİNCİ BÖLÜM
Hava Araçları Kullanma Sözleşmeleri
Madde 0119: Yazılı şekil
Kira ve Carter sözleşmeleri yazılı şekilde yapılmadıkça muteber değildir.
Kira sözleşmesinin üçüncü kişilere dermeyan edilebilmesi için uçak siciline şerh verilmesi gereklidir.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0120: Yolcunun uğradığı zarardan sorumluluk
Yolcunun ölümü veya herhangi bir cismani zarara uğraması halinde, bu zarara sebebiyet veren kaza hava aracında veya iniş veya biniş sırasında meydana geldiği takdirde, taşıyıcı sorumludur.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0121: Bagaj veya yükün uğradığı zarar
Tescil ettirilmiş bagaj veya yükün kaybı veya zarara uğraması halinde, zarara sebebiyet veren olay, havayolu ile taşıma sırasında meydana gelmiş ise zarardan taşıyıcı sorumludur.
Birinci fıkra anlamında havayolu ile taşıma; bagaj veya yükün bir havaalanında veya bir hava aracında veya havaalanı dışına inilmesi halinde o yerde taşıyıcının muhafaza ve nezareti altında bulundukları süreyi kapsar. Yük için Türk Ticaret Kanununun 781 inci madde hükmü uygulanır.
Havayolu ile taşıma müddeti, bir havaalanı dışında olmak üzere karada, denizde veya iç sularda yapılan taşımayı içine almaz. Belirtilen taşımalar havayolu taşıma sözleşmesinin ifası zımnında yükleme, teslim veya aktarma amacıyla yapılmış ise meydana gelen her türlü zarar, aksi sabit olmadıkça havayolu ile taşıma süresinde meydana gelmiş kabul olunur.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0122: Gecikmeden doğan zarar
Taşıyıcı, havayolu ile yolcu, bagaj veya yükün taşınmasındaki gecikmeden doğan zarardan sorumludur.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0123: Taşıyıcının sorumluluktan kurtulması
Taşıyıcı, kendisinin ve adamlarının zararı önlemek için gerekli olan bütün tedbirleri aldıklarını veya bu tedbirleri alma olanağı bulunmadığını ispatlarsa sorumlu değildir.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0124: Sorumluluğun sınırlandırılması
Taşıyıcının sorumluluğunun sınırlandırılması, 12 Ekim 1929 tarihinde Varşova da imzalanan ve Uluslararası Hava Taşımalarına İlişkin Bazı Kurulların Birleştirilmesi Hakkındaki Sözleşme ve bu Sözleşmeyi değiştiren Türkiye nin katıldığı sözleşme ve protokollerin hükümlerine göre tayin olunur.
Taşıyıcı, birinci fıkrada anılan sözleşme ve protokoller ile öngörülmüş bulunan sınırların yükseltilmesine ilişkin özel anlaşmalar yapmak veya bu nitelikteki anlaşmalara katılmak yetkisini haizdir.
Para kıymetinin değişmesi halinde, birinci fıkrada öngörülen sorumluluk sınırlarının yeniden belirlenmesine Bakanlar Kurulu yetkilidir.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0125: Geçersiz sayılan hükümler
Taşıyıcının sorumluluğunu tamamen veya kısmen kaldıran veya 124 üncü maddede sözü geçen Sözleşme veya onu değiştiren protokolde belirtilmiş olan sorumluluk sınırını indirmeyi amaçlayan her şart hükümsüzdür. Bu şartların hükümsüzlüğü taşıma sözleşmesinin de hükümsüzlüğünü icabettirmez.
Şu kadar ki, yükün niteliği, özürü veya gizli ayıbından doğacak zararları düzenleyen hükümlere birinci fıkra uygulanmaz.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0126: Sınırsız sorumluluk
Zararın, taşıyıcının veya adamlarının zarar vermek kastı ile veya zararın doğması ihtimali olduğunu bilerek dikkatsizce yaptıkları bir hareket veya ihmal sonucunda meydana geldiği ispat edildiği takdirde; bu Kanunda öngörülen sorumluluk sınırları uygulanmaz. Ancak, taşıyıcının işçileri veya temsilcileri gibi yardımcı kişilerinin meydana getirdiği sınırsız sorumluluk talebine mevzu olan zarar hakkında Borçlar Kanununun 55 inci madde hükümleri saklıdır.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0127: Taşıyıcının adamları
Bu Kanunda öngörülen bir zarardan dolayı, taşıyıcının adamları aleyhine dava açıldığı takdirde; taşıyıcının adamı kendi görevi çerçevesinde hareket ettiğini ispat ederse, taşıyıcının bu Kanuna göre yararlanabileceği hususlardan istifade etmeye hak kazanır.
Bu gibi hallerde taşıyıcıdan ve taşıyıcının adamlarından alınabilecek tazminatın toplam miktarı, bahse konu sınırları aşamaz.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0128: Hasarın ihbarı
Yolcu bagajının veya yükün, bunları teslim almaya yetkili kişi tarafından itiraz edilmeden kabulü, taşıma belgesine uygun olarak ve iyi durumda teslim edildiklerine karine teşkil eder.
Hasar halinde, teslim almaya yetkili kişi tarafından hasarın öğrenilmesinde derhal ve teslimlerinden itibaren yolcu bagajı için en geç yedi gün içinde ve yük için en geç ondört gün içinde taşıyana ihbarda bulunulması gerekir. Gecikme halinde ihbar, bagajın veya yükün tesliminden itibaren en geç yirmibir gün içinde yapılmalıdır.
İhbarın yazılı olarak veya durumun taşıma belgesinin üstünde gösterilmesi sureti ile yapılması gerekir.
İkinci fıkrada belirtilen sürelere uyulmaması halinde, hileli davranması hali hariç, taşıyıcı aleyhine dava açılamaz.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0129: Birden çok taşıyan tarafından yapılan taşımalar
Taşımanın birbiri ardınca değişik taşıyıcılar tarafından yapılması halinde; yolcu bagaj veya yükü kabul etmiş olan her taşıyıcı, bu Kanun hükümlerine tabi olur ve taşımanın kendi denetiminde yapılan bölümü ile ilgili olduğu ölçüde, taşıma sözleşmesinin taraflarından biri sayılır.
Böyle bir taşıma halinde; ilk taşıyıcı, taşımanın tümü için sorumluluğu açıkça yüklenmiş olmadıkça, yolcu veya yük sahipleri, sadece kaza veya gecikmenin meydana geldiği taşımayı yapan taşıyıcıya karşı talep hakkına sahip olabilirler.
Bagaj veya yük taşımalarında yolcu veya göndericinin ilk taşıyıcıya, yolcu veya teslim almaya yetkili alıcının ise son taşıyıcıya karşı talepte bulunma hakları vardır. Ayrıca, bunlardan herbiri zararın, ziyanın veya gecikmenin meydana geldiği taşımayı yapan taşıyıcıya karşı da talepte bulunabilirler. Bu taşıyıcılar, yolcu, gönderici ve alıcıya karşı müştereken ve müteselsilen sorumludur.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0130: Karma taşımalar
Kısmen havayolu, kısmen de başka herhangi bir suretle yapılan birleşik taşımalar halinde, bu Kanun hükümleri sadece havayolu ile yapılan taşıma kısmına uygulanır.
Birleşik taşıma hallerinde taraflar, taşıma belgelerine taşımanın havayolu ile yapılmayan kısımlarına ilişkin hükümler koyabilirler.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0131: Dava açma süresi
Sorumluluğa ilişkin dava, hava aracının varma yerine geldiği veya gelmesi gerektiği tarihten veya taşımanın durduğu tarihten itibaren iki yıl içinde açılmazsa tazminat talep hakkı düşer. Ancak, ondördüncü madde gereğince rapor tanzimi gereken hallerde, iki yıllık süre ondördüncü madde gereğince Resmi Gazete ile yapılacak duyuru tarihinden itibaren işlemeye başlar.
DÖRDÜNCÜ KISIM
Taşıma Sözleşmesinden Doğan Sorumluluk
BİRİNCİ BÖLÜM
Sorumluluk Halleri
Madde 0132: Sigorta yükümlülüğü
Yurt içi veya yurt dışı yolcu, yük ve posta taşımaları yapmaya yetkili kılınan taşıyıcılar, taşıma sözleşmelerinden doğabilecek zararlardan dolayı tazminat taleplerinin teminatı olmak üzere, asgari 124 üncü madde esaslarına göre saptanan sorumluluk sınırları içerisinde mali mesuliyet sigortaları yapmakla yükümlüdürler.
Sigorta, taşıyıcının adamlarının bu Kanunda öngörülen sorumluluğunu da kapsar.
Yurt içi veya yurt dışı taşıma yapan taşıyıcıların yaptıracakları sigorta ve teminat şartları; uluslararası standartları gözönünde bulundurularak ve Ulaştırma Bakanlığının görüşü de alınarak Ticaret Bakanlığınca onaylanır.
Bu maddede belirtilen sigorta yükümlülüğü yerine getirilmeyen hava araçları Ulaştırma Bakanlığınca uçuştan men edilir.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0133: İşletmenin tanımı
İşleten, sivil hava aracını kendi adına bizzat kullanan veya yardımcıları marifeti ile kullanılmasını sağlayan gerçek ve tüzelkişilerdir.
Bir sivil hava aracının kullanma hakkı doğrudan veya dolaylı olarak kendisinden elde edilmiş gerçek veya tüzelkişi, seferlerin kontrolünü elinde tutmakta ise, bu kişi işleten sayılır.
Hava aracı maliki olarak sicile tescil edilmiş bulunan gerçek veya tüzelkişi, aksini ispat etmedikçe işleten sayılır.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0134: İşletenin sorumluluğu
Sivil hava aracının üçüncü kişilere verdiği zarardan, sivil hava aracının işleteni sorumludur.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0135: İşletenin rızası olmaksızın kullanma
Sivil hava aracının, işletenin rızası dışında kullanılması halinde, işleten bunda bir kusuru bulunmadığını ispat edemediği takdirde, doğacak zarardan kullanan ile birlikte müteselsilen sorumlu olur.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0136: Müteselsil sorumluluk
İki veya daha fazla sivil hava aracının birlikte sebebiyet verdikleri zararlarda, her hava aracının işleteni, müteselsilen sorumlu olur.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0137: Müterafık kusur
İşleten, zararın doğmasına veya artmasına, zarara uğrayanın veya adamlarının kusurlu davranışlarının yol açtığını ispat ettiği takdirde, tazminat borcundan tamamen veya kısmen kurtulur.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0138: Üçüncü şahıslara verilecek zarara karşı sigorta yükümlülüğü
Türk hava sahasında uçuş yapacak Türk ve yabancı sivil hava araçları için; üçüncü şahıslara verilecek zararın teminatı olarak işleten tarafından mali mesuliyet sigortası yaptırılması zorunludur.
Bu maddede belirtilen sigorta yükümlülüğü yerine getirilmeyen hava taşıt araçları Ulaştırma Bakanlığınca uçuştan men edilir.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0139: Ek sigorta yükümlülüğü
Uluslararası hatlarda işletilecek Türk sivil hava araçlarını gerektiğinde tabi olacakları ek sigorta veya teminat şartlarını saptamaya Türkiye nin taraf olduğu uluslararası anlaşmalar uyarınca Ulaştırma Bakanlığı yetkilidir.
DÖRDÜNCÜ KISIM
Taşıma Sözleşmesinden Doğan Sorumluluk
İKİNCİ BÖLÜM
Üçüncü Kişilere Karşı Sorumluluk
Madde 0140: Üçüncü şahıslara verilecek zarara karşı sigorta şartlarının tespiti
Üçüncü şahıslara karşı verilecek zararın teminatı olarak işleten tarafından yapılacak mali mesuliyet sigortasının şartları uluslararası standartlar gözönünde bulundurularak Ticaret ve Ulaştırma bakanlıklarınca müştereken tespit edilir.
BEŞİNCİ KISIM
Ceza Hükümleri
Madde 0141: Suç oluşturan davranışlar
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun 7, 36, 91, 92 ve 94 üncü maddeleri ile 93 üncü maddenin (b), (c), (e) ve (g) bentlerine aykırı davranışta bulunanlar, altı aydan üç yıla kadar hapis cezası ile cezalandırılır.
Bu Kanunun 31 ve 32 nci maddeleri ile 9 uncu maddesinin birinci fıkrası ve 93 üncü maddesinin (a), (d), (f) ve (h) bentlerine aykırı davranışta bulunanlar, iki aydan iki yıla kadar hapis cezası ile cezalandırılır.
BEŞİNCİ KISIM
Ceza Hükümleri
Madde 0142:
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Ceza Hükümleri
Madde 0143 : Kabahat oluşturan davranışlar
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun;
a) 11, 18, 19, 26, 28, 29, 54, 58 ve 89 uncu maddeleri ile 9 uncu maddesinin üçüncü, 95 inci maddesinin birinci ve 102 nci maddesinin ikinci fıkrasına aykırı davranışta bulunanlara yirmibin (2) Türk Lirasından [Güncel Tebliğ (2025 Yılı) Rakamları için tıklayınız. ] beşyüzbin (2) Türk Lirasına [Güncel Tebliğ (2025 Yılı) Rakamları için tıklayınız. ] kadar,
b) 23, 24 ve 25 inci maddeleri ile 57 nci maddesinin son fıkrasına aykırı davranışta bulunanlara onbin [Güncel Tebliğ (2025 Yılı) Rakamları için tıklayınız. ] beşyüzbin (2) Türk Lirasına [Güncel Tebliğ (2025 Yılı) Rakamları için tıklayınız. ] kadar,
idarî para cezası verilir.
Yukarıdaki fıkralarda belirtilenler dışında kalıp da Sivil Havacılık Genel Müdürlüğünün (1) sivil havacılığı düzenlemek maksadıyla alacağı önlemlere uymayanlara, onbin [Güncel Tebliğ (2025 Yılı) Rakamları için tıklayınız. ] beşyüzbin (2) Türk Lirasına [Güncel Tebliğ (2025 Yılı) Rakamları için tıklayınız. ] kadar idarî para cezası verilir.
Bu madde hükümlerine göre idarî para cezasına karar vermeye Ulaştırma Bakanlığı Sivil Havacılık Genel Müdürü yetkilidir.
(1) 02.11.2011 Tarih ve 28103 Sayılı Resmi Gazetede yayınlanan 661 Sayılı Khk ile ikinci fıkrasında yer alan Ulaştırma Bakanlığının ibaresi Sivil Havacılık Genel Müdürlüğünün şeklinde değiştirilmiştir.
(2) bin İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 15. Maddesi ile yirmibin şeklinde ve onbin İbareleri beşyüzbin şeklinde ve beşyüz İbareleri onbin şeklinde değişmiştir.
BEŞİNCİ KISIM
Ceza Hükümleri
Madde 0144: İnsansız hava araçları
(08.02.2008 tarih ve 26781 sayılı Resmi Gazetede yayımlanan Kanun ile yürürlükten kaldırılan madde 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6758 Sayılı Kanun ile Aynen Kabul] yeniden düzenlenmiştir.)
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Eklenmiştir) Türk Hava Sahasında işletilecek veya kullanılacak sivil İnsansız Hava Aracı (İHA) sistemlerinin ithali, satışı, ruhsatlandırılması, kayıt ve tescili, uçuşa elverişliliğin sertifikalandırılması, sistemleri kullanacak kişilerin sahip olması gereken nitelikleri, uçuş izinlerinin verilmesine ve hava trafik hizmetlerine ilişkin usul ve esaslar Sivil Havacılık Genel Müdürlüğü tarafından belirlenir.
İnsansız hava aracı satan şirketlerin sorumlu işleticileri ve yöneticileri, satılan araç bilgileri ile satın alanların kimlik bilgilerini usulüne uygun şekilde tutmak ve azami kalkış ağırlığı beşyüz gram (dahil) üzerindeki insansız hava araçları ile ilgili bilgileri, aynı gün içinde Sivil Havacılık Genel Müdürlüğü tarafından oluşturulan kayıt sistemine kaydetmek zorundadır. Bu kayıtlar, suç işlenmesinin önlenmesi ve suç soruşturmalarında kullanılmak üzere kolluk birimleriyle paylaşılır. Bu yükümlülüğe aykırı hareket edenler ile yurtdışından bireysel olarak getirdiği veya yurtiçinde devraldığı aracı en geç üç gün içinde sisteme kaydettirmeyenlere ellibin [Güncel Tebliğ (2025 Yılı) Rakamları için tıklayınız. ] idari para cezası verilir.
Kayıt esnasında gerçeğe aykırı beyanda bulunanlar veya veri girişi yapanlara yüzbin (1) Türk Lirası [Güncel Tebliğ (2025 Yılı) Rakamları için tıklayınız. ] idari para cezası verilir.
(3. Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Yürürlükten Kaldırılmıştır.)
(4. Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Yürürlükten Kaldırılmıştır.)
(5. Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Yürürlükten Kaldırılmıştır.)
(6. Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Yürürlükten Kaldırılmıştır.)
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Eklenmiştir) Uçuş izni almadan veya Sivil Havacılık Genel Müdürlüğünce/mülki idare amirlerince belirlenen alanlar dışında insansız hava aracı uçuranlardan genel kolluk kuvvetleri tarafından tespit edilen kişiler hakkında mahallin en büyük mülki idare amiri tarafından altmışbin Türk Lirası [Güncel Tebliğ (2025 Yılı) Rakamları için tıklayınız. ] idari para cezası uygulanır.
(Fıkra 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile Eklenmiştir) İHA sistemlerinin ithaline, satışına, tesciline, ruhsatlandırılmasına, uçuşa elverişliliğin sağlanmasına, sistemleri kullanacak kişilerin sahip olması gereken niteliklere ilişkin düzenlemelere aykırılıkları tespit edilenlere Sivil Havacılık Genel Müdürlüğü tarafından beşbin Türk Lirasından [Güncel Tebliğ (2025 Yılı) Rakamları için tıklayınız. ] yüzbin Türk Lirasına [Güncel Tebliğ (2025 Yılı) Rakamları için tıklayınız. ] kadar idari para cezası uygulanır.
(1) beşbin İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 16. Maddesi ile ellibin şeklinde ve onbin İbaresi yüzbin şeklinde değişmiştir.
BEŞİNCİ KISIM
Ceza Hükümleri
Madde 0145: Ulaştırma Bakanlığının alacağı önlemlere uymayanlara verilecek ceza
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
ALTINCI KISIM
Çeşitli Hükümler
Madde 0146: Cebri icra
Sivil hava araçları cebri icra yönünden 2004 sayılı İcra ve İflas Kanununun hükümlerine tabi olup, anılan Kanunun 26 ncı maddesi, bu Kanun bakımından sivil hava araçlarını da kapsar.
ALTINCI KISIM
Çeşitli Hükümler
Madde 0147: İstatistiki bilgiler
Türk sivil hava araçlarının malikleri ve işletenleri, işletmeleri ile ilgili yıllık faaliyet programlarını ve yıl sonu faaliyet raporlarını Ulaştırma Bakanlığına vermeye mecburdurlar.
Bu istatistiki bilgilerin kapsamı ve veriliş zamanları Ulaştırma Bakanlığınca hazırlanacak yönetmelikle düzenlenir.
ALTINCI KISIM
Çeşitli Hükümler
Madde 0148: Tüzük ve yönetmelikler
Bu Kanunda belirtilen tüzük ve yönetmelikler bu Kanunun yürürlüğe girdiği tarihten itibaren altı ay içinde hazırlanır ve Resmi Gazete de yayımlanarak yürürlüğe konulur.
ALTINCI KISIM
Çeşitli Hükümler
Ek Madde 0002 :
(Madde 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 189. Maddesi ile Eklenmiştir)
Mevzuatta Milli Sivil Havacılık Güvenlik Kuruluna yapılmış olan atıflar, Cumhurbaşkanınca belirlenen kurul veya mercie yapılmış sayılır.
ALTINCI KISIM
Çeşitli Hükümler
Ek Madde 0003 :
(Madde 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 17. Maddesi ile Eklenmiştir)
Devlet ormanları kapsamındaki alanlarda havaalanı/havalimanı projeleri kapsamında, havaalanı/havalimanı sınırları içerisinde hava ve kara tarafı için gerekli tesis alanları ile yolcuların zaruri ihtiyaçlarını karşılayacak sağlık, otel, motel, lokanta, dinî tesis, alışveriş üniteleri gibi tesislerle akaryakıt istasyonu, lojistik, kargo tesisleri, yönetim ve idari binalar, geçici konaklama tesisleri ve terminal binaları için verilen izinlerden herhangi bir bedel alınmaz.
ALTINCI KISIM
Çeşitli Hükümler
Ek Madde 0001 :
(Madde 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 40. Maddesi ile Eklenmiştir)
Havaalanlarında altı aydan fazla süreyle bekleyen ve sahipleri tarafından alınmayan Türk siciline kayıtlı hava araçlarının maliklerine ve/veya işleticilerine, Sivil Havacılık Genel Müdürlüğü tarafından 11/2/1959 tarihli ve 7201 sayılı Tebligat Kanunu hükümleri çerçevesinde veya bu şekilde tebligat yapılamaması durumunda Türkiye genelinde yayımlanan ve tirajı yüzbinin üzerinde olan bir gazetede ilanen; otuz gün içinde konma-konaklama ücretleri ile vergi borçlarının ödenmesi ve hava aracının bulunduğu havaalanından kaldırılması konusu tebliğ olunur.
Birinci fıkrada belirtilen hava araçları ile aynı durumda olan yabancı bir ülkenin siciline kayıtlı hava araçlarında ise Sivil Havacılık Genel Müdürlüğü tarafından hava aracının siciline kayıtlı olduğu ülke sivil havacılık otoritesine, doksan gün içinde ilgili hava aracının sahipleri tarafından kaldırılması, kaldırılmadığı takdirde tasfiye edileceği hususu bildirilir. Ayrıca, müteakiben tescil sahibi ülke genelinde ulusal yayın yapan gazetede iki gün süre ile hava aracının bulunduğu havaalanından kaldırılması ilan edilir.
Türk tesciline kayıtlı hava aracı malikinin ve/veya işleticisinin tebligat veya ilan tarihinden itibaren otuz gün içinde gerekli iş ve işlemleri yapmaması halinde; kaza durumlarında Ulaştırma, Denizcilik ve Haberleşme Bakanlığı Kaza Araştırma ve İnceleme Kurulu, diğer durumlarda ise Sivil Havacılık Genel Müdürlüğü ve ihtiyaç duyulacak ilgili uzmanlardan oluşan ekip tarafından hava aracının itibari ya da fiilî harabiyete uğradığına dair rapor verilmesi halinde, ilgili hava aracı üzerindeki her türlü vergi borcu ve gümrük mevzuatından doğan yükümlülükler ile diğer takyidatlara bakılmaksızın sicilden terkini yapılarak hurdaya ayrılır.
Yabancı sicile kayıtlı hava aracı yönünden ise bildirim tarihini izleyen doksan günün sonunda gerekli iş ve işlemlerin yapılmaması durumunda, sicile kayıtlı olduğu ülke sivil havacılık otoritesince sicilden terkin edilip edilmediğine ve her türlü vergi borcu ve gümrük mevzuatından doğan yükümlülükler ile diğer takyidatlara bakılmaksızın hurdaya ayrılır.
Hurdaya ayrılan hava araçları, Sivil Havacılık Genel Müdürlüğünün ruhsatlandırdığı havaalanı işleticisi tarafından ayrıştırılmaksızın bütün donanımları ile birlikte açık artırma usulü ile satılarak, bedelden konma-konaklama bedeli alınmaksızın ilan, terkin ve satışa ilişkin masraflar düşüldükten sonra kalan bedel Genel Müdürlüğün emanet hesabına yatırılır. Hava araçları üzerinde bulunan ipotek, haciz ve mevcut takyidatlar bu bedel üzerinden devam eder. Alacakların tasfiyesinden sonra kalan miktar satıştan itibaren beş yıl içinde hak sahiplerinin müracaatları halinde ilgililerine iade edilir. Beş yıl içinde herhangi bir müracaatın olmaması halinde söz konusu bedel Genel Müdürlük bütçesine gelir kaydedilir. Gelir kaydedilen bu tutarların harcanacağı yerler Maliye Bakanlığının uygun görüşü üzerine Genel Müdürlük tarafından belirlenir.
Bu madde çerçevesinde yapılacak ilan, terkin, hurdaya ayırma, tasfiye ve ödeme işlemlerine ilişkin usul ve esaslar Sivil Havacılık Genel Müdürlüğü tarafından çıkarılan yönetmelikle belirlenir.
YEDİNCİ KISIM
Son Hükümler
Madde 0149: Yürürlük
Bu Kanun yayımı tarihinde yürürlüğe girer.
YEDİNCİ KISIM
Son Hükümler
Madde 0150: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
