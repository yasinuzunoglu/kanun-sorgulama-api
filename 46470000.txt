4647 sayılı Türk Sivil Havacılık Kanununda Değişiklik Yapılması Hakkında Kanun
Yayımlandığı Resmî Gazete Tarihi: 26/04/2001
Yayımlandığı Resmî Gazete Sayısı: 24384
Kabul Tarihi	19/04/2001
Madde 0001:
14.10.1983 tarihli ve 2920 sayılı Türk Sivil Havacılık Kanununun 25 inci maddesi aşağıdaki şekilde değiştirilmiştir.
Madde 25.- Ruhsat sahibi, ücret tarifeleri ile birlikte uygulama tarihini ticari, mali ve ekonomik koşullara uygun olarak belirler ve yürürlüğe koymadan üç gün önce üçüncü kişilere duyurur.
Uçuş tarifeleri, ruhsat sahibi tarafından belirlenir ve Ulaştırma Bakanlığınca onaylandıktan yedi gün sonra yürürlüğe girer.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
