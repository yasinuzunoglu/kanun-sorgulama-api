2353 sayılı 7338 Sayılı Veraset ve İntikal Vergisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 11.12.1980
Yayımlandığı Resmî Gazete Sayısı: 17187
Kabul Tarihi	08.12.1980
Madde 0001:
7338 Sayılı Veraset ve İntikal Vergisi Kanununun 4 üncü maddesinin (b) ve (j) fıkraları aşağıdaki şekilde değiştirilmiştir.
b) Değerleri 10 uncu maddeye göre belirlenen menkul ve gayrimenkul mallardan füruğ (evlatlıklar dahil) ve eşten her birine isabet eden miras hisselerinin 1.000.000 lirası,
j) Sağlar arasında ivazsız bir tarzda vukubulan intikaller hariç olmak üzere kuru mülkiyet halinde intikal eden mallar (kuru mülkiyet halinde kaldığı müddetçe.)
Madde 0002:
Aynı Kanunun 19 uncu maddesi aşağıdaki şekilde değiştirilmiştir.
Ödeme Zamanı
Madde 19- Veraset ve İntikal Vergisi tahakkukundan itibaren;
Menkul mallara ait vergiler, (1) yıl içinde iki eşit taksitte;
Gayrimenkul mallara ait vergiler (5) senede ve her sene Mayıs ve Kasım aylarında olmak üzere iki eşit taksitte;
Tahsil olunur.
İntikal eden gayrimenkullerin tapuda tescil muamelesi, Veraset ve İntikal vergilerinin tahakkukunu müteakip yapılır. Veraset ve İntikal Vergisi tamamen ödenmedikçe intikal eden gayrimenkullerin başkasına devir ve ferağı yapılamaz ve üzerinde herhangi bir ayni hak tesis edilemez.
Ancak, mükelleflerce, tahakkuk eden veya edecek olan vergiye karşılık 6183 Sayılı Kanunun 10 uncu maddesinden yazılı cinsten (Bu maddenin 5 inci bendinde yazılı menkul mallar hariç) teminat gösterildiği takdirde intikal eden gayrimenkullerin bir kısmının veya tamamının devir ve ferağına izin verilebilir. Teminat olarak gösterilecek gayrimenkullerle devir ve ferağı istenen gayrimenkullerin değeri 6183 Sayılı Kanunun 90 ıncı maddesinde yazılı komisyonlar tarafından aynı Kanunun 91 inci maddesine göre tespit edilir.
Madde 0003: Yürürlük
Bu Kanun hükümleri 01.01.1981 tarihinde yürürlüğe girer.
Madde 0004: Yürütme
Bu Kanunu Bakanlar Kurulu yürütür.
Yükleyen: yasinuzunoglu
