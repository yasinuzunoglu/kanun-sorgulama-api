5326 sayılı Kabahatler Kanunu
Yayımlandığı Resmî Gazete Tarihi: 31.03.2005
Yayımlandığı Resmî Gazete Sayısı: 25772 (Mükerrer)
Kabul Tarihi	30.03.2005
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
Genel Gerekçe İçin Tıklayın
Madde 0001: Amaç ve kapsam
( 1 ) Bu Kanunda; toplum düzenini, genel ahlâkı, genel sağlığı, çevreyi ve ekonomik düzeni korumak amacıyla;
Kabahatlere ilişkin genel ilkeler,
Kabahatler karşılığında uygulanabilecek olan idari yaptırımların türleri ve sonuçları,
Kabahatler dolayısıyla karar alma süreci,
İdari yaptırıma ilişkin kararlara karşı kanun yolu,
İdari yaptırım kararlarının yerine getirilmesine ilişkin esaslar,
Belirlenmiş ve çeşitli kabahatler tanımlanmıştır.
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
Madde 0002: Tanım
( 1 ) Kabahat deyiminden; kanunun, karşılığında idari yaptırım uygulanmasını öngördüğü haksızlık anlaşılır.
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
(Madde 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
Madde 0003: Genel kanun niteliği *
(1) Bu Kanunun;
a) İdari yaptırım kararlarına karşı kanun yoluna ilişkin hükümleri, diğer kanunlarda aksine hüküm bulunmaması halinde,
b) Diğer genel hükümleri, idari para cezası veya mülkiyetin kamuya geçirilmesi yaptırımını gerektiren bütün fiiller hakkında,
uygulanır.
(*) (Bu madde: Anayasa Mahkemesinin 22.07.2006 tarih ve 26236 sayılı Resmi Gazete de yayımlanan; 01.03.2006 tarih ve E: 2005/108, K: 2006/35 no lu Kararı ile iptal edilmiş olup, iptal hükmünün Resmi Gazete de yayımlanmasından başlayarak altı ay sonra yürürlüğe girmesi hüküm altına alınmıştır.)
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
Madde 0004: Kanunilik ilkesi
( 1 ) Hangi fiillerin kabahat oluşturduğu, kanunda açıkça tanımlanabileceği gibi; kanunun kapsam ve koşulları bakımından belirlediği çerçeve hükmün içeriği, idarenin genel ve düzenleyici işlemleriyle de doldurulabilir.
( 2 ) Kabahat karşılığı olan yaptırımların türü, süresi ve miktarı, ancak kanunla belirlenebilir.
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
Madde 0005: Zaman bakımından uygulama
( 1 ) 26.09.2004 tarihli ve 5237 sayılı Türk Ceza Kanununun zaman bakımından uygulamaya ilişkin hükümleri kabahatler bakımından da uygulanır. Ancak, kabahatler karşılığında öngörülen idari yaptırımlara ilişkin kararların yerine getirilmesi bakımından derhal uygulama kuralı geçerlidir.
( 2 ) Kabahat, failin icrai veya ihmali davranışı gerçekleştirdiği zaman işlenmiş sayılır. Neticenin oluştuğu zaman, bu bakımdan dikkate alınmaz.
BİRİNCİ KISIM
Genel Hükümler
BİRİNCİ BÖLÜM
Amaç ve Kapsam, Tanım, Kanunilik İlkesi ve Kanunun Uygulama Alanı
Madde 0006: Yer bakımından uygulama
( 1 ) 5237 sayılı Türk Ceza Kanununun yer bakımından uygulamaya ilişkin 8 inci maddesi hükümleri, kabahatler bakımından da uygulanır. Ancak, kanunlarda aksine hüküm bulunan haller saklıdır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0007: Kabahatin ihmali davranışla işlenmesi
( 1 ) Kabahat, icrai veya ihmali davranışla işlenebilir. İhmali davranışla işlenmiş kabahatin varlığı için kişi açısından belli bir icrai davranışta bulunma hususunda hukuki yükümlülüğün varlığı gereklidir.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0008: Organ veya temsilcinin davranışından dolayı sorumluluk
( 1 ) Organ veya temsilcilik görevi yapan ya da organ veya temsilci olmamakla birlikte, tüzel kişinin faaliyeti çerçevesinde görev üstlenen kişinin bu görevi kapsamında işlemiş bulunduğu kabahatten dolayı tüzel kişi hakkında da idari yaptırım uygulanabilir.
( 2 ) Temsilci sıfatıyla hareket eden kişinin bu sıfatla bağlantılı olarak işlemiş bulunduğu kabahatten dolayı temsil edilen gerçek kişi hakkında da idari yaptırım uygulanabilir. Gerçek kişiye ait bir işte çalışan kişinin bu faaliyeti çerçevesinde işlemiş bulunduğu kabahatten dolayı, iş sahibi kişi hakkında da idari yaptırım uygulanabilir.
( 3 ) Kanunun, organ veya temsilcide ya da temsil edilen kişide özel nitelikler aradığı hallerde de yukarıdaki fıkralar hükümleri uygulanır.
( 4 ) Birinci ve ikinci fıkra hükümleri, organ veya temsilcilik ya da hizmet ilişkisinin dayanağını oluşturan işlemin hukuken geçerli olmaması halinde de uygulanır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0009: Kast veya taksir
( 1 ) Kabahatler, kanunda açıkça hüküm bulunmayan hallerde, hem kasten hem de taksirle işlenebilir.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0010: Hata
( 1 ) Türk Ceza Kanununun hata hallerine ilişkin hükümleri, ancak kasten işlenen kabahatler bakımından uygulanır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0011: Sorumluluk
( 1 ) Fiili işlediği sırada onbeş yaşını doldurmamış çocuk hakkında idari para cezası uygulanamaz.
( 2 ) Akıl hastalığı nedeniyle, işlediği fiilin hukuki anlam ve sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan kişi hakkında idari para cezası uygulanmaz.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0012: Hukuka uygunluk nedenleri ile kusurluluğu ortadan kaldıran nedenler
( 1 ) Bu Kanunda aksine hüküm bulunmayan hallerde, Türk Ceza Kanununun hukuka uygunluk nedenleri ile kusurluluğu ortadan kaldıran nedenlere ilişkin hükümleri, kabahatler bakımından da uygulanır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0013: Teşebbüs
( 1 ) Kabahate teşebbüs cezalandırılmaz. Ancak, teşebbüsün de cezalandırılabileceğine dair ilgili kanunda hüküm bulunan haller saklıdır. Bu durumda, Türk Ceza Kanununun suça teşebbüse ve gönüllü vazgeçmeye ilişkin hükümleri, kabahatler bakımından da uygulanır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0014: İştirak
( 1 ) Kabahatin işlenişine birden fazla kişinin iştirak etmesi halinde bu kişilerin her biri hakkında, fail olarak idari para cezası verilir.
( 2 ) Özel faillik niteliğinin arandığı durumlarda, kabahate iştirak eden ve bu niteliği taşımayan kişi hakkında da fail olarak idari para cezası verilir.
( 3 ) Kabahate iştirak için kasten ve hukuka aykırı işlenmiş bir fiilin varlığı yeterlidir. Kabahatin işlenişine iştirak eden kişi hakkında, diğerlerinin sorumlu olup olmadığı göz önünde bulundurulmaksızın idari para cezası verilir.
( 4 ) Kanunda özel faillik niteliğini taşıyan kişi açısından suç, diğer kişiler açısından kabahat olarak tanımlanan fiilin, bu niteliği taşıyan ve taşımayan kişiler tarafından ortaklaşa işlenmesi halinde suça iştirake ilişkin hükümler uygulanır.
BİRİNCİ KISIM
Genel Hükümler
İKİNCİ BÖLÜM
Kabahatten Dolayı Sorumluluğun Esasları
Madde 0015: İçtima
( 1 ) Bir fiil ile birden fazla kabahatin işlenmesi halinde bu kabahatlere ilişkin tanımlarda sadece idari para cezası öngörülmüşse, en ağır idari para cezası verilir. Bu kabahatlerle ilgili olarak kanunda idari para cezasından başka idari yaptırımlar da öngörülmüş ise, bu yaptırımların her birinin uygulanmasına karar verilir.
( 2 ) Aynı kabahatin birden fazla işlenmesi halinde her bir kabahatle ilgili olarak ayrı ayrı idari para cezası verilir. Kesintisiz fiille işlenebilen kabahatlerde, bu nedenle idari yaptırım kararı verilinceye kadar fiil tek sayılır.
( 3 ) Bir fiil hem kabahat hem de suç olarak tanımlanmış ise, sadece suçtan dolayı yaptırım uygulanabilir. Ancak, suçtan dolayı yaptırım uygulanamayan hallerde kabahat dolayısıyla yaptırım uygulanır.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0016: Yaptırım türleri
( 1 ) Kabahatler karşılığında uygulanacak olan idari yaptırımlar, idari para cezası ve idari tedbirlerden ibarettir.
( 2 ) İdari tedbirler, mülkiyetin kamuya geçirilmesi ve ilgili kanunlarda yer alan diğer tedbirlerdir.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0017: İdari para cezası
(1) İdari para cezası, maktu veya nispi olabilir.
(2) İdari para cezası, kanunda alt ve üst sınırı gösterilmek suretiyle de belirlenebilir. Bu durumda, idari para cezasının miktarı belirlenirken işlenen kabahatin haksızlık içeriği ile failin kusuru ve ekonomik durumu birlikte göz önünde bulundurulur.
(3)  (3. Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.) 10/12/2003 tarihli ve 5018 sayılı Kamu Mali Yönetimi ve Kontrol Kanununa ekli (I), (II) ve (III) sayılı cetvellerde yer alan kamu idareleri tarafından verilen idari para cezalarının ilgili kanunlarında 1/6/2005 tarihinden sonra belirlenen oranın dışındaki kısmı ile Cumhuriyet başsavcılıkları ve mahkemeler tarafından verilen idari para cezaları Genel Bütçeye gelir kaydedilir. Sosyal güvenlik kurumları ile mahalli idareler tarafından verilen idari para cezaları kendi bütçelerine gelir kaydedilir. Diğer kamu kurum ve kuruluşları tarafından verilen idari para cezaları ise, ilgili kanunlarındaki hükümler saklı kalmak kaydıyla, Genel Bütçeye gelir kaydedilir. Kamu kurumu niteliğindeki meslek kuruluşlarının verdiği para cezaları, kendi kanunlarındaki hükümlere tabidir. Kişinin ekonomik durumunun müsait olmaması halinde, idari para cezasının, ilk taksitinin peşin ödenmesi koşuluyla, bir yıl içinde ve dört eşit taksit halinde ödenmesine karar verilebilir. Taksitlerin zamanında ve tam olarak ödenmemesi halinde, idari para cezasının kalan kısmının tamamı tahsil edilir.
(4)  (4. Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.) Genel Bütçeye gelir kaydedilmesi gereken idari para cezalarına ilişkin kesinleşen kararlar, 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümlerine göre tahsil edilmek üzere Maliye Bakanlığınca belirlenecek tahsil dairelerine gönderilir. Sosyal güvenlik kurumları ve mahalli idareler tarafından verilen idari para cezaları, ilgili kanunlarında aksine hüküm bulunmadığı takdirde, Amme Alacaklarının Tahsil Usulü Hakkında Kanun hükümlerine göre kendileri tarafından tahsil olunur. Diğer kamu kurum ve kuruluşları tarafından verilen ve Genel Bütçeye gelir kaydedilmesi gerekmeyen idari para cezaları, ilgili kanunlarında özel hüküm bulunmadığı takdirde genel hükümlere göre tahsil olunur.
(5) İdari para cezası tamamen tahsil edildikten itibaren en geç bir ay içinde durum, ilgili kamu kurum ve kuruluşuna bildirilir.
(6) Kabahat dolayısıyla idari para cezası veren kamu görevlisi, ilgilinin rıza göstermesi halinde bunun tahsilatını derhal kendisi gerçekleştirir.  (2. ve 3. Cümleler 05.07.2022 tarih ve 31887 sayılı Resmi Gazetede yayımlanan 7417 Sayılı Kanunun 46. Maddesi ile Değişmiştir.) Kanunlarında ödeme süresi düzenlenmemiş olan idari para cezaları, tebliğinden itibaren bir ay içinde ödenir. İdari para cezasının ödeme süresi içinde ödenmesi halinde, cezadan %25 oranında indirim yapılır. (4. Cümle 05.07.2022 tarih ve 31887 sayılı Resmi Gazetede yayımlanan 7417 Sayılı Kanunun 46. Maddesi ile Eklenmiştir) Ödeme yapılması, kişinin bu karara karşı kanun yoluna başvurma hakkını etkilemez.
(7) İdari para cezaları her takvim yılı başından geçerli olmak üzere o yıl için 04.01.1961 tarihli ve 213 sayılı Vergi Usul Kanununun mükerrer 298 inci maddesi hükümleri uyarınca tespit ve ilan edilen yeniden değerleme oranında artırılarak uygulanır. Bu suretle idari para cezasının hesabında bir Türk Lirasının küsuru dikkate alınmaz. Bu fıkra hükmü, nispi nitelikteki idari para cezaları açısından uygulanmaz.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0018: Mülkiyetin kamuya geçirilmesi
( 1 ) Kabahatin konusunu oluşturan veya işlenmesi suretiyle elde edilen eşyanın mülkiyetinin kamuya geçirilmesine, ancak kanunda açık hüküm bulunan hallerde karar verilebilir.
( 2 ) Mülkiyetin kamuya geçirilmesine ilişkin karar, eşyanın;
Kullanılmaz hale getirilmesi,
Niteliğinin değiştirilmesi,
Ancak belli bir surette kullanılması,
Koşullarından birinin yerine getirilmesine bağlı olarak belli bir süre geciktirilebilir. Belirlenen süre zarfında koşulun yerine getirilmemesi halinde eşyanın mülkiyetinin kamuya geçirilmesine karar verilir.
( 3 ) Mülkiyetin kamuya geçirilmesine ilişkin karar kesinleşinceye kadar ilgili kamu kurum ve kuruluşu tarafından eşyaya elkonulabileceği gibi; eşya, kişilerin muhafazasına da bırakılabilir.
( 4 ) Eşyanın mülkiyeti, kanunda açık hüküm bulunan hallerde ilgili kamu kurum ve kuruluşuna, aksi takdirde Devlete geçer.
( 5 ) Eşyanın mülkiyetinin kamuya geçirilmesine karar verilebilmesi için fail hakkında idari para cezası veya başka bir idari yaptırım kararı verilmiş olması şart değildir.
( 6 ) Kaim değerin mülkiyetinin kamuya geçirilmesine de karar verilebilir.
( 7 ) Mülkiyeti kamuya geçirilen eşya, başka suretle değerlendirilmesi mümkün olmazsa imha edilir.
( 8 ) Mülkiyetin kamuya geçirilmesine ilişkin karar, kesinleşmesi halinde yerine getirilir.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0019: Saklı tutulan hükümler
( 1 ) Diğer kanunlarda kabahat karşılığında öngörülen belirli bir süre için;
Bir meslek ve sanatın yerine getirilmemesi,
İşyerinin kapatılması,
Ruhsat veya ehliyetin geri alınması,
Kara, deniz veya hava nakil aracının trafikten veya seyrüseferden alıkonulması,
Gibi yaptırımlara ilişkin hükümler, ilgili kanunlarda bu Kanun hükümlerine uygun değişiklik yapılıncaya kadar saklıdır.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0020: Soruşturma zamanaşımı
( 1 ) Soruşturma zamanaşımının dolması halinde kabahatten dolayı kişi hakkında idari para cezasına karar verilemez.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
(2) Soruşturma zamanaşımı süresi;
a) Yüzbin Türk Lirası veya daha fazla idari para cezasını gerektiren kabahatlerde beş,
b) Ellibin Türk Lirası veya daha fazla idari para cezasını gerektiren kabahatlerde dört,
c) Ellibin Türk Lirasından az idari para cezasını gerektiren kabahatlerde üç,
yıldır. (Cümle 25.02.2011 tarih ve 27857 sayılı Resmi Gazetede yayımlanan Kanun ile Eklenmiştir) Ancak , 89 uncu maddesi hariç olmak üzere(1) 1111 sayılı Askerlik Kanunu, 2839 sayılı Milletvekili Seçimi Kanunu, 2918 sayılı Karayolları Trafik Kanunu, 2972 sayılı Mahalli İdareler ile Mahalle Muhtarlıkları ve İhtiyar Heyetleri Seçimi Hakkında Kanun, 3376 sayılı Anayasa Değişikliklerinin Halkoyuna Sunulması Hakkında Kanun, 4925 sayılı Karayolu Taşıma Kanunu, 5490 sayılı Nüfus Hizmetleri Kanunu ve 6001 sayılı Karayolları Genel Müdürlüğünün Teşkilat ve Görevleri Hakkında Kanunda belirtilen ve idari para cezasını gerektiren fiilin işlendiği tarihi takip eden takvim yılının son günü bitimine kadar idari para cezası verilerek tebliğ edilmediği takdirde idari yaptırım kararı verilemez, verilmiş olanlar düşer.
( 3 ) Nispi idari para cezasını gerektiren kabahatlerde zamanaşımı süresi sekiz yıldır.
( 4 ) Zamanaşımı süresi, kabahate ilişkin tanımdaki fiilin işlenmesiyle veya neticenin gerçekleşmesiyle işlemeye başlar.
( 5 ) Kabahati oluşturan fiilin aynı zamanda suç oluşturması halinde suça ilişkin dava zamanaşımı hükümleri uygulanır.
(1) 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile ikinci fıkrada yer alan Ancak ibaresinden sonra gelmek üzere , 89 uncu maddesi hariç olmak üzere ibaresi eklenmiştir.
BİRİNCİ KISIM
Genel Hükümler
ÜÇÜNCÜ BÖLÜM
İdari Yaptırımlar
Madde 0021: Yerine getirme zamanaşımı
( 1 ) Yerine getirme zamanaşımının dolması halinde idari para cezasına veya mülkiyetin kamuya geçirilmesine ilişkin karar artık yerine getirilemez.
( 2 ) Yerine getirme zamanaşımı süresi;
Ellibin Türk Lirası veya daha fazla idari para cezasına karar verilmesi halinde yedi,
Yirmibin Türk Lirası veya daha fazla idari para cezasına karar verilmesi halinde beş,
Onbin Türk Lirası veya daha fazla idari para cezasına karar verilmesi halinde dört,
Onbin Türk Lirasından az idari para cezasına karar verilmesi halinde üç,
Yıldır.
( 3 ) Mülkiyetin kamuya geçirilmesine ilişkin zamanaşımı süresi on yıldır.
( 4 )  (Fıkra 01.08.2010 tarih ve 27659 sayılı Resmi Gazetede yayımlanan 6009 Sayılı Kanun ile Değişmiştir.) Zamanaşımı süresi, kararın kesinleşmesinin rastladığı takvim yılını takip eden takvim yılı başından itibaren işlemeye başlar.
( 5 ) Kanun hükmü gereği olarak idari yaptırımın yerine getirilmesine başlanamaması veya yerine getirilememesi halinde zamanaşımı işlemez.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0022: İdari yaptırım kararı verme yetkisi
( 1 ) Kabahat dolayısıyla idari yaptırım kararı vermeye ilgili kanunda açıkça gösterilen idari kurul, makam veya kamu görevlileri yetkilidir.
( 2 ) Kanunda açık hüküm bulunmayan hallerde ilgili kamu kurum ve kuruluşunun en üst amiri bu konuda yetkilidir.
( 3 ) İdari kurul, makam veya kamu görevlileri, ancak ilgili kamu kurum ve kuruluşunun görev alanına giren yerlerde işlenen kabahatler dolayısıyla idari yaptırım kararı vermeye yetkilidir.
( 4 ) 04.12.2004 tarihli ve 5271 sayılı Ceza Muhakemesi Kanununun yer bakımından yetki kuralları kabahatler açısından da geçerlidir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0023: Cumhuriyet savcısının karar verme yetkisi
( 1 ) Cumhuriyet savcısı, kanunda açıkça hüküm bulunan hallerde bir kabahat dolayısıyla idari yaptırım kararı vermeye yetkilidir.
( 2 ) Bir suç dolayısıyla başlatılan soruşturma kapsamında bir kabahatin işlendiğini öğrenmesi halinde Cumhuriyet savcısı durumu ilgili kamu kurum ve kuruluşuna bildirebileceği gibi, kendisi de idari yaptırım kararı verebilir.
( 3 ) Soruşturma konusu fiilin kabahat oluşturduğunun anlaşılması halinde Cumhuriyet savcısı bu nedenle idari yaptırım kararı verir. Ancak, bunun için ilgili kamu kurum ve kuruluşu tarafından idari yaptırım kararı verilmemiş olması gerekir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0024: Mahkemenin karar verme yetkisi
( 1 ) Kovuşturma konusu fiilin kabahat oluşturduğunun anlaşılması halinde mahkeme tarafından idari yaptırım kararı verilir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0025: İdari yaptırım kararı
( 1 ) İdari yaptırım kararına ilişkin tutanakta;
Hakkında idari yaptırım kararı verilen kişinin kimlik ve adresi,
İdari yaptırım kararı verilmesini gerektiren kabahat fiili,
Bu fiilin işlendiğini ispata yarayacak bütün deliller,
Karar tarihi ve kararı veren kamu görevlilerinin kimliği,
Açık bir şekilde yazılır. Tutanakta, ayrıca kabahati oluşturan fiil, işlendiği yer ve zaman gösterilerek açıklanır.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0026: Kararların tebliği
(1) İdari yaptırım kararı, 11.02.1959 tarihli ve 7201 sayılı Tebligat Kanunu hükümlerine göre ilgili kişiye tebliğ edilir. Tebligat metninde bu karara karşı başvurulabilecek kanun yolu, mercii ve süresi açık bir şekilde belirtilir.
(2) İdari yaptırım kararının ilgili gerçek kişinin huzurunda verilmesi halinde tutanakta bu husus açıkça belirtilir. Bu karara karşı başvurabileceği kanun yolu, mercii ve süresine ilişkin olarak bilgilendirildikten sonra kişinin karar tutanağını imzalaması istenir. İmzadan kaçınılması halinde bu durum tutanakta açıkça belirtilir. Karar tutanağının bir örneği kişiye verilir.
(3) Tüzel kişi hakkında verilen idari yaptırım kararları her halde ilgili tüzel kişiye tebliğ edilir.
(4) (Fıkra 27.05.2017 tarih ve 30078 sayılı Resmi Gazetede yayımlanan 7020 Sayılı Kanun ile Eklenmiştir) İdari yaptırım kararları, Maliye Bakanlığı ile idari yaptırım kararı verenler arasında yapılacak protokoller çerçevesinde, kararı verenler adına 213 sayılı Kanunun 107/A maddesi hükümlerine göre kurulan teknik altyapı kullanılmak suretiyle Maliye Bakanlığı tarafından elektronik ortamda tebliğ edilebilir. Elektronik ortamda yapılan tebligat, muhatabın elektronik adresine ulaştığı tarihi izleyen beşinci günün sonunda yapılmış sayılır. Bu şekilde yapılan tebligatlar, birinci fıkra kapsamındaki tebliğ yerine geçer.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0027: Başvuru yolu
( 1 ) İdari para cezası ve mülkiyetin kamuya geçirilmesine ilişkin idari yaptırım kararına karşı, kararın tebliği veya tefhimi tarihinden itibaren en geç onbeş gün içinde, sulh ceza mahkemesine başvurulabilir. Bu süre içinde başvurunun yapılmamış olması halinde idari yaptırım kararı kesinleşir.
( 2 ) Mücbir sebebin varlığı dolayısıyla bu sürenin geçirilmiş olması halinde bu sebebin ortadan kalktığı tarihten itibaren en geç yedi gün içinde karara karşı başvuruda bulunulabilir. Bu başvuru, kararın kesinleşmesini engellemez; ancak, mahkeme yerine getirmeyi durdurabilir.
( 3 ) Başvuru, bizzat kanuni temsilci veya avukat tarafından sulh ceza mahkemesine verilecek bir dilekçe ile yapılır. Başvuru dilekçesi, iki nüsha olarak verilir.
( 4 ) Başvuru dilekçesinde, idari yaptırım kararına ilişkin bilgiler, bu karara karşı ileri sürülen deliller açık bir şekilde gösterilir. Dilekçede ayrıca, başvurunun süresinde yapılmasını engelleyen mücbir sebep dayanaklarıyla gösterilir.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
(5) İdari yaptırım kararının mahkeme tarafından verilmesi halinde, bu karara karşı ancak itiraz yoluna gidilebilir.
(6 - 8. Fıkralar 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
(6) Soruşturma konusu fiilin suç değil de kabahat oluşturduğu gerekçesiyle idari yaptırım kararı verilmesi halinde; kovuşturmaya yer olmadığı kararına itiraz edildiği takdirde, idari yaptırım kararına karşı başvuru da bu itiraz merciinde incelenir.
(7) Kovuşturma konusu fiilin suç değil de kabahat oluşturduğu gerekçesiyle idari yaptırım kararı verilmesi halinde; fiilin suç oluşturmaması nedeniyle verilen beraat kararına karşı kanun yoluna gidildiği takdirde, idari yaptırım kararına karşı itiraz da bu kanun yolu merciinde incelenir.
(8) İdari yaptırım kararının verildiği işlem kapsamında aynı kişi ile ilgili olarak idari yargının görev alanına giren kararların da verilmiş olması halinde; idari yaptırım kararına ilişkin hukuka aykırılık iddiaları bu işlemin iptali talebiyle birlikte idari yargı merciinde görülür.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
MADDENİN YÜRÜRLÜĞE GİRMEMİŞ DEĞİŞİKLİĞİ MEVCUT ! GÖRMEK İÇİN TIKLAYINIZ
Madde 0028: Başvurunun incelenmesi
( 1 ) Başvuru üzerine mahkemece yapılan ön inceleme sonucunda;
Yetkili olmadığının anlaşılması halinde dosyanın yetkili sulh ceza mahkemesine gönderilmesine,
Başvurunun süresi içinde yapılmadığının, başvuru konusu idari yaptırım kararının sulh ceza mahkemesinde incelenebilecek kararlardan olmadığının veya başvuranın buna hakkı bulunmadığının anlaşılması halinde, bu nedenlerle başvurunun reddine,
(a) ve (b) bentlerinde sayılan nedenlerin bulunmaması halinde başvurunun usulden kabulüne,
Karar verilir.
( 2 ) Başvurunun usulden kabulü halinde mahkeme dilekçenin bir örneğini ilgili kamu kurum ve kuruluşuna tebliğ eder.
( 3 ) İlgili kamu kurum ve kuruluşu, başvuru dilekçesinin tebliği tarihinden itibaren en geç onbeş gün içinde mahkemeye cevap verir. Başvuru konusu idari yaptırıma ilişkin işlem dosyasının tamamının bir örneği, cevap dilekçesi ile birlikte mahkemeye verilir. Mahkeme, işlem dosyasının aslını da ilgili kamu kurum ve kuruluşundan isteyebilir. Cevap dilekçesi, idari yaptırım kararına karşı başvuruda bulunan kişi sayısından bir fazla nüsha olarak verilir.
( 4 ) Mahkeme, başvuruda bulunan kişilere cevap dilekçesinin bir örneğini tebliğ eder; talep üzerine veya re sen tarafları çağırarak belli bir gün ve saatte dinleyebilir. Dinleme için belirlenen günle tebligatın yapılacağı gün arasında en az bir haftalık zaman olmasına dikkat edilir. Dinleme sırasında taraflar veya avukatları hazır bulunur. Mazeretsiz olarak hazır bulunmama, yokluklarında karar verilmesine engel değildir. Bu husus, tebligat yazısında açıkça belirtilir.
( 5 ) Ceza Muhakemesi Kanununun tanıklığa, bilirkişi incelemesine ve keşfe ilişkin hükümleri, bu başvuru ile ilgili olarak da uygulanır.
( 6 ) Dinlemede sırasıyla; hazır bulunan başvuru sahibi ve avukatı, ilgili kamu kurum ve kuruluşunun temsilcisi, varsa tanıklar dinlenir, bilirkişi raporu okunur, diğer deliller ortaya konulur.
( 7 ) Mahkeme, ilgilileri dinledikten ve bütün delilleri ortaya koyduktan sonra aleyhinde idari yaptırım kararı verilen ve hazır bulunan tarafa son sözünü sorar. Son söz hakkı, aleyhinde idari yaptırım kararı verilen tarafın kanuni temsilcisi veya avukatı tarafından da kullanılabilir. Mahkeme son kararını hazır bulunan tarafların huzurunda açıklar.
( 8 ) Mahkeme, son karar olarak idari yaptırım kararının;
Hukuka uygun olması nedeniyle, başvurunun reddine,
Hukuka aykırı olması nedeniyle, idari yaptırım kararının kaldırılmasına,
Karar verir.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
( 9 ) İdari para cezasının alt ve üst sınırının kanunda gösterildiği kabahatler dolayısıyla verilmiş idari para cezasına karşı başvuruda bulunulması halinde, mahkeme idari para cezasının miktarında değişiklik yaparak da başvurunun kabulüne karar verebilir.
( 10 ) Üçbin(1) Türk Lirası dahil idari para cezalarına karşı başvuru üzerine verilen kararlar kesindir.
(1) 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile onuncu fıkrada yer alan İkibin ibaresi Üçbin şeklinde değişmiştir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
MADDENİN YÜRÜRLÜĞE GİRMEMİŞ DEĞİŞİKLİĞİ MEVCUT ! GÖRMEK İÇİN TIKLAYINIZ
Madde 0029: İtiraz yolu
(1) Mahkemenin verdiği son karara karşı, Ceza Muhakemesi Kanununa göre(1) itiraz edilebilir. Bu itiraz, kararın tebliği tarihten itibaren en geç yedi gün içinde yapılır.
(2) İtirazla ilgili karar, dosya üzerinden inceleme yapılarak verilir.
(3) Mahkeme, her bir itirazla ilgili olarak itirazın kabulüne veya itirazın reddine karar verir.
(4) Mahkemenin verdiği karar taraflara tebliğ edilir. Vekil olarak avukatla temsil edilme halinde ayrıca taraflara tebligat yapılmaz.
(5)  (Fıkra 14.04.2011 tarih ve 27905 sayılı Resmi Gazetede yayımlanan Kanun ile Değişmiştir.) İdarî yaptırım kararının ağır ceza mahkemesi tarafından verilmesi halinde bu karara karşı Ceza Muhakemesi Kanununa göre itiraz edilebilir.
(1) 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile birinci fıkrada yer alan yargı çevresinde yer aldığı ağır ceza mahkemesine ibaresi Ceza Muhakemesi Kanununa göre şeklinde değişmiştir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0030: Vazgeçme ve kabul
( 1 ) Kanun yoluna başvuran kişi, bu konuda karar verilinceye kadar başvurusundan vazgeçebilir. Vazgeçme halinde bir daha aynı konuda başvuruda bulunulamaz.
( 2 ) İlgili kamu kurum ve kuruluşu da mahkeme tarafından karar verilinceye kadar kanun yolu başvurusunu kabul ederek idari yaptırım kararını geri alabilir.
BİRİNCİ KISIM
Genel Hükümler
DÖRDÜNCÜ BÖLÜM
Karar Verme Yetkisi ve Kanun Yolları
Madde 0031: Masrafların ve vekalet ücretinin ödenmesi
( 1 ) İdari yaptırım kararına karşı başvuru yolu(1) harca tabi değildir.
( 2 ) Kanun yoluna başvuru dolayısıyla oluşan bütün masraflar ve vekalet ücreti, başvurusu veya savunması reddedilen tarafça ödenir.
(1) 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile birinci fıkrada yer alan kanun yoluna başvurulması ibaresi başvuru yolu şeklinde değişmiştir.
İKİNCİ KISIM
Çeşitli Kabahatler
Madde 0032: Emre aykırı davranış
(1) Yetkili makamlar tarafından adli işlemler nedeniyle ya da kamu güvenliği, kamu düzeni veya genel sağlığın korunması amacıyla, hukuka uygun olarak verilen emre aykırı hareket eden kişiye yüz Türk Lirası (2009: 143 TL - 2010: 146 TL - 2011: 154 TL - 2012: 170 TL - 2013: 183 TL - 2014: 190 TL - 2015: 208 TL - 2016: 219 TL - 2017: 227 TL - 2018: 259 TL - 2019: 320 TL - 2020: 392 TL - 2021: 427 TL - 2022: 581 TL - 2023: 1.295 TL - 2024: 2.052 TL) idari para cezası verilir. Bu cezaya emri veren makam tarafından karar verilir.
(2) Bu madde, ancak ilgili kanunda açıkça hüküm bulunan hallerde uygulanabilir.
(3) 01.03.1926 tarihli ve 765 sayılı Türk Ceza Kanununun 526 ncı maddesine diğer kanunlarda yapılan yollamalar, bu maddeye yapılmış sayılır.
İKİNCİ KISIM
Çeşitli Kabahatler
Madde 0033: Dilencilik
(1) Dilencilik yapan kişiye, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Ayrıca, dilencilikten elde edilen gelire elkonularak mülkiyetin kamuya geçirilmesine karar verilir.
(2) Bu kabahat dolayısıyla idari para cezasına ve elkoymaya kolluk veya belediye zabıta görevlileri, mülkiyetin kamuya geçirilmesine mülki amir veya belediye encümeni karar verir.
İKİNCİ KISIM
Çeşitli Kabahatler
Madde 0034: Kumar
(1) Kumar oynayan kişiye, bin (1) Türk Lirası (24.12.2019 dan önce 320 TL - 24.12.2019 den sonra 1.000 TL - 2020: 1.225 TL - 2021: 1.336 TL - 2022: 1.819 TL - 2023: 4.055 TL - 2024: 6.425 TL) idari para cezası verilir. Ayrıca, kumardan elde edilen gelire elkonularak mülkiyetin kamuya geçirilmesine karar verilir.
(2) Bu kabahat dolayısıyla idari para cezasına ve elkoymaya kolluk görevlileri, mülkiyetin kamuya geçirilmesine mülki amir karar verir.
(1) yüz İbaresi 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 59. Maddesi ile bin şeklinde değişmiştir.
İKİNCİ KISIM
Çeşitli Kabahatler
Madde 0035: Sarhoşluk
(1) Sarhoş olarak başkalarının huzur ve sükununu bozacak şekilde davranışlarda bulunan kişiye, kolluk görevlileri tarafından elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Kişi, ayrıca sarhoşluğun etkisi geçinceye kadar kontrol altında tutulur.
İKİNCİ KISIM
Çeşitli Kabahatler
Madde 0036: Gürültü
(1) Başkalarının huzur ve sükununu bozacak şekilde gürültüye neden olan kişiye, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir.
(2) Bu fiilin bir ticari işletmenin faaliyeti çerçevesinde işlenmesi halinde işletme sahibi gerçek veya tüzel kişiye bin Türk Lirasından beşbin Türk Lirasına (2010: 1.452 TL - 7.261 TL) - (2011: 1.562 TL - 7.820 TL) - (2012: 1.722 TL - 8.622 TL) - (2013: 1.856 TL - 9.295 TL) - (2014: 1.929 TL - 9.660 TL) - (2015: 2.124 TL - 10.637 TL) - (2016: 2.240 TL - 11.228 TL) - (2017: 2.327 TL - 11.658 TL) - (2018: 2.661 TL - 13.344 TL) - (2019: 3.292 TL - 16.510 TL) - (2020: 4.035 TL - 20.237 TL) - (2021: 4.402 TL - 22.080 TL) - (2022: 5.995 TL - 30.072 TL) - (2023: 13.364 TL - 67.039 TL) - (2024: 21.176 TL - 106.229 TL) kadar idari para cezası verilir.
(3) Bu kabahat dolayısıyla idari para cezasına kolluk veya belediye zabıta görevlileri karar verir.
İKİNCİ KISIM
Çeşitli Kabahatler
Madde 0037: Rahatsız etme
(1) Mal veya hizmet satmak için başkalarını rahatsız eden kişi, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası ile cezalandırılır.
(2) Bu kabahat dolayısıyla idari para cezası vermeye kolluk veya belediye zabıta görevlileri yetkilidir.
İKİNCİ KISIM
Çeşitli Kabahatler
Madde 0038: İşgal
(1) Yetkili makamların açık ve yazılı izni olmaksızın meydan, cadde, sokak veya yayaların gelip geçtiği kaldırımları işgal eden veya buralarda mal satışa arz eden kişiye, belediye zabıta görevlileri tarafından elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir.
(2) Yetkili makamların açık ve yazılı izni olmaksızın meydan, cadde, sokak veya yayaların gelip geçtiği kaldırımlar üzerine inşaat malzemesi yığan kişiye, belediye zabıta görevlileri tarafından yüz Türk Lirasından beşyüz Türk Lirasına (2010: 146 TL - 726 TL) - (2011: 154 TL - 778 TL) - (2012: 170 TL - 858 TL) - (2013: 183 TL - 925 TL) - (2014: 190 TL - 961 TL) - (2015: 208 TL - 1.058 TL) - (2016: 219 TL - 1.113 TL) - (2017: 227TL - 1.155 TL) - (2018: 259 TL - 1.322 TL) - (2019: 320 TL - 1.636 TL) - (2020: 392 TL - 2.004 TL) - (2021: 427 TL - 2.186 TL) - (2022: 581 TL - 2.977 TL) - (2023: 1.295 TL - 6.636 TL) - (2024: 2.052 TL - 10.515 TL) kadar idari para cezası verilir.
(3) Özel kanunlardaki hükümler saklıdır.
İKİNCİ KISIM
Çeşitli Kabahatler
Madde 0039: Tütün mamullerinin tüketilmesi
(1) Kamu hizmet binalarının kapalı alanlarında tütün mamulü tüketen kişiye, ilgili idari birim amirinin yetkili kıldığı kamu görevlileri tarafından elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Bu fıkra hükmü, tütün mamulü tüketilmesine tahsis edilen alanlarda uygulanmaz.
(2) Toplu taşıma araçlarında tütün mamulü tüketen kişiye, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Kabahatin özel hukuk kişileri tarafından işletilen toplu taşıma araçlarında işlenmesi halinde bu ceza ilk başvurulan kolluk birim yetkilileri tarafından verilir. Kamuya ait toplu taşıma araçlarında işlenmesi halinde idari para cezası verme yetkisi bakımından birinci fıkra hükmü uygulanır.
(3) Özel hukuk kişilerine ait olan ve herkesin girebileceği binaların kapalı alanlarında, tütün mamullerinin tüketilemeyeceğini belirtir açık bir işarete yer verilmesine rağmen, bu yasağa aykırı hareket eden kişiye, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Bu ceza, şikayet üzerine en yakın kolluk birimi yetkililerince verilir.
İKİNCİ KISIM
Çeşitli Kabahatler
Madde 0040: Kimliği bildirmeme
(1) Görevle bağlantılı olarak sorulması halinde kamu görevlisine kimliği veya adresiyle ilgili bilgi vermekten kaçınan veya gerçeğe aykırı beyanda bulunan kişiye, bu görevli tarafından elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir.
(2) Açıklamada bulunmaktan kaçınması veya gerçeğe aykırı beyanda bulunması dolayısıyla kimliği belirlenemeyen kişi tutularak durumdan derhal Cumhuriyet savcısı haberdar edilir. Bu kişi, kimliği açık bir şekilde anlaşılıncaya kadar gözaltına alınır ve gerekirse tutuklanır. Gözaltına ve tutuklamaya karar verme yetkisi ve usulü bakımından Ceza Muhakemesi Kanunu hükümleri uygulanır.
(3) Kişinin kimliğinin belirlenmesi durumunda, bu nedenle gözaltına alınma veya tutuklanma haline derhal son verilir.
İKİNCİ KISIM
Çeşitli Kabahatler
Madde 0041: Çevreyi kirletme
(1) Evsel atık ve artıkları, bunların toplanmasına veya depolanmasına özgü yerler dışına atan kişiye, yirmi (2011: 26 TL - 2012: 29 TL - 2013: 31 TL - 2014: 32 TL - 2015: 34 TL - 2016: 35 TL - 2017: 36 TL - 2018: 41 TL - 2019: 50 TL - 2020: 61 TL - 2021: 66 TL - 2022: 89 TL - 2023: 198 TL - 2024: 313TL) Türk Lirası idari para cezası verilir. Bireysel atık ve artıkların atılması halinde de bu fıkra hükmü uygulanır.
(2) Fiilin yemek pişirme ve servis yerlerinde işlenmesi halinde işletme sahibi gerçek veya tüzel kişiye, beşyüz Türk Lirasından beşbin Türk Lirasına (2010: 726 TL - 7.261 TL) - (2011: 778 TL - 7.820 TL) - (2012: 858 TL - 8.622 TL) - 2013: 923 TL - 9.295 TL) - (2014: 959 TL - 9.660 TL) - (2015: 1.056 TL - 10.637 TL) - (2016: 1.113 TL - 11.228 TL) - (2017: 1.155 TL - 11.658 TL) - (2018: 1.322 TL - 13.344 TL) - (2019: 1.636 TL - 16.510 TL) - (2020: 2.004 TL - 20.237 TL) - (2021: 2.186 TL - 22.080 TL) - (2022: 2.977 TL - 30.072 TL) - (2023: 6.636 TL - 67.039 TL) - (2024: 10.515 TL - 106.229 TL) kadar idari para cezası verilir.
(3) Hayvan kesimine tahsis edilen yerler dışında hayvan kesen veya kesilen hayvan atıklarını sokağa veya kamuya ait sair bir alana bırakan kişiye, elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir.
(4) İnşaat atık ve artıklarını bunların toplanmasına veya depolanmasına özgü yerler dışına atan kişiye, yüz Türk Lirasından üçbin Türk Lirasına (2010: 146 TL - 4.356 TL) - (2011: 154 TL - 4.689 TL) - (2012: 170 TL - 5.170 TL) - (2013: 183 TL - 5.573 TL) - (2014: 190 TL - 5.792 TL) - (2015: 208 TL - 6.378 TL) - (2016: 219 TL - 6.732 TL) - (2017: 227 TL - 6.989 TL) - (2018: 259 TL - 8.000 TL) - (2019: 320 TL - 9.898 TL) - (2020: 187 TL - 12.132 TL) - (2021: 427 TL - 13.237 TL) - (2022: 581 TL - 18.028 TL) - (2023: 1.295 TL - 40.189 TL) - (2024: 2.052 TL - 63.683 TL) kadar idari para cezası verilir. İnşaat faaliyetinin bir tüzel kişi adına yürütülmesi halinde bu tüzel kişi hakkında verilecek idari para cezasının üst sınırı beşbin Türk Lirasıdır (2010: 7.261 TL - 2011: 7.820 TL - 2012: 8.622 TL - 2013: 9.295 TL - 2014: 9.660 TL - 2015: 10.637 TL - 2016: 11.228 TL - 2017: 11.658 TL) - (2018: 320 TL - 13.344 TL) - (2019: 259 TL - 16.510 TL) - (2020: 392 TL - 20.237 TL) - (2021: 427 TL - 22.080 TL) - (2022: 581 TL - 30.072 TL) - (2023: 1.295 TL - 67.039 TL) - (2024: 2.052 TL - 106.229 TL). Bu atık ve artıkların kaldırılmasına ilişkin masraf da ayrıca kişiden tahsil edilir.
(5) Kullanılamaz hale gelen veya ihtiyaç fazlası ev eşyasını bunların toplanmasına ilişkin olarak belirlenen günün dışında sokağa veya kamuya ait sair bir yere bırakan kişiye elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir. Bu eşyanın toplanması hususunda belediye tarafından belirli aralıklarla yılda üç günden az olmamak üzere belirlenen günler önceden uygun araçlarla ilan olunur.
(6) Kullanılamaz hale gelen motorlu kara veya deniz nakil araçlarını ya da bunların mütemmim cüzlerini sokağa veya kamuya ait sair bir yere bırakan kişiye ikiyüzelli Türk Lirası (2010: 362 TL - 2011: 387 TL - 2012: 427 TL - 2013: 460 TL - 2014: 478 TL - 2015: 526 TL - 2016: 554 TL - 2017: 575 TL - 2018: 658 TL - 2019: 814 TL - 2020: 997 TL - 2021: 1.087 TL - 2022: 1.480 TL - 2023: 3.299 TL - 2024: 5.227 TL) idari para cezası verilir. Bunların kaldırılmasına ilişkin masraf da kişiden ayrıca tahsil edilir.
(7)  (Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 60. Maddesi ile Değişmiştir.) Bu kabahatler dolayısıyla idarî para cezasına belediye sınırları içerisinde belediye zabıta görevlileri, belediye sınırları dışında kolluk görevlileri karar verir.
(8) Bu kabahatler dolayısıyla meydana gelen kirliliğin kişi tarafından derhal giderilmesi halinde idari para cezasına karar verilmeyebilir.
(9)  (Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 60. Maddesi ile Yürürlükten Kaldırılmıştır.)
(10) Özel kanunlardaki hükümler saklıdır.
İKİNCİ KISIM
Çeşitli Kabahatler
Madde 0042: Afiş asma
(1) Meydanlara veya parklara, cadde veya sokak kenarlarındaki kamuya ait duvar veya alanlara, rızası olmaksızın özel kişilere ait alanlara bez, kağıt ve benzeri afiş ve ilan asan kişiye, yüz Türk Lirasından üçbin Türk Lirasına (2010: 146 TL - 4.356 TL) - 2011: 154 TL - 4.689 TL) - 2012: 170 TL - 5.170 TL) - 2013: 183 TL - 5.573 TL) - (2014: 190 TL - 5.792 TL) - (2015: 208 TL - 6.378 TL) - (2016: 219 TL - 6.732 TL - (2017: 219 TL - 6.732 TL) - (2018: 259 TL - 8.000 TL) - (2019: 320 TL - 9.898 TL) - (2020: 392 TL - 12.132 TL) - (2021: 427 TL - 13.237 TL) - (2022: 581 TL - 18.028 TL) - (2023: 1.295 TL - 40.189 TL) - (2024: 2.052 TL - 63.683 TL) kadar idari para cezası verilir. Aynı içerikteki afiş ve ilanlar, tek fiil sayılır.
(2) Birinci fıkra hükmü, yetkili makamlardan alınan açık ve yazılı izne dayalı olarak asılan afiş ve ilanlar açısından uygulanmaz. Bu izinde, afiş ve ilanın asılacağı zaman dilimi açık bir şekilde gösterilir. Bu afiş ve ilanlar izin verilen gerçek veya tüzel kişi tarafından bu sürenin dolmasını müteakip derhal toplatılır. Toplatma yükümlülüğüne aykırı hareket edilmesi halinde birinci fıkra hükmüne göre idari para cezası verilir.
(3) Bu afiş ve ilanların kaldırılmasına ilişkin masraflar da ilgili kişilerden ayrıca tahsil edilir.
(4) Bu kabahatler dolayısıyla idari para cezasına, kolluk veya belediye zabıta görevlileri karar verir.
(5) Özel kanunlardaki hükümler saklıdır.
İKİNCİ KISIM
Çeşitli Kabahatler
Madde 0042/A: Asılsız çağrı ve asılsız ihbar
(Madde Başlığı ve Madde 16.05.2025 tarih ve 32902 sayılı Resmi Gazetede yayımlanan 7547 Sayılı Kanunun 13. Maddesi ile Değişmiştir.)
(1) 112 Acil Çağrı Merkezini meşgul etmek amacıyla arayarak görevlilerle konuşan veya ısrarla çağrı bırakan kişiye, il valileri tarafından binbeşyüz Türk Lirası idari para cezası verilir.
(2) 112 Acil Çağrı Merkezine yapılan ihbarın asılsız olduğunun olay yerine giden ekiplerce tutanakla tespit edilmesi halinde kişiye, il valileri tarafından onbeşbin Türk Lirası idari para cezası verilir.
(3) Bu maddede yazılı fiillerin bir yıl içinde tekrarı halinde idari para cezası iki katı olarak uygulanır.
İKİNCİ KISIM
Çeşitli Kabahatler
Madde 0043: Silah taşıma
(1) Yetkili makamlardan ruhsat almaksızın kanuna göre yasak olmayan silahları park, meydan, cadde veya sokaklarda görünür bir şekilde taşıyan kişiye, kolluk tarafından elli Türk Lirası (2010: 71 TL - 2011: 75 TL - 2012: 83 TL - 2013: 89 TL - 2014: 92 TL - 2015: 100 TL - 2016: 105 TL - 2017: 109 TL - 2018: 124 TL - 2019: 153 TL - 2020: 187 TL - 2021: 204 TL - 2022: 277 TL - 2023: 617 TL - 2024: 977 TL) idari para cezası verilir.
İKİNCİ KISIM
Çeşitli Kabahatler
Madde 0043/A : Tüzel kişilerin sorumluluğu
(Madde 09.07.2009 tarih ve 27283 sayılı Resmi Gazetede Yayınlanan 5918 Sayılı Kanun ile Eklenmiştir.)
(1) Daha ağır idarî para cezasını gerektiren bir kabahat oluşturmadığı hallerde, bir tüzel kişinin (2) organ veya temsilcisi ya da organ veya temsilci olmamakla birlikte bu tüzel kişinin faaliyeti çerçevesinde görev üstlenen bir kişi tarafından;
a) 5237 sayılı Türk Ceza Kanununun;
1) 157 nci ve 158 inci maddelerinde tanımlanan dolandırıcılık suçunun,
2) (Bent 31.12.2020 tarih ve 31351 sayılı Resmi Gazetede yayımlanan 7262 Sayılı Kanunun 19. Maddesi ile Eklenmiş ve diğer bentler buna göre teselsül ettirilmiştir.) 188 inci maddesinde tanımlanan uyuşturucu veya uyarıcı madde imal ve ticareti suçunun,
3) 235 inci maddesinde tanımlanan ihaleye fesat karıştırma suçunun,
4) 236 ncı maddesinde tanımlanan edimin ifasına fesat karıştırma suçunun,
5) 252 nci maddesinde tanımlanan rüşvet suçunun,
6) 282 nci maddesinde tanımlanan suçtan kaynaklanan malvarlığı değerlerini aklama suçunun,
b) 19/10/2005 tarihli ve 5411 sayılı Bankacılık Kanununun 160 ıncı maddesinde tanımlanan zimmet suçunun,
c) 21/3/2007 tarihli ve 5607 sayılı Kaçakçılıkla Mücadele Kanununda tanımlanan kaçakçılık suçlarının,
ç) 4/12/2003 tarihli ve 5015 sayılı Petrol Piyasası Kanununun Ek 5 inci maddesinde tanımlanan suçun,
d)  (Bent 31.12.2020 tarih ve 31351 sayılı Resmi Gazetede yayımlanan 7262 Sayılı Kanunun 19. Maddesi ile Değişmiştir.) 7/2/2013 tarihli ve 6415 sayılı Terörizmin Finansmanının Önlenmesi Hakkında Kanunun 4 üncü maddesinde tanımlanan terörizmin finansmanı suçunun,
tüzel kişinin yararına olarak işlenmesi halinde, ayrıca bu tüzel kişiye onbin Türk Lirasından elli milyon(1) Türk Lirasına kadar idarî para cezası verilir.(Cümle 30.12.2020 tarih ve 31350 sayılı Resmi Gazetede yayımlanan 7262 Sayılı Kanunun 19. Maddesi ile Eklenmiştir) Ancak idari para cezası, işleme veya eyleme konu menfaatin iki katından az olamaz.
(2) Bu madde hükümlerine göre idari para cezasına karar vermeye, birinci fıkrada sayılan suçlardan dolayı yargılama yapmakla görevli mahkeme yetkilidir.
(3)  (Fıkra 03.04.2024 tarih ve 32509 sayılı Resmi Gazetede yayımlanan Anayasa Mahkemesinin 18/1/2024 Tarihli ve E: 2021/28, K: 2024/11 Sayılı Kararı ile iptal edilmiştir.)
(1) 31.12.2020 tarih ve 31351 sayılı Resmi Gazetede yayımlanan 7262 Sayılı Kanunun 19. Maddesi ile birinci fıkrada yer alan ikimilyon ibaresi elli milyon şeklinde değiştirilmiş
(2) bir özel hukuk tüzel kişisinin İbaresi 05.04.2023 Tarih ve 32154 Sayılı Resmi Gazetede Yayımlanan 7445 Sayılı Kanunun 26. Maddesi ile bir tüzel kişinin şeklinde değişmiştir.
İKİNCİ KISIM
Çeşitli Kabahatler
Madde 0043/B : Tüzel kişilerin bildirim yükümlülüğü
(Madde 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Eklenmiştir.)
(1) 5411 sayılı Kanunun 3 üncü maddesinde tanımlanan; bankalara, finansal kuruluşlara veya paranın sayım ve incelemesini yaparak bankalara destek hizmeti veren kuruluşlar ile mevzuat çerçevesinde dövize ilişkin işlemler yapmasına izin verilen şirketlere, her ne amaçla olursa olsun ibraz edilen paranın sahte olduğunun anlaşılması halinde, 5237 sayılı Kanunun 278 inci maddesinde düzenlenen bildirim yükümlülüğü yerine getirilmediği takdirde, bu maddede sayılan tüzel kişilere Cumhuriyet savcısı tarafından bin Türk Lirasından beşbin Türk Lirasına kadar idarî para cezası verilir.
İKİNCİ KISIM
Çeşitli Kabahatler
Ek Madde 0001:
( 1 ) (18.05.2005 tarih ve 25819 sayılı Resmi Gazete de yayımlanan 5348 sayılı Kanunun 5 inci maddesiyle eklenmiştir.) 04.01.1961 tarihli ve 213 sayılı Vergi Usul Kanununda yer alan vergi mahkemelerinin görevine ilişkin hükümler saklıdır.
İKİNCİ KISIM
Çeşitli Kabahatler
Geçici Madde 0001:
( 1 ) Bu Kanunda ve 1 Haziran 2005 tarihinden sonra yürürlüğe giren diğer kanunlardaki idari para cezaları ile ilgili olarak geçen Türk Lirası ibaresi karşılığında, uygulamada, 28.01.2004 tarihli ve 5083 sayılı Türkiye Cumhuriyeti Devletinin Para Birimi Hakkında Kanun hükümlerine göre ülkede tedavülde bulunan para Yeni Türk Lirası olarak adlandırıldığı sürece bu ibare kullanılır.
İKİNCİ KISIM
Çeşitli Kabahatler
Geçici Madde 0002:
( 1 ) Bu Kanun hükümleri, yürürlüğe girdiği tarih itibarıyla idare mahkemelerinde dava açılarak iptali istenen idari yaptırım kararları hakkında uygulanmaz.
İKİNCİ KISIM
Çeşitli Kabahatler
Geçici Madde 0003:
( 1 ) Daha önce verilmiş olan idari para cezasına ilişkin kararlara karşı henüz iptal davası açılmamış olmakla birlikte dava açma süresinin geçmemiş olması halinde, bu Kanunun yürürlüğe girdiği tarihten itibaren onbeş gün içinde 27 nci madde hükümlerine göre sulh ceza mahkemesine başvuruda bulunulabilir.
İKİNCİ KISIM
Çeşitli Kabahatler
Madde 0044: Yürürlük
( 1 ) Bu Kanun 1 Haziran 2005 (1) tarihinde yürürlüğe girer.
(1) (Bu kısımda yer alan 1 Nisan 2005 ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun Geçici 1/k maddesiyle metinde görüldüğü şekilde değiştirilmiştir.)
İKİNCİ KISIM
Çeşitli Kabahatler
Madde 0045: Yürütme
( 1 ) Bu Kanun hükümlerini Bakanlar Kurulu yürütür.
Yükleyen: yasinuzunoglu
