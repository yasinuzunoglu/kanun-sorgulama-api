3577 sayılı İthalatta Haksız Rekabetin Önlenmesi Hakkında Kanun
Yayımlandığı Resmî Gazete Tarihi: 01.07.1989
Yayımlandığı Resmî Gazete Sayısı: 20212
Kabul Tarihi	14.06.1989
Madde 0001: Amaç ve kapsam
(25.7.1999 tarih ve 4412 sayılı Kanunun 1 inci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Bu Kanun, ithalatta haksız rekabet hallerinden dampinge veya sübvansiyona konu olan ithalatın sebep olduğu zarara karşı bir üretim dalının korunması amacıyla yapılacak işlemlere, alınacak önlemlere, gerekli ilke ve uygulama kararlarını verecek bir Kurul oluşturulmasına ve bunun görevlerine ilişkin usul ve esasları kapsar.
Madde 0002: Tanımlar
Bu Kanunda geçen deyimlerden;
Damping: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Bir malın Türkiye ye ihraç fiyatının, benzer malın normal değerinin altında olmasını,
Sübvansiyon: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Menşe veya ihracatçı ülkenin fayda sağlayan, doğrudan veya dolaylı mali katkısını veya GATT 1994 ün XVI ncı Maddesi çerçevesinde herhangi bir gelir veya fiyat desteğini,
İhraç fiyatı: İhraç amacıyla satılan mal için fiilen ödenmiş olan veya ödenmesi gereken fiyatı,
Benzer Mal: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Dampinge veya sübvansiyona konu mal ile aynı özellikleri taşıyan bir malı, böyle bir malın bulunmaması halinde ise benzer özellikleri taşıyan başka bir malı,
Normal Değer: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.)
İhracatçı veya menşe ülkede tüketime konu olan benzer mal için normal ticarî işlemler sonucunda fiilen ödenmiş olan veya ödenmesi gereken karşılaştırılabilir fiyatı,
İhracatçı ülke veya menşe ülkenin iç piyasasında normal ticari işlemler çerçevesinde benzer malın satışlarının olmaması ya da bu satışların uygun bir karşılaştırma yapılmasına elverişli bulunmaması durumunda, benzer malın üçüncü bir ülkeye ihracatında temsil niteliğini haiz karşılaştırılabilir fiyatı veya menşe ülkedeki maliyetine makul bir kâr marjının eklenmesiyle tespit edilen fiyatı,
Yönetmelik: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) İthalatta Haksız Rekabetin Önlenmesi Hakkında Yönetmeliği,
Damping marjı: Normal değerin ihraç fiyatını aştığı miktarı,
Sübvansiyon miktarı: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Menşe veya ihracatçı ülke tarafından ihraç edilen malın imal, üretim, ihracat veya taşınma aşamasında sağlanan, doğrudan veya dolaylı mali katkı veya GATT 1994 ün XVI ncı Maddesi çerçevesinde herhangi bir gelir veya fiyat desteği şeklindeki faydaların tutarını,
Zarar: (25.7.1999 tarih ve 4412 sayılı Kanunun 2 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Bir üretim dalında maddi zararı, maddi zarar tehdidini veya bir üretim dalının kurulmasının fiziki olarak gecikmesini,
Bakanlık: İthalat Genel Müdürlüğünün bağlı olduğu Bakanlığı,
Genel Müdürlük: İthalat Genel Müdürlüğünü,
Kurul: İthalatta Haksız Rekabeti Değerlendirme Kurulunu,
GATT 1994: (25.7.1999 tarih ve 4412 sayılı Kanunun 2 nci maddesiyle eklenen ve 26.10.1999 tarihinden geçerli olarak yürürlüğe giren şekli.) Gümrük Tarifeleri ve Ticaret Genel Anlaşması 1994 ü,
Sübvansiyonlar ve Telafi Edici Tedbirler Anlaşması: (25.7.1999 tarih ve 4412 sayılı Kanunun 2 nci maddesiyle eklenen ve 26.10.1999 tarihinden geçerli olarak yürürlüğe giren şekli.) 26.1.1995 tarihli ve 4067 sayılı Kanunla onaylanması uygun bulunan ve 3.2.1995 tarihli ve 95/6525 sayılı Bakanlar Kurulu Kararı ile onaylanan Dünya Ticaret Örgütü Kuruluş Anlaşması Ek 1 de yer alan Anlaşmayı,
GATT 1994 ün VI ncı Maddesinin Uygulanmasına İlişkin Anlaşma: (25.7.1999 tarih ve 4412 sayılı Kanunun 2 nci maddesiyle eklenen ve 26.10.1999 tarihinden geçerli olarak yürürlüğe giren şekli.) 26.1.1995 tarihli ve 4067 sayılı Kanunla onaylanması uygun bulunan ve 3.2.1995 tarihli ve 95/6525 sayılı Bakanlar Kurulu Kararı ile onaylanan Dünya Ticaret Örgütü Kuruluş Anlaşması Ek 1 de yer alan Anlaşmayı,
ifade eder.
Madde 0003: Önlem alınmasını gerektiren haller
(25.7.1999 tarih ve 4412 sayılı Kanunun 3 üncü maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Önlem alınmasını gerektiren haller; dampinge veya sübvansiyona konu olan ithalatın Türkiye de bir üretim dalında maddî zarara yol açması veya maddî zarar tehdidi oluşturması veya bir üretim dalının kurulmasını fiziki olarak geciktirmesidir. Ancak, sübvansiyona konu ithalata karşı önlem alınabilmesi için, sübvansiyonun Sübvansiyonlar ve Telafi Edici Tedbirler Anlaşması nın 2 nci Maddesi çerçevesinde bir firma/firma grubu veya bir üretim dalı/üretim dalı grubuna yönelik olduğunun da tespit edilmiş olması gerekir.
Madde 0004: Şikayet ve inceleme
(25.7.1999 tarih ve 4412 sayılı Kanunun 4 üncü maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Genel Müdürlük şikâyet üzerine veya gerektiğinde re sen damping veya sübvansiyon incelemesi yapabilir. Dampinge veya sübvansiyona konu olan ithalattan maddî zarar gördüğünü veya maddî zarar tehdidi altında bulunduğunu veya bu tür ithalatın bir üretim dalının kurulmasını fizikî olarak geciktirdiğini iddia eden üreticiler veya üretim dalı adına hareket eden gerçek veya tüzel kişi veya kuruluşlar Genel Müdürlüğe yazılı olarak başvuruda bulunabilirler.
(2. Fıkranın: 25.7.1999 tarih ve 4412 sayılı Kanunun 4 üncü maddesiyle 26.10.1999 tarihinden geçerli olarak yürürlükten kaldırılmadan önceki şekli.)
Madde 0005: Genel müdürlüğün görevleri
Genel Müdürlüğün bu Kanunla ilgili görevleri şunlardır:
(25.7.1999 tarih ve 4412 sayılı Kanunun 5 inci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Şikâyet üzerine veya gerektiğinde re sen, verilen bilgi ve belgeler veya mevcut diğer bilgilerin ışığı altında ön incelemeyi yapmak,
Soruşturma açılıp açılmayacağı hususunda Kurula teklif sunmak,
(25.7.1999 tarih ve 4412 sayılı Kanunun 5 inci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma açılması halinde, soruşturmayı yürütmek ve önlemlerle ilgili olarak Kurula teklif sunmak,
Kurulun sekreterlik hizmetlerini yürütmek ve Kurulca verilecek diğer görevleri yapmak.
Madde 0006: İthalatta haksız rekabeti değerlendirme kurulu ve görevleri
(Paragrafın: 25.7.1999 tarih ve 4412 sayılı Kanunun 6 ncı maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Kurul, İthalat Genel Müdürünün veya görevlendireceği genel müdür yardımcısının başkanlığında, Tarım ve Köyişleri Bakanlığı, Sanayi ve Ticaret Bakanlığı, Devlet Planlama Teşkilatı Müsteşarlığı, Gümrük Müsteşarlığı, Türkiye Odalar ve Borsalar Birliğinin ve Türkiye Ziraat Odaları Birliğinin birer yetkili temsilcisi ile İthalat Genel Müdürlüğünün ilgili daire başkanından teşekkül eder.
Kurul, gerekirse, üniversitelerden ve diğer kurum ve kuruluşlardan bilgi alabilir.
Kurulun görevleri şunlardır:
Soruşturma açılıp açılmamasına veya açılmış bir soruşturmanın durdurulmasına karar vermek,
(25.7.1999 tarih ve 4412 sayılı Kanunun 6 ncı maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma sırasında yeterli delil olması halinde geçici önlem kararını Bakanlığın onayına sunmak,
(25.7.1999 tarih ve 4412 sayılı Kanunun 6 ncı maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma sonuçlarını değerlendirmek, bunun gerektireceği tedbirleri almak ve kesin önlem kararını Bakanlığın onayına sunmak,
(25.7.1999 tarih ve 4412 sayılı Kanunun 6 ncı maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma sırasında taahhütte bulunulmasını önermek, taahhütte bulunulması halinde, taahhüdü kabul edip etmemek hususunda karar vermek ve taahhütlerin yerine getirilmemesi durumunda gerekli önlemleri almak.
Kurulun çalışma usul ve esasları Bakanlıkça çıkarılacak Yönetmelikle tespit edilir.
Madde 0007: Dampinge karşı vergi ve telafi edici vergi
Yapılan soruşturma sonucunda Kurul tarafından belirlenen ve Bakanlıkça onaylanan damping marjı veya sübvansiyon miktarı kadar dampinge konu malın ithalinde dampinge karşı vergi, sübvansiyona konu malın ithalinde ise telafi edici vergi alınır. Bununla birlikte, dampinge veya sübvansiyona konu ithalat nedeni ile meydana gelen zararın telafisinin, tespit edilen damping marjı veya sübvansiyon miktarından daha az bir miktar veya oranda vergi konulmasıyla mümkün olabileceğinin belirlenmesi halinde bu oran veya miktarda vergi uygulanır.
Bu vergilerin, ithali evvelce gerçekleştirilen mallar için, geriye dönük olarak uygulanmasına ilişkin esaslar Bakanlar Kurulu Kararı ile tespit edilir. Ancak, geriye dönük uygulamanın süresi geçici önlemlerin alındığı tarihten itibaren 90 günü geçemez.
Madde 0008: Mükellef
Dampinge karşı vergi veya telafi edici vergi mükellefi; dampinge veya sübvansiyona konu malı ithal eden gerçek ve tüzelkişilerdir.
Madde 0009: Tahsil mercii
Dampinge karşı vergi veya telafi edici vergi Gümrük İdarelerince, ithalde alınan diğer vergilerden ayrı olarak tahsil olunur veya teminata bağlanır.
Madde 0010: Soruşturma
(Fıkranın: 25.7.1999 tarih ve 4412 sayılı Kanunun 8 inci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Re sen veya şikâyet üzerine yapılan inceleme sonucunda dampinge veya sübvansiyona konu olan ithalatın ve bu ithalattan kaynaklanan zararın varlığı konusunda yeterli delillerin bulunması durumunda soruşturma açılır.
Soruşturmanın usul ve esasları Bakanlıkça çıkarılacak Yönetmelik ile tespit edilir.
Madde 0011: Taahhütler
(Fıkranın: 25.7.1999 tarih ve 4412 sayılı Kanunun 9 uncu maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma sırasında menşe ülke, ihracatçı ülke veya ihracatçı, soruşturma konusu dampingli veya sübvansiyonlu ithalattan kaynaklanan zararı ortadan kaldıracak şekilde kendiliğinden veya Kurulun önerisi üzerine taahhütte bulunabilir. Kurulun taahhüdü kabul etmesi halinde soruşturma, geçici veya kesin önlem alınmaksızın durdurulabilir veya sonuçlandırılabilir. Soruşturmanın sonuçlandırılmış olması, taahhüdün yürürlüğe girmesine kadar uygulanmış olan geçici önlemlerin gerekli kıldığı tahsilatı engellemez. Taahhütlerin yerine getirilmemesi halinde, Kurulca mevcut verilere dayalı olarak geçici veya kesin önlem alınabilir. Taahhütler ile ilgili usul ve esaslar Bakanlıkça çıkarılacak Yönetmelikte, taahhütlerin geçerlilik süresi ve gözden geçirilme esasları ise Bakanlar Kurulu Kararı ile tespit edilir.
Madde 0012: Geçici önlemler
(25.7.1999 tarih ve 4412 sayılı Kanunun 9 uncu maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Şikâyet konusu ithalata ilişkin soruşturma sırasında, dampingli veya sübvansiyonlu ithalatın varlığı ve bu ithalatın zarara neden olduğu konusunda ön belirlemeler yapılması halinde, soruşturma süresince zararın önlenmesi amacıyla, Kurulca belirlenen damping marjı veya sübvansiyon miktarı kadar veya zararı ortadan kaldırmaya yetecek daha az bir oran veya miktarda teminat şeklinde geçici önlem uygulanması Bakanlık makamının onayı ile kararlaştırılabilir. Bu durum Resmi Gazete de yayımlanmak suretiyle ilgililere duyurulur. Soruşturmanın açılması tarihinden itibaren 60 gün içerisinde geçici önlem uygulanmaz. Geçici önlemlerin geçerlilik süresi 4 aydır. Ancak, damping soruşturmasına konu malın Türkiye ye ihracatının önemli bir kısmını gerçekleştiren ihracatçıların talebi halinde, bu süre, Kurulun kararı üzerine Bakanlık onayı ile 6 aya kadar çıkarılabilir. Damping soruşturması sırasında, zararın önlenmesi için damping marjından daha düşük oranda bir kesin önlemin yeterli olup olmadığının incelenmesi amacıyla, bu süreler sırasıyla 6 ve 9 ay olarak belirlenebilir. Geçici önlemlerin uygulama esasları Bakanlar Kurulu Kararı ile tespit edilir.
Madde 0013: Kesin önlemler
(25.7.1999 tarih ve 4412 sayılı Kanunun 11 inci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturma sonucunda dampingli veya sübvansiyonlu ithalatın varlığı ve bu ithalatın zarara neden olduğu belirlendiğinde, bu zararın önlenmesi amacıyla, Kurulca belirlenen ve Bakanlıkça onaylanarak kesinleşen damping marjı veya sübvansiyon miktarı kadar veya zararı ortadan kaldıracak daha az bir oran veya miktarda dampinge karşı vergi veya telafi edici vergi alınır. Daha önce teminat alınmış olması halinde 14 üncü maddeye göre işlem yapılır. Ancak, kesin önlem kararının maddi zarar tehdidi veya bir üretim dalının kurulmasının fizikî olarak gecikmesine ilişkin olarak alınması durumunda, soruşturma sırasında alınan teminatın tahsil edilebilmesi için Kurulun, geçici önlem alınması sebebiyle maddi zarar oluşmadığı hususunda bir belirleme yapması gerekir. Böyle bir belirleme yapılmadığı takdirde, soruşturma sırasında geçici önlem olarak alınan teminat iade edilir. Yürürlüğe konulan dampinge karşı verginin veya telafi edici verginin geçerlilik süresi, uygulanması, askıya alınması, gözden geçirilmesi ve iadesi ile yürürlükte bulunan önlemlerin etkisiz kılınması halinde yapılacak işlemlere ilişkin usul ve esaslar Bakanlar Kurulu Kararı ile tespit edilir. Soruşturmaya konu olan mal için hem damping yapılmış olması hem de sübvansiyon verilmiş olması halinde, aynı durumun telafisi için dampinge karşı vergi ve telafi edici vergi birlikte uygulanamaz.
Dampinge karşı vergi veya telafi edici vergi konulmuş olması, ilgili malın fiilî ithalatını engellemez.
Madde 0014: Geri ödeme
Kesinleşen dampinge karşı vergi veya telafi edici vergi, daha önce alınan teminattan yüksek ise fark tahsil edilmez. Kesinleşen vergi, daha önce alınan teminattan düşük ise fark geri ödenir.
(25.7.1999 tarih ve 4412 sayılı Kanunun 12 nci maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Soruşturmanın kapatılmasına karar verilmesi halinde geçici önlemler kaldırılır ve alınan teminatlar iade edilir.
Satış akdi hükümlerine aykırı olmasından dolayı iade veya imha edilmek istenen malın evvelce alınmış olan dampinge karşı vergisi veya telafi edici vergisi, gümrük mevzuatının bu konuda gümrük vergisinin geri verilmesine ilişkin hükümleri dahilinde iade edilir.
Madde 0015: Diğer mevzuat
(25.7.1999 tarih ve 4412 sayılı Kanunun 13 üncü maddesiyle değişen ve 26.10.1999 tarihinden geçerli olarak yürürlüğe girmeden önceki şekli.) Gümrük mevzuatının, gümrük vergisinin tesciline, tahakkukuna, tahsiline, geri verilmesine, takibine ve teminata bağlanmasına ilişkin bu Kanuna aykırı olmayan usul ve şekle müteallik hükümleri, dampinge karşı vergi veya telafi edici verginin tescili, tahakkuku, tahsili, geri verilmesi, takibi ve teminata bağlanması işlemlerinde de uygulanır.
Ödenmeyen dampinge karşı vergi veya telafi edici vergi, 6183 sayılı Amme Alacaklarının Tahsil Usulü Hakkında Kanun hükümlerine göre gümrük idarelerince kovuşturulur.
Bu Kanunda hüküm bulunmayan hallerde, GATT 1994 ün VI ncı Maddesinin Uygulanmasına İlişkin Anlaşma ile Sübvansiyonlar ve Telafi Edici Tedbirler Anlaşması hükümleri dikkate alınır.
Madde 0016: Kaldırılan ve uygulanmayacak hükümler
1615 sayılı Gümrük Kanununun 21 inci maddesi yürürlükten kaldırılmıştır.
Bu Kanunun tatbikatında, Gümrük Kanunu ile diğer kanunların bu Kanuna aykırı olan hükümleri uygulanmaz.
Madde 0017: Bakanlar kurulu kararları ve yönetmelikler
Bu Kanunun;
7, 12 ve 13 üncü maddelerinde öngörülen Bakanlar Kurulu Kararları ile,
4, 6, 10 ve 11 inci maddelerinde belirtilen Yönetmelikler, Kanunun yayımı tarihinden itibaren 3 ay içinde çıkarılır.
Ek Madde 0001: Soruşturmanın kapatılması ve durdurulması
Soruşturma sonucunda, soruşturma konusu ithalatın dampinge veya sübvansiyona konu olmadığının veya bu ithalattan kaynaklanan zararın bulunmadığının belirlenmesi halinde veya şikâyet konusunun ortadan kalkması durumunda Kurulca soruşturma kapatılır. Damping marjının veya sübvansiyon miktarının veya ithalat miktarının ihmal edilebilecek düzeyde olduğunun tesbiti durumunda da damping veya sübvansiyon soruşturması kapatılır. Damping marjının veya sübvansiyon miktarının veya ithalat miktarının ihmal edilebilecek düzeylerine ilişkin oranlar Yönetmelik ile belirlenir. Şikâyetin geri çekilmesi halinde de Kurulca soruşturmanın kapatılmasına karar verilebilir. Taahhütlerin kabul edilmesi halinde soruşturma durdurulabilir. Sübvansiyonun uygulamadan kaldırılması halinde de soruşturma durdurulabilir veya kapatılabilir.
Ek Madde 0002: Kesin ödemelerin ve taahhütlerin gözden geçirilmesi
Kesin önlemler ve taahhütlerle ilgili kararlar, ilgili taraflardan birinin talebi üzerine veya re sen gözden geçirilebilir. Kurulca gözden geçirme kararı verilmesi halinde, yeniden soruşturma açılır ve yürütülür. Ancak, yeniden soruşturma açılması, yürürlükte bulunan kesin önlemlerin ve taahhütlerin uygulanmasını engellemez. Soruşturma sonucunda kesin önlem ve taahhüt uygulaması hakkında Kurulca karar verilir. Kesin önlem kararı, soruşturma döneminde soruşturma konusu malı ihraç etmemiş olan üretici veya ihracatçıların talebi üzerine de gözden geçirilebilir. Böyle bir talep üzerine açılacak soruşturma sonucuna ilişkin karar yürürlüğe girene kadar uygulanmakta olan kesin önlem, talepte bulunan üretici veya ihracatçının ihraç ettiği soruşturma konusu mal ithalatı için teminata bağlanır. Soruşturma sonucunda, alınan teminat ile ilgili olarak, 14 üncü maddeye göre işlem yapılır.
Madde 0018: Yürürlük
Bu Kanun yayımı tarihinden üç ay sonra yürürlüğe girer.
Madde 0019: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
