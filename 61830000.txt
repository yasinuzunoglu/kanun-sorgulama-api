6183 sayılı Amme Alacaklarının Tahsil Usulü Hakkında Kanun (AATUHK.) 28.07.1953
Yayımlandığı Resmî Gazete Tarihi: 28.07.1953
Yayımlandığı Resmî Gazete Sayısı: 8469
Kabul Tarihi	21.07.1953
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0001: Kanunun şümulü
Devlete, vilayet hususi idarelerine ve belediyelere ait vergi, resim, harç, ceza tahkik ve takiplerine ait muhakeme masrafı, vergi cezası, para cezası gibi asli, gecikme zammı, faiz gibi fer i amme alacakları ve aynı idarelerin akitten, haksız fiil ve haksız iktisaptan doğanlar dışında kalan ve amme hizmetleri tatbikatından mütevellit olan diğer alacakları ile; bunların takip masrafları hakkında bu kanun hükümleri tatbik olunur.
Türk Ceza Kanununun para cezalarının tahsil şekil ve hapse tahvili hakkındaki hükümleri mahfuzdur.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0002: Tahsili, tahsili emval kanununa atfedilen alacaklar
Muhtelif kanunlarda Tahsili Emval Kanununa göre tahsil edileceği bildirilen her çeşit alacaklar hakkında da bu kanun hükümleri tatbik olunur.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0003: Kanundaki terimler
Bu kanundaki
Amme alacağı terimi: 1 inci ve 2 nci maddeler şümulüne giren alacakları,
Amme borçlusu veya borçlu terimi: Amme alacağını ödemek mecburiyetinde olan hakiki ve hükmi şahısları ve bunların kanuni temsilci veya mirasçılarını ve vergi mükelleflerini, vergi sorumlusunu, kefili ve yabancı şahıs ve kurumlar temsilcilerini,
Alacaklı amme idaresi terimi: Devleti, vilayet hususi idarelerini ve belediyeleri, Tahsil dairesi terimi: Alacaklı amme idaresinin bu kanunu tatbik etmekle vazifeli dairesini, servisini memur veya memurlarını,
Yalnızca mal olarak geçen terim: Menkul, gayrimenkul gemiler dahil mallarla, her çeşit hak ve alacakları, Para cezaları terimi: Adli ve idari para cezalarını,(1)
Tahsil edilemeyen amme alacağı terimi:(*) Amme borçlusunun bu Kanun hükümlerine göre yapılan mal varlığı araştırması sonucunda haczi kabil herhangi bir mal varlığının bulunmaması, haczedilen mal varlığının satılarak paraya çevrilmesine rağmen satış bedelinin amme alacağını karşılamaması gibi nedenlerle tahsil edilemeyen amme alacaklarını,
Tahsil edilemeyeceği anlaşılan amme alacağı terimi: (*) Amme borçlusunun haczedilen mal varlığına bu Kanun hükümlerine göre biçilen değerlerin amme alacağını karşılayamayacağının veya hakkında iflas kararı verilen amme borçlusundan aranılan amme alacağının iflas masasından tahsil edilemeyeceğinin anlaşılması gibi nedenlerle tahsil dairelerince yürütülen takip muamelelerinin herhangi bir aşamasında amme borçlusundan tahsil edilemeyeceği ortaya çıkan amme alacaklarını,
Takibat giderleri terimi: Cebri icradan mütevellit muameleler sırasında yapılan zor kullanma, ilan, haciz, nakil ve muhafaza giderleri gibi her türlü giderleri, ifade eder.
*) Terim 06.06.2008 tarih ve 26898 sayılı 1. Mükerrer Resmi Gazetede yayımlanan Kanun ile Eklenmiştir.
1) Bu Bölümde Geçen Amme, tazminat, inzıbati mahiyette olsun olmasın bütün para cezalarını ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan Kanun ile Adli ve idari para cezalarını Şeklinde Değiştirilmiştir.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0004: Selahiyetliler ve mesuliyetleri
Amme idarelerinin bu kanunu tatbika salahiyetli memurlarının vazifelerini teşkilat ve vazife kanunları veya bu konu ile ilgili diğer kanun veya mevzuat (1), mesuliyetlerini de; mesuliyeti tesis eden kanunlar tayin eder.
(1) nizamname ve talimatnameler İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile mevzuat şeklinde değişmiştir.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0005: Takibata selahiyetli tahsil dairesi
Takibat, alacaklı amme idaresinin mahalli tahsil dairesince yapılır. Borçlu veya malları başka mahallerde bulunduğu takdirde, tahsil dairesi borçlunun veya mallarının bulunduğu mahalde yapılacak takipleri o mahaldeki aynı neviden amme idaresinin tahsil dairelerine niyabeten yaptırır.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0006: Yardım mecburiyeti
Tahsil dairelerince bu kanuna göre yapılan tebliğ ve verilen emirleri derhal yapmaya ve neticesini geciktirmeksizin tahsil dairesine bildirmeye alakadarlar mecburdurlar.
Makbul bir özre dayanmadan bu mecburiyeti ifa etmeyenler hakkında Cumhuriyet Savcılığınca umumi hükümlere göre doğrudan doğruya takibat yapılır.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0007: Borçlunun ölümü
Borçlunun ölümü halinde, mirası reddetmemiş mirasçılar hakkında da bu kanun hükümleri tatbik edilir. Borçlunun ölümünden evvel başlamış olan muamelelere devam olunur. Terekenin bir mahkeme veya iflas dairesi tarafından tasfiyesini gerektiren haller bu hükmün dışındadır.
Mirasın tutulan defter mucibince kabulü halinde, mirasçı, deftere kaydedilmemiş olsa dahi amme alacağından mirastan kendisine düşen miktar ile mesuldür.
Defter tutma muamelesinin devamı müddetince satış yapılamaz.
BİRİNCİ KISIM
GENEL ESASLAR
BİRİNCİ BÖLÜM
KANUNUN ŞÜMULÜ, TERİMLER, VAZİFELER ve SELAHİYETLER
Madde 0008: Tebliğler ve müddetlerin hesaplanması
Hilafına bir hüküm bulunmadıkça bu kanunda yazılı müddetlerin hesaplanmasında ve tebliğlerin yapılmasında Vergi Usul Kanunu hükümleri tatbik olunur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
I
TEMİNAT HÜKÜMLERİ
Madde 0009: Teminat isteme
(2347 sayılı Kanunun 1 inci maddesiyle değişen şekli) 213 sayılı Vergi Usul Kanununun 344 üncü maddesi uyarınca vergi ziyaı cezası kesilmesini gerektiren haller ile 359 uncu maddesinde sayılan hallere temas eden bir amme alacağının salınması için gerekli muamelelere bağlanmış olduğu takdirde vergi incelemesine yetkili memurlarca yapılan ilk hesaplara göre belirtilen miktar üzerinden tahsil dairelerince teminat istenir.
Türkiye de ikametgahı bulunmayan amme borçlusunun durumu amme alacağının tahsilinin tehlikede olduğunu gösteriyorsa, tahsil dairesi kendisinden teminat isteyebilir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
I
TEMİNAT HÜKÜMLERİ
Madde 0010: Teminat ve değerleme
Teminat olarak şunlar kabul edilir:
Para,
(Bent 05.07.2022 tarih ve 31887 sayılı Resmi Gazetede yayımlanan 7417 Sayılı Kanunun 24. Maddesi ile Değişmiştir.) Bankalar tarafından verilen süresiz ve şartsız teminat mektupları ile sigorta şirketleri tarafından verilen süresiz ve şartsız kefalet senetleri,
(21.09.2004 tarih ve 25590 sayılı Resmi Gazete de yayımlanan 5234 sayılı Kanunun 7/a maddesiyle değişen ve 01.01.2005 tarihinden geçerli olarak yürürlüğe giren şekli.) Hazine Müsteşarlığınca ihraç edilen Devlet iç borçlanma senetleri veya bu senetler yerine düzenlenen belgeler (Nominal bedele faiz dahil edilerek ihraç edilmiş ise bu işlemlerde anaparaya tekabül eden satış değerleri esas alınır.),
Hükümetçe belli edilecek Milli esham ve tahvilat Bu esham ve tahvilat, teminatın kabul edilmesine en yakın borsa cetvelleri üzerinden % 15 noksanıyla değerlendirilir.,
(İlgililer veya ilgililer lehine üçüncü şahıslar tarafından gösterilen ve alacaklı amme idaresince haciz varakasına müsteniden haczedilen menkul ve gayrimenkul mallar.
Teminat sonradan tamamen veya kısmen değerini kaybeder veya borç miktarı artarsa, teminatın tamamlanması veya yerine başka teminat gösterilmesi istenir.
Borçlu verdiği teminatı kısmen veya tamamen aynı değerde başkalarıyla değiştirebilir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
I
TEMİNAT HÜKÜMLERİ
Madde 0011: Şahsi kefalet
10 uncu maddeye göre teminat sağlayamayanlar muteber bir şahsı müteselsil kefil ve müşterek müteselsil borçlu gösterebilir.
Şahsi kefalet tespit edilecek şartlara uygun olarak noterden tasdikli mukavele ile tesis olunur.
Şahsi kefaleti ve gösterilen şahsı kabul edip etmemekte alacaklı tahsil dairesi muhtardır.
Amme alacağını ödeyen kefile buna dair bir belge verilir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
I
TEMİNAT HÜKÜMLERİ
Madde 0012: Teminat hükmünde olan eşya
Bar, otel, han, pansiyon, çalgılı yerler, sinemalar, oyun ve dans yerleri, birahane, meyhane, genel evler içerisinde bulunan eşya ve malzeme 2004 sayılı İcra ve İflas Kanununun 270, 271 inci maddeleri hükümleri mahfuz kalmak şartıyla bu müesseselerin işletilmesinden doğan amme borçlarına karşı teminat hükmündedir.
Noterden tasdikli icar mukavelesinde gayrimenkul sahibinin demirbaşı olarak kayıtlı eşya ve malzemesi ile otel, han ve pansiyonlardaki misafir ve kiracıların kendilerine ait eşyaları bu hükümden hariçtir.
Üçüncü şahısların Medeni Kanunun 688 ve Borçlar Kanununun 222 nci maddelerine müsteniden yapacakları istihkak iddiaları mahfuz kalmak şartıyla, bu yerlerdeki mallar üzerindeki istihkak iddiaları alacaklı amme idaresinin bu teminat hakkını ihlal etmez.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
II
İHTİYATİ HACİZ
Madde 0013: İhtiyati haciz
İhtiyati haciz aşağıdaki hallerden herhangi birinin mevcudiyeti takdirinde hiçbir müddetle mukayyet olmaksızın alacaklı amme idaresinin mahalli en büyük memurunun kararıyla, haczin ne suretle yapılacağına dair olan hükümlere göre, derhal tatbik olunur:
9 uncu madde gereğince teminat istenmesini mucip haller mevcut ise,
Borçlunun belli ikametgahı yoksa,
Borçlu kaçmışsa veya kaçması, mallarını kaçırması ve hileli yollara sapması ihtimalleri varsa,
Borçludan teminat göstermesi istendiği halde belli müddette teminat veya kefil göstermemiş yahut şahsi kefalet teklifi veya gösterdiği kefil kabul edilmemişse,
Mal bildirimine çağrılan borçlu belli müddet içinde mal bildiriminde bulunmamış veya noksan bildirimde bulunmuşsa,
Hüküm sadır olmuş bulunsun bulunmasın para cezasını müstelzim fiil dolayısıyla amme davası açılmış ise,
İptali istenen muamele ve tasarrufun mevzuunu teşkil eden mallar, bu mallar elden çıkarılmışsa elden çıkaranın diğer malları hakkında uygulanmak üzere, bu kanunun 27, 29, 30 uncu maddelerinin tatbikini icap ettiren haller varsa.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
II
İHTİYATİ HACİZ
Madde 0014: İhtiyati hacizde borçlu tarafından gösterilecek teminat
İhtiyaten haczolunan mallar istenildiği zaman para veya ayın olarak verilmek ve bu hususu temin için malların kıymetleri depo edilmek yahut tahsil dairesinin bulunduğu mahalde ikametgah sahibi bir şahıs müteselsil kefil gösterilmek şartıyla borçluya ve mal üçüncü şahıs yedinde haczolunmuşsa bir taahhüt senedi alınarak kendisine bırakılabilir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
II
İHTİYATİ HACİZ
Madde 0015: İhtiyati hacize itiraz
Haklarında ihtiyati haciz tatbik olunanlar haczin tatbiki, gıyapta yapılan hacizlerde haczin tebliği tarihinden itibaren 15 (1) gün içinde alacaklı tahsil dairesine ait itiraz işlerine bakan vergi itiraz komisyonu nezdinde ihtiyati haciz sebebine itiraz edebilirler.
İtirazın şekli ve incelenmesi hususunda Vergi Usul Kanunu hükümleri tatbik olunur. Bu ihtilaflar itiraz komisyonlarınca diğer işlere takdimen incelenir ve karara bağlanır. İtiraz komisyonlarının bu konuda verecekleri kararlar kesindir.
(1) 7 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 9. Maddesi ile 15 şeklinde değişmiştir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
II
İHTİYATİ HACİZ
Madde 0016: İhtiyati haczin kaldırılması
Borçlu, 10 uncu maddenin 5 inci bendinde yazılı menkul mallar hariç olmak üzere, mezkur maddeye göre teminat gösterdiği takdirde ihtiyati haciz, haczi koyan merci tarafından kaldırılır.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
III
İHTİYATİ TAHAKKUK
Madde 0017: İhtiyati tahakkuk
(2347 sayılı Kanunun 2 nci maddesiyle değişen şekli.) Aşağıdaki hallerden birinin bulunması takdirinde vergi dairesi müdürünün (5345 sayılı Kanun uyarınca vergi dairesi yetkisini haiz olarak kurulan ve faaliyete geçen vergi dairesi başkanlıklarında, ilgili grup müdürünün ve/veya müdürün) yazılı talebi üzerine defterdar ve/veya vergi dairesi başkanı, mükellefin henüz tahakkuk etmemiş vergi ve resimlerinden Maliye Bakanlığınca tespit ve ilan edilecek olanlarla bunların zam ve cezalarının derhal tahakkuk ettirilmesi hususunda yazılı emir verebilir.
Vergi dairesi müdürü (İbare 04.04.2007 tarih ve 26483 sayılı Resmi Gazetede yayımlanan Kanun ile Eklenmiştir) (5345 sayılı Kanun uyarınca vergi dairesi yetkisini haiz olarak kurulan ve faaliyete geçen vergi dairesi başkanlıklarında, ilgili grup müdürü ve/veya müdür) bu emri derhal tatbik eder:
13 üncü maddenin 1, 2, 3 ve 5 inci bentlerinde yazılı ihtiyati haciz sebeplerinden birisi mevcut ise,
Mükellef hakkında 110 uncu madde gereğince takibata girişilmişse,
Teşebbüsün muvazaalı olduğu ve hakikatte başkasına aidiyeti hakkında deliller elde edilmişse.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
III
İHTİYATİ TAHAKKUK
Madde 0018: İhtiyati tahakkukun neticeleri
Hakkında 17 nci madde gereğince muamele yapılan mükellefin mezkur maddede yazılı vergi, resim ve cezalarından matrahı belli olanlar, itirazlı olsun olmasın, hesap edilen miktar üzerinden derhal tahakkuk ettirilir.
Geçmiş yıllara ve cereyan etmekte olan yılın geçen aylarına ait matrahı henüz belli olmayan ve 17 nci maddede sayılan vergi, resim ve cezaları geçici olarak ve harici karinelere göre takdir yolu ile tespit ettirilen matrahlar üzerinden hesaplanır. Bu suretle hesap olunan vergi, resim ve bunların zam ve cezaları derhal tahakkuk ettirilir.
Bu esasa göre tahakkuk eden vergi ve resimler ve bunların zam ve cezaları kanunlarına göre ödeme zamanları gelmeden tahsil olunmaz. Ancak bunlar için derhal ihtiyati haciz tatbik olunur. 17 nci maddenin 3 üncü bendine giren hallerde ihtiyati haciz muvazaalı teşebbüsten vergi ve resim bakımından faydalananların malları hakkında tatbik olunur.
Bu maddedeki geçici takdirler, takdir komisyonları tarafından, talep tarihinden itibaren azami bir hafta içinde yapılır.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
III
İHTİYATİ TAHAKKUK
Madde 0019: İhtiyati tahakkukun düzeltilmesi
Alacağın hususi kanununa göre tahakkukundan sonra, ihtiyati tahakkukla hususi kanununa müstenit tahakkuk arasındaki fark hususi kanununa müstenit tahakkuka göre düzeltilir.
Bu düzeltmenin yapılabilmesi için beyannameye müstenit tarhiyatta verilen beyannamenin tetkik edilerek kabul edilmiş olması, itirazlı tarhiyatta kesinleşmenin vukuu, Devlet Şurasına müracaat edilmiş olan hallerde Devlet Şurasından nihai bir kararın çıkmış olması lazımdır.
İhtiyati tahakkuk mevzuu olan devre beyannamesinin, verildiği tarihten itibaren en geç iki ay içinde tetkiki mecburidir. Bu müddet içinde tetkik yapılmadığı takdirde, bu sebeple düzeltme geciktirilmez.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
III
İHTİYATİ TAHAKKUK
Madde 0020: İhtiyati tahakkuka itiraz
Haklarında ihtiyati tahakkuk üzerine ihtiyati haciz tatbik olunanlar ihtiyati tahakkuk sebeplerine ve miktarına 15 inci madde gereğince itirazda bulunabilirler.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0021: Amme alacaklarında rüçhan hakkı
Üçüncü şahıslar tarafından haczedilen mallar paraya çevrilmeden evvel o mal üzerine amme alacağı için de haciz konulursa bu alacak da hacze iştirak eder ve aralarında satış bedeli garameten taksim olunur. (08.04.2006 tarih ve 26133 sayılı Resmi Gazete de yayımlanan 5479 sayılı Kanunun 4 üncü maddesiyle eklenen hüküm.) Genel bütçeye gelir kaydedilen vergi, resim, harç ile vergi cezaları ve bunlara bağlı zam ve faizler için tatbik edilen hacizlerde 2004 sayılı İcra ve İflas Kanununun 268 inci maddesinin birinci fıkrasının son cümlesi hükmü uygulanmaz.
Rehinli alacaklıların hakları mahfuzdur.  (2. Cümle 15.03.2018 tarih ve 30361 sayılı Resmi Gazetede yayımlanan 7101 Sayılı Kanunun 47. Maddesi ile Değişmiştir.) Gümrük resmi, bina ve arazi vergisi gibi eşya ve gayrimenkulün aynından doğan amme alacakları o eşya ve gayrimenkul bedelinden tahsilinde rehinli alacaklardan sonra gelir.
(08.04.2006 tarih ve 26133 sayılı Resmi Gazete de yayımlanan 5479 sayılı Kanunun 4 üncü maddesiyle değişen şekli) Borçlunun iflası, mirasın reddi ve terekenin resmi tasfiyeye tabi tutulması hallerinde amme alacakları imtiyazlı alacak olarak 2004 sayılı İcra ve İflas Kanununun 206 ncı maddesinin üçüncü sırasında, bu sıranın önceliğini alan alacaklar da dahil olmak üzere tüm imtiyazlı alacaklar ile birlikte işleme tabi tutulur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0022: Amme alacaklarını kesip ödemek mecburiyetinde olanlar
Amme alacağını borçlusundan kesip tahsil dairesine ödemek mecburiyetinde olan hakiki ve hükmi şahıslar, bu vazifelerini kanunlarında veya bu kanunda belli edilen zamanlarda yerine getirmedikleri takdirde, ödenmeyen alacak bu hakiki ve hükmi şahıslardan bu kanun hükümlerine göre tahsil olunur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0022/A: Amme alacağı ödenmeden yapılmayacak işlemler ile işlem yapanların sorumlulukları
(Madde 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 7. Maddesi ile Değişmiştir.)
Maliye Bakanı, aşağıdaki ödeme ve işlemlerde, Maliye Bakanlığına bağlı tahsil dairelerine vadesi geçmiş borcun bulunmadığına ilişkin belge aranılması ve yapılacak ödemelerden istihkak sahiplerinin amme borçlarının kesilerek ilgili tahsil dairesine aktarılması zorunluluğu ile kesintilere asgari tutar ve oran getirmeye, kapsama girecek amme alacaklarını tür, tutar, ödeme ve işlemler itibarıyla topluca veya ayrı ayrı tespit etmeye, zorunluluk getirilen ödeme ve işlemlerde hangi hallerde bu zorunluluğun aranılmayacağını ve uygulamaya ilişkin usul ve esasları belirlemeye yetkilidir.
1. 10/12/2003 tarihli ve 5018 sayılı Kamu Malî Yönetimi ve Kontrol Kanununa tabi kamu idareleri ile bu idarelere bağlı döner sermaye işletmelerinin yapacağı her türlü ödemelerde (mahkeme kararları ve icra dairelerinin ödeme veya icra emirleri üzerine yapılacak ödemeler dâhil), (2)
2. 4/1/2002 tarihli ve 4734 sayılı Kamu İhale Kanunu kapsamına giren kurumlar ile kamu tüzel kişiliğini haiz kurum ve kuruluşların (meslekî kuruluşlar ve vakıf yüksek öğretim kurumları hariç) mal veya hizmet alımları ile yapım işleri nedeniyle hak sahiplerine yapacakları ödemelerde,
3. Kanun ,kararname (1) ve diğer mevzuatla nakdi olarak sağlanan Devlet yardımları, teşvikler ve destekler nedeniyle yapılacak ödemelerde,
4. 2/7/1964 tarihli ve 492 sayılı Harçlar Kanununa ekli tarifelerde yer alan ticaret sicil harçlarından kayıt ve tescil harçları, noter harçlarından senet, mukavelename ve kâğıtlardan alınan harçlar, tapu ve kadastro harçlarından tapu işlemlerine ilişkin alınan harçlar, gemi ve liman harçları ile (8) sayılı tarifeye konu harçlar (diploma harçları hariç) ve trafik harçlarına mevzu işlemlerde,
5. 26/5/1981 tarihli ve 2464 sayılı Belediye Gelirleri Kanununda yer alan bina inşaat harcı ve yapı kullanma izin harcına mevzu işlemlerde.
Bu madde kapsamında zorunluluk getirilen ödemelere ilişkin olarak işçi ücreti alacakları hariç olmak üzere, yapılacak her türlü devir, temlik ve el değiştirme, Maliye Bakanlığına bağlı tahsil dairelerine vadesi geçmiş borcu karşılayacak kısım ayrıldıktan sonra kalan kısım üzerinde hüküm ifade eder. Şu kadar ki bu hükmün uygulanmasında diğer kamu idarelerinin alacaklarına karşılık kesinti yapılması gereken hallerde kesinti tutarı garameten taksim olunur.
Takibata selahiyetli tahsil dairesince, bu madde kapsamında getirilen zorunluluğa rağmen borcun olmadığına dair belgeyi aramaksızın ödeme yapanlara ve işlem tesis eden kurum ve kuruluşlara dört bin Türk lirası idari para cezası verilir. İdari para cezası, ilgilisine tebliğ tarihinden itibaren bir ay içinde ödenir. İdari para cezasına karşı tebliğ tarihini takip eden otuz gün içinde idare mahkemesinde dava açılabilir.
(1) Üstü Çizili İbare 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile madde metninden çıkarılmıştır.
(2) her türlü ödemelerde, İbaresi 02.08.2024 Tarih ve 32620 Sayılı Resmi Gazetede Yayımlanan 7524 Sayılı Kanunun 1. Maddesi ile her türlü ödemelerde (mahkeme kararları ve icra dairelerinin ödeme veya icra emirleri üzerine yapılacak ödemeler dâhil), şeklinde değişmiştir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0023: Tahsil edilen amme alacaklarından yapılacak reddiyat sebebiyle mahsuplar
Tahsil edilip de kanuni sebeplerle reddi icap eden amme alacakları, istihkak sahiplerinin reddiyatı yapacak olan amme idaresine olan muaccel borçlarına mahsup edilmek suretiyle reddolunur.
Umumi bütçeden reddedilen paralar arasında hususi idarelerle belediyelere ait olan kısımları ret ve mahsup olunduğu senede bu idareler nam ve hesabına ayrılacak hisselerden Hazinece tevkif ve mahsup olunur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0024: İptal davası açılması
Amme borçlusunun bu kanunun 27, 28, 29 ve 30 uncu maddelerinde yazılı tasarruf ve muamelelerinin iptali için umumi mahkemelerde dava açılır ve bu davalara diğer işlere takdimen umumi hükümlere göre bakılır.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0025: İptal talebinde muhatap
İptal borçlu ile hukuki muamelede bulunan veya borçlu tarafından kendilerine ödeme yapılan kimselerle, bunların mirasçılarına ve suiniyet sahibi diğer üçüncü şahıslara karşı istenir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0026: Hükümsüz sayılmada zamanaşımı
27, 28, 29 ve 30 uncu maddelerde sözü geçen tasarrufların vukuu tarihinden beş yıl geçtikten sonra mezkur maddelere istinaden dava açılamaz.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0027: İvazsız tasarrufların hükümsüzlüğü
Amme alacağını ödememiş borçlulardan, müddetinde veya hapsen tazyikına rağmen mal beyanında bulunmayanlarla, malı bulunmadığını bildiren veyahut beyan ettiği malların borcuna kifayetsizliği anlaşılanların ödeme müddetinin başladığı tarihten geriye doğru iki yıl içinde veya ödeme müddetinin başlamasından sonra yaptıkları bağışlamalar ve ivazsız tasarruflar hükümsüzdür.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0028: Bağışlama sayılan tasarruflar
Yirmi yedinci maddenin tatbiki bakımından aşağıdaki tasarruflar bağışlama hükmündedir:
Üçüncü dereceye kadar (bu derece dahil) kan hısımlarıyla, eşler ve ikinci dereceye kadar (bu derece dahil) sıhri hısımlar arasında yapılan ivazlı tasarruflar, (*)
Kendi verdiği malın, aktin yapıldığı sıradaki değerine göre borçlunun ivaz olarak pek aşağı bir fiyat kabul ettiği akitler,
Borçlunun kendisine yahut üçüncü bir şahıs menfaatine kaydı hayat şartıyla irat ve intifa hakkı tesis ettiği akitler.
(*) (Üstü Çizili Bent, Anayasa Mahkemesinin 15.09.2023 tarih ve 32310 Sayılı Resmi Gazetede Yayımlanan 22.06.2023 tarihli ve E:2022/134; K:2023/116 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [15.06.2024] yürürlüğe girecektir.)
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0029: Hükümsüz sayılan diğer tasarruflar
Amme alacağını ödemeyen borçlulardan müddetinde veya hapsen tazyikına rağmen mal beyanında bulunmayanlarla, malı bulunmadığını bildiren veyahut beyan ettiği malların borcuna kifayetsizliği anlaşılanların ödeme müddetinin başladığı tarihten geriye doğru iki yıl içinde veya ödeme müddetinin başlamasından sonra yaptıkları tasarruflardan aşağıda belirtilenler hükümsüzdür:
Borçlunun teminat göstermeyi evvelce taahhüt etmiş olduğu haller müstesna olmak üzere borçlu tarafından mevcut bir borcu temin için yapılan rehinler,
Borca karşılık para veya mutat ödeme vasıtalarından gayrı bir suretle yapılan ödemeler,
Vadesi gelmemiş bir borç için yapılan ödemeler.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0030: Amme alacağının tahsiline imkan bırakmamak maksadıyla yapılan tasarruflar
Borçlunun malı bulunmadığı veya borca yetmediği takdirde amme alacağının bir kısmının veya tamamının tahsiline imkan bırakmamak maksadıyla borçlu tarafından yapılan bir taraflı muamelelerle borçlunun maksadını bilen veya bilmesi lazım gelen kimselerle yapılan bütün muameleler tarihleri ne olursa olsun hükümsüzdür.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0031: Üçüncü şahısların hakları ve mecburiyetleri
27, 28, 29 ve 30 uncu maddelerde sözü edilen tasarruf ve muamelelerden faydalananlar elde ettiklerini, elden çıkarmışlarsa takdir edilecek bedelini vermeye bu kanun hükümleri dairesinde mecburdurlar. Bunlar karşılık olarak verdikleri şeyden dolayı alacaklı amme idaresinden bir talepte bulunamazlar.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0032: Tasfiye halinde vazifeliler
Hükmi şahısların, tasfiyesinde bunların borçlu bulundukları amme alacaklarını ödeme ve bu kanun hükümlerinin tatbikiyle ilgili vecibeleri tasfiye memurlarına, hükmi şahsiyeti olmayan ortaklıklarla yabancı kurumların Türkiye deki şube, ajans ve mümessilliklerinin tasfiyesinde bunların vecibeleri tasfiyeyi yürütenlere geçer.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0033: Tasfiye halinde mesuliyet
Tasfiye memurları veya tasfiyeyi yürütenler, tasfiyenin başladığını üç gün içinde ilgili tahsil dairelerine bildirmek mecburiyetindedirler.
Tasfiye memurları veya tasfiyeyi yürütenler, amme idarelerinin her türlü alacaklarını ödemeden veya ödemek üzere ayırmadan önce tasfiye sonucunda elde edileni dağıtamazlar veya bunlar üzerinde her hangi bir şekilde tasarrufta bulunamazlar. Aksi halde tahakkuk etmiş ve edecek amme alacaklarından tasfiye memurları veya tasfiyeyi yürütenler şahsen ve müteselsilen mesul olurlar. Bu mesuliyet yapılan tasarrufların ifade ettiği para miktarını geçemez.
Bunların ödedikleri borçlar için amme alacağı ödenmeden kendilerine dağıtım yapılmış olanlara rücu hakları mahfuzdur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0034: Ortaklığın feshini isteme
Borçluya ait mal bulunmadığı veya amme alacağını karşılamaya yetmediği yahut borçlu veya ortaklık tarafından bu kanuna göre teminat gösterilmediği takdirde, borçlunun sermayesi eshama münkasim olmayan ortaklıklardaki hisselerinden amme alacağının tahsili için genel hükümler dairesinde ortaklığın feshi istenebilir.
Sermayesi eshama münkasim komandit şirketlerinin komandite şeriklerinin borçları için bu madde hükmü mezkur şirketler hakkında da tatbik olunur.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0035: Limited şirketlerin amme borçları
(22.7.1998 tarih ve 4369 sayılı Kanunun 21 inci maddesiyle değişen ve 29.7.1998 tarihinden geçerli olarak yürürlüğe girmeden önceki şekli.) Limited şirket ortakları şirketten tamamen veya kısmen tahsil edilemeyen veya tahsil edilemeyeceği anlaşılan(1) amme alacağından sermaye hisseleri oranında doğrudan doğruya sorumlu olurlar ve bu Kanun hükümleri gereğince takibe tabi tutulurlar.
(Fıkra 06.06.2008 tarih ve 26898 1. Mükerrer sayılı Resmi Gazetede yayımlanan Kanun ile Eklenmiştir) Ortağın şirketteki sermaye payını devretmesi halinde, payı devreden ve devralan şahıslar devir öncesine ait amme alacaklarının ödenmesinden birinci fıkra hükmüne göre müteselsilen sorumlu tutulur.
(Fıkra 06.06.2008 tarih ve 26898 1. Mükerrer sayılı Resmi Gazetede yayımlanan Kanun ile Eklenmiştir) Amme alacağının doğduğu ve ödenmesi gerektiği zamanlarda pay sahiplerinin farklı şahıslar olmaları halinde bu şahıslar, amme alacağının ödenmesinden birinci fıkra hükmüne göre müteselsilen sorumlu tutulur.
1) Bu Bölümde Geçen şirketten tahsil imkanı bulunmayan ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan Kanun ile şirketten tamamen veya kısmen tahsil edilemeyen veya tahsil edilemeyeceği anlaşılan şeklinde Değiştirilmiştir.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Mükerrer Madde 0035: Kanuni temsilcilerin sorumluluğu
(1) (4108 sayılı Kanunun 11 inci maddesiyle eklenen ve 2.6.1995 tarihinden geçerli olarak yürürlüğe giren şekli.) Tüzel kişilerle küçüklerin ve kısıtlıların, vakıflar ve cemaatler gibi tüzel kişiliği olmayan teşekküllerin mal varlığından tamamen veya kısmen tahsil edilemeyen veya tahsil edilemeyeceği anlaşılan amme alacakları, kanuni temsilcilerin ve tüzel kişiliği olmayan teşekkülü idare edenlerin şahsi mal varlıklarından bu Kanun hükümlerine göre tahsil edilir.
(2) Bu madde hükmü, yabancı şahıs veya kurumların Türkiye deki mümessilleri hakkında da uygulanır.
(3) Tüzel kişilerin tasfiye haline girmiş veya tasfiye edilmiş olmaları, kanuni temsilcilerin tasfiyeye giriş tarihinden önceki zamanlara ait sorumluluklarını kaldırmaz.
(4) Temsilciler, teşekkülü idare edenler veya mümessiller, bu madde gereğince ödedikleri tutarlar için asıl amme borçlusuna rücu edebilirler.
(5)  (Fıkra 03.04.2015 tarih ve 29315 sayılı Resmi Gazetede yayımlanan 19/3/2015 Tarihli ve E: 2014/144, K: 2015/29 Sayılı Anayasa Mahkemesi Kararı ile iptel edilmiştir.)
(6)  (Fıkra 03.04.2015 tarih ve 29315 sayılı Resmi Gazetede yayımlanan 19/3/2015 Tarihli ve E: 2014/144, K: 2015/29 Sayılı Anayasa Mahkemesi Kararı ile iptal edilmiştir.)
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0036: Birleşme, devir, bölünme ve şekil değiştirme halleri
(20.06.2001 tarih ve 4684 sayılı Kanunun 24 üncü maddesiyle başlığı ile birlikte değişen ve 03.07.2001 tarihinden geçerli olarak yürürlüğe girmeden önceki şekli.) Bu Kanunun tatbiki bakımından;
İki veya daha ziyade hükmi şahsın birleşmesi halinde yeni kurulan hükmi şahıs,
Devir halinde devir alan hükmi şahıs,
Bölünme halinde bölünen hükmi şahsın varlıklarını devralan hükmi şahıslar,
Şekil değiştirme halinde yeni hükmi şahıs,
Birleşen, devir alınan, bölünen veya eski şekildeki hükmi şahıs ve şahısların yerine geçer.
BİRİNCİ KISIM
GENEL ESASLAR
İKİNCİ BÖLÜM
AMME ALACAKLARININ KORUNMASI
IV
DİĞER KORUNMA HÜKÜMLERİ
Madde 0036/A: Yurt dışı çıkış tahdidi
(Madde 06.06.2008 tarih ve 26898 sayılı Resmi Gazetede yayımlanan 5766 sayılı Kanun ile eklenmiştir.)
Devlete ait olup 213 sayılı Vergi Usul Kanunu ile 4458 sayılı Gümrük Kanunu kapsamına giren amme alacakları ile bunlara ait zam ve cezalarını ödeme emrinin tebliğ tarihini takip eden yedi gün içerisinde ödemeyen ya da bu Kanun hükümleri uyarınca hakkında bu alacaklar nedeniyle ihtiyati haciz kararı alınan amme borçlusunun yurt dışına çıkışı, alacaklı tahsil dairesinin talebi halinde ilgili makamlarca engellenir.
Yurt dışı çıkış tahdidi, yüzbin Yeni Türk Lirası ve üzerinde olan teminat altına alınmamış amme alacağı için uygulanır. Bakanlar Kurulu, bu tutarı on katına kadar artırmaya, yarısına kadar indirmeye ve yeniden kanuni tutarına getirmeye yetkilidir.
Amme alacağına karşılık teminat alınması, alacağın tecil edilmesi, borçlunun aciz halinin tespit edilmesi, yargı mercilerince amme alacağının takibinin durdurulmasına karar verilmesi veya takibin kanunen durdurulması gereken diğer hallerde yurt dışı çıkış tahdidi, alacaklı tahsil dairesinin talebi üzerine ilgili makamlarca kaldırılır.
Amme borçlusu hakkında uygulanan yurt dışı çıkış tahdidi, hastalık, iş bağlantısı gibi hallerde alacaklı tahsil dairesinin uygun görmesi ve bildirimi üzerine ilgili makamlar tarafından kaldırılır. Bu fıkraya göre yurt dışı çıkış tahdidinin kaldırılmış olması yeniden tatbikine mani değildir.
Amme borçlusuyla birlikte amme alacağının ödenmesinden sorumlu olan ve bu Kanuna göre amme borçlusu sayılan kişiler hakkında da bu maddede yer alan esaslara göre yurt dışı çıkış tahdidi uygulanır.
Bu maddenin uygulamasına ilişkin usul ve esasları belirlemeye Maliye Bakanlığı yetkilidir
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0037: Ödeme zamanı ve önce ödeme
Amme alacakları hususi kanunlarında belli edilen zamanlarda ödenir.
Hususi kanunlarında ödeme zamanı tespit edilmemiş amme alacakları Maliye Vekaletince belirtilecek usule göre yapılacak tebliğden itibaren bir ay içinde ödenir.
Bu ödeme müddetinin son günü amme alacağının vadesi günüdür.
Amme borçlusu isterse borcunu belli zamanlardan önce ödeyebilir.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0038: Taksitlerin zamanında ödenmemesi
(29.07.1998 tarih ve 23417 sayılı Resmi Gazete de yayımlanan 4369 sayılı Kanunun 82/2 maddesiyle 01.01.1999 tarihinden geçerli olarak yürürlükten kaldırılmıştır.)
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0039: Ödeme yeri
Hususi kanunlarında ödeme yeri gösterilmemiş amme alacakları, borçlunun ikametgahının bulunduğu yer tahsil dairesine ödenir.
Hususi kanunlarında ödeme yeri gösterilmiş olsun olmasın borçlunun alacaklı tahsil dairesindeki hesabı bildirmek şartıyla diğer(1) tahsil dairelerine de ödeme yapılabilir. Bu fıkra gereğince yapılacak ödemeler tahsildarlara yapılamaz.
(1) 15.06.2012 Tarih ve 28324 Sayılı Resmi gazetede Yayınlanan 6322 Sayılı Kanun ile ikinci fıkrasında yer alan bu yerin belediye sınırları dışındaki ibaresi diğer şeklinde değiştirilmiştir.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0040: Ödeme şekli, makbuz
Ödeme, alacaklı tahsil dairesinin salahiyetli ve mesul memurları tarafından verilecek makbuz karşılığı yapılır.
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 3 üncü maddesiyle eklenmiştir.) Maliye Bakanlığı, ödemenin özel ödeme şekilleri kullanılmak suretiyle yapılması zorunluluğunu getirmeye yetkilidir. Bu yetki; tahsil daireleri, amme alacağının türü, ödeme zamanı ve bulunduğu safhalar itibarıyla topluca veya ayrı ayrı kullanılabilir.
Makbuz karşılığı yapılmayan ödemelerle salahiyetli ve mesul memurlardan başkalarına yapılan ödemeler amme alacağına mahsup edilemez.
Amme alacaklarının tahsilinde kullanılan makbuzların şeklini ilgili amme idareleri tayin eder.
Borçlular makbuzlarını amme alacağının tahsil zamanaşımı müddeti sonuna kadar saklamaya ve salahiyetli memurlarca istendiğinde göstermeye mecburdurlar.
Makbuzun borçluya posta ile gönderilmesi gerektiği hallerde posta masrafı alacaklı amme idaresine aittir.
Hususi kanunlarındaki makbuz verilmesinden başka şekillerde yapılan tahsilata ait hükümler mahfuzdur.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0041: Hususi ödeme şekilleri
Maliye Vekaletinin tayin edeceği yerlerde, nevileri mezkur Vekaletçe tespit edilecek amme alacakları, bu Vekaletçe isimleri belirtilecek bankalar delaletiyle veya postaneler vasıta kılınmak suretiyle ödenebilir.
Maliye Vekaleti bu madde gereğince ödeme yapılmasını ihtiyar ettiği takdirde, ödemenin:
Çizgili çek kullanılmak suretiyle,
Mükellef hesabından aynı bankadaki ilgili vergi dairesi veya Merkez Bankası hesabına münakale suretiyle,
Vergi dairelerinin veya Merkez Bankasının hesabı bulunan bankalara bu daireler hesabına ödeme suretiyle,
Postaneler vasıta kılınmak suretiyle,
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/a maddesiyle eklenmiştir.) Banka kartı, kredi kartı ve benzeri kartlar kullanılmak suretiyle,
yapılmasını düzenlemeye salahiyetlidir.
(3418 sayılı Kanunun 34 maddesiyle değişen şekli.) Bankalarca tahsil edilen (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/b maddesiyle eklenen ibare.) veya banka kartı, kredi kartı ve benzeri kartlar kullanımı karşılığı olarak ödenmesi gereken paraların T.C. Merkez Bankasına aktarılması süresi, tahsil edildikleri tarihten itibaren azami 7, (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/b maddesiyle eklenen ibare.) kredi kartı ile yapılan ödemelerde, işlem tarihini takip eden günden itibaren azami 20, postaneler vasıta kılınmak suretiyle yapılan ödemelerde, yapılan ödemelerin ilgili vergi dairelerine intikal ettirilme süresi, ödemenin yapıldığı tarihten itibaren azami 10 gündür.
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/c maddesiyle değişen şekli.) Maliye Bakanlığı bu süreyi aşmamak üzere alacak türleri ve/veya bankalar itibarıyla farklı süreler tayin etmeye yetkilidir.
(3418 sayılı Kanunun 34 üncü maddesiyle değişen şekli.) Bankalarca tahsil edilen (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/d maddesiyle eklenen ibare.) veya banka kartı, kredi kartı ve benzeri kartlar kullanımı karşılığı olarak ödenmesi gereken paralar süresinde T.C. Merkez Bankasına aktarılmadığı, postaneler vasıtasıyla yapılan ödemeler süresinde vergi dairelerine intikal ettirilmediği takdirde, söz konusu amme alacağı, tahsilatı yapan bu kuruluşlardan gecikme zammı tatbik edilmek suretiyle tahsil edilir.
(3418 sayılı Kanunun 34 üncü maddesiyle değişen şekli.) Tahsilatı yapan (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/e maddesiyle eklenen ibare.) veya banka kartı, kredi kartı ve benzeri kartlar kullanımından dolayı ödeme yapması gereken banka şube müdürleri, tahsil edilen paraların belirlenen sürelerde T.C. Merkez Bankası na aktarılmasından, postane veya posta çek merkezi müdürleri ise postane vasıta kılınarak yapılan ödemelerin belirlenen sürelerde ilgili vergi dairelerine intikal ettirilmesinden sorumludur.
(Anayasa mahkemesinin; 21.07.2004 tarih ve 25529 sayılı Resmi Gazete de yayımlanan, 23.03.2004 tarih ve E: 2001/119, K: 2004/37 no lu Kararı ile iptal edilmiştir.)
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 2/g maddesiyle eklenmiştir.) Bankalar amme alacaklarının kredi kartı, banka kartı ve benzeri kartlar ile ödenmesi (1) sırasında amme borçlusundan komisyon alabilirler. Maliye Bakanlığı, kredi kartı, banka kartı ve benzeri kartlar kullanılmak (1) suretiyle yapılacak ödemelerde komisyon ödenmemesi için amme alacağının vade tarihinden (bu tarih dahil) azami 20 gün öncesine kadar belirlenecek bir sürede ödeme yapılması şartını getirmeye, ödemelerin; komisyonsuz veya komisyon karşılığı yapılma şekillerinden birini veya her ikisini birlikte kullandırmaya yetkilidir.
(1) kredi kartı ile ödenmesi İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 8. Maddesi ile kredi kartı, banka kartı ve benzeri kartlar ile ödenmesi şeklinde ve kredi kartı kullanılmak İbaresi kredi kartı, banka kartı ve benzeri kartlar kullanılmak şeklinde değişmiştir.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0042: Çekle veya münakale emri ile ödemeye ait hususi hükümler
Çizgili çekle yapılan ödemeler Ticaret Kanunu hükümlerine tabidir, ancak:
Amme alacağının ödenmesi için düzenlenen çek ilgili vergi dairesi adına, emre muharrer olmadığı kaydı ile ve bir banka üzerine çekilir. Alacağın teşhisine yaramak ve Ticaret Kanununa aykırı olmamak üzere çek üzerine dercedilecek malümatı tespit etmeye Maliye Vekaleti salahiyetlidir.
Çek veya münakale emrinin veya banka kartı, kredi kartı ve benzeri kartlar ile yapılan ödemenin (1) herhangi bir sebeple tediye edilmemesi halinde amme alacaklısının borçluya karşı rücu hakkı mahfuzdur.
2 numaralı fıkra gereğince muamele yapıldığı takdirde çek veya münakale emrinin kabul edilmemesi keyfiyeti tevsik ve bu durum münakale isteyene, keşideciye veya bunların temsilcilerine tebliğ edilerek kabul edilmeyen çek iade olunur.
(1) (Bu kısımda yer alan Çek veya münakale emrinin ibaresi; 07.08.2003 tarih ve 25192 sayılı Resmi Gazete de yayımlanan 4962 sayılı Kanunun 17/B-a maddesiyle metinde görüldüğü şekilde değiştirilmiştir.)
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0043: Çeklerde tanzim tarihi
(2975 sayılı Kanunun 2 nci maddesiyle değişen ve 31.1.1984 tarihinden geçerli olarak yürürlüğe giren şekli.) Çekler tahsil dairesine, postaya veya bankaya verildiği tarihle veya en çok bir gün evvelki tarihle tanzim edilmiş olmalıdır. Daha eski tarihli çekler kabul edilmez.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0044: Hususi ödeme şekillerinde ödeme tarihi
(1. Fıkranın: 4108 sayılı Kanunun 12 nci maddesiyle değişen ve 01.08.1995 tarihinden geçerli olarak yürürlüğe giren şekli.) 41 inci maddeye göre yapılan ödemelerde çekin tahsil dairesine veya bankaya verildiği, paranın bankaya veya postaneye yatırıldığı, banka kartı, kredi kartı ve benzeri kartlar ile yapılan ödemelerde işlemin kartla yapıldığı, (1) münakale emri üzerine paranın tahsil dairesi hesabına geçtiği gün ödeme yapılmış sayılır.
42 nci maddenin 2 numaralı fıkrası hükmü mahfuzdur.
(1) (Bu kısımda yer alan paranın bankaya veya postaneye yatırıldığı, ibaresi; 07.08.2003 tarih ve 25192 sayılı Resmi Gazete de yayımlanan 4962 sayılı Kanunun 17/B-b maddesiyle metinde görüldüğü şekilde değiştirilmiştir.)
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0045: Vergi cüzdanları
(2975 sayılı Kanunun 4 üncü maddesiyle değişen ve 31.1.1984 tarihinden geçerli olarak yürürlüğe giren şekli.) Vergi, resim gibi belli bir amme alacağı ile devamlı surette mükellef tutulanlar adına tahakkuk ettirilen amme alacakları ile bunlardan yapılan tahsilatı göstermek üzere vergi cüzdanları düzenlenir.
Vergi cüzdanlarının fiyatını, ihtiva edeceği bilgileri, cüzdan almaya dair şekil ve esasları, hangi vergiler hakkında uygulanacağını, kimlere verileceğini ve uygulama zamanını tespitte Maliye ve Gümrük Bakanlığı yetkilidir. Diğer amme idareleri, alacaklarının mahiyetine uygun olarak bu cüzdanların şeklinde ve kullanılış tarzında değişiklik yapabilirler.
Vergi cüzdanı mükelleflere bedeli karşılığında verilir.
Vergi cüzdanlarındaki her türlü bilgiler tahsil daireleri tarafından, tahsile dair kayıtlar ise tahsil daireleri, postaneler veya bankalar tarafından yazılır, imzalanır ve mühürlenir.
Tahsil daireleri, bankalar ve postaneler tarafından vergi cüzdanlarına yapılan kayıtlar damga vergisinden muaftır.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0046: Ödemenin ispatı
(2975 sayılı Kanunun 5 inci maddesiyle değişen şekli.) Amme alacağının ödendiği, salahiyetli ve mesul memurlar tarafından verilen makbuzlar ile tahsil daireleri, bankalar veya postaneler tarafından vergi cüzdanlarına yazılarak, imzalanıp mühürlenen tahsile ait kayıtlarla ispat olunabilir.
42 nci maddenin 2 numaralı fıkrası hükmü mahfuzdur.
BİRİNCİ KISIM
GENEL ESASLAR
ÜÇÜNCÜ BÖLÜM
ÖDEME
Madde 0047: Ödemenin mahsup edileceği alacaklar
(4369 sayılı Kanunun 22 nci maddesiyle değişen ve 1.1.1999 tarihinden geçerli olarak yürürlüğe girmeden önceki şekli.) Amme alacağına karşılık rızaen yapılan ödemeler sırasıyla; ödeme süresi başlamış henüz vadesi geçmemiş, içinde bulunan takvim yılı sonunda zaman aşımına uğrayacak alacaklarda her birine orantılı olarak, vadesi önce gelen ve teminatsız veya az teminatsız olana mahsup edilir. Önemenin, alacak aslı ile fer ilerinin tamamını karşılamaması halinde mahsup alacağın asıl ve fer ilerine orantılı olarak yapılır.
Amme alacağına karşılık cebren tahsil olunan paralar; önce parayı tahsil eden dairenin, artarsa aynı amme dairesinin takibe iştirak etmiş olan diğer alacaklı tahsil dairelerinin takip konusu alacak aslı ve fer ilerine orantılı olarak mahsup edilir.
TECİL FAİZİ ORANLARI SAYFASI İÇİN   TIKLAYINIZ
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0048: Tecil
(3209 sayılı Kanunun 1 inci maddesiyle değişen ve 4.6.1985 tarihinden geçerli olarak yürürlüğe giren şekli.) Amme borcunun vadesinde ödenmesi veya haczin tatbiki veyahut haczolunmuş malların paraya çevrilmesi amme borçlusunun çok zor duruma düşürecekse, borçlu tarafından yazı ile istenmiş ve teminat gösterilmiş olmak şartıyla, alacaklı amme idaresince veya yetkili kılacağı makamlarca; amme alacağı 36 ayı(1) geçmemek üzere ve faiz alınarak tecil olunabilir.
(Fıkra 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile Eklenmiştir) Şu kadar ki, amme borçlusunun alacaklı tahsil daireleri itibarıyla tecil edilen borçlarının toplamı ellibin [9/7/2025-10040 CBK ile bu tutar ikiyüzellibin Türk Lirası olarak uygulanır !] Yeni Türk Lirasını (bu tutar dahil) aşmadığı takdirde teminat şartı aranılmaz. Bu tutarın üzerindeki amme alacaklarının tecilinde, gösterilmesi zorunlu teminat tutarı ellibin [9/7/2025-10040 CBK ile bu tutar ikiyüzellibin Türk Lirası olarak uygulanır !] Yeni Türk Lirasını aşan kısmın yarısıdır. Cumhurbaşkanı (4); bu tutarı on katına kadar artırmaya, yarısına kadar indirmeye, yeniden kanuni tutarına getirmeye ve alacaklı amme idareleri itibarıyla bu hadler arasında farklı tutar belirlemeye yetkilidir.
(2975 sayılı Kanunun 6 ncı maddesiyle eklenmiştir.) Borcunun tecilini talep eden ancak, talepleri uygun görülmeyerek reddedilen borçlular söz konusu borçlarını reddin tebliği tarihinden itibaren idarece 30 güne kadar verilebilecek ödeme süresi içinde ödedikleri takdirde bu amme alacağı ödendiği tarihe kadar faiz alınmak suretiyle tecil olunur.
Tecil salahiyetini kullanacak ve bu salahiyeti devredecek olanlar, Devlete ait amme alacaklarında ilgili vekiller, vilayet hususi idarelerine ait amme alacaklarında valiler, belediyelere ait amme alacaklarında belediye reisleridir.
(Fıkra 06.06.2008 tarih ve 26898 sayılı Resmi Gazetede yayımlanan Kanun ile Değişmiştir.) Haciz yapılmışsa mahcuz mal, değeri tutarınca teminat yerine geçer. Tecil edilen amme alacakları ile ilgili olarak daha önce tatbik edilen ve borcun tamamını karşılayacak değerde olan hacizler, yapılan ödemeler nispetinde kaldırılır ve buna isabet eden teminat iade edilir. Ancak, mahcuz malların değeri tecil edilen borç tutarından az, zorunlu teminat tutarından fazla olması halinde, tatbik edilen hacizler, tecil şartlarına uygun olarak yapılan ödemeler neticesinde kalan tecilli borç tutarı mahcuz mal değerinin altına inmediği müddetçe kaldırılmaz. Tecilli borca karşılık alınan teminat ise, tecil şartlarına uygun olarak yapılan ödemeler neticesinde kalan tecilli borç tutarının zorunlu teminat tutarının altına inmesi durumunda, yapılan ödemeler nispetinde kaldırılır.
(Fıkra 06.06.2008 tarih ve 26898 sayılı Resmi Gazetede yayımlanan Kanun ile Değişmiştir.) Tecil salahiyetini kullanacak ve bu salahiyeti devredecek olan makamlar; tecil edilecek amme alacaklarını tür ve tutar olarak belirlemeye, amme borçlusunun faaliyetine devam edip etmediğini esas alarak tecil edilecek alacakları tespit etmeye, tecilde taksit zamanlarını ve diğer şartları tayin etmeye ayrıca 213 sayılı Kanuna göre Maliye Bakanlığınca (3) ilan edilen mücbir sebep hali kapsamındaki amme borçlularının, mücbir sebep halinin sona erdiği tarihe kadar ödemeleri gereken amme borçları ile mücbir sebep nedeniyle ödeme süreleri ertelenen amme borçlarını faiz alınmaksızın veya yürürlükteki faiz oranından daha düşük faiz oranıyla tecil etmeye (2) yetkilidir.
Tecil şartlarına riayet edilmemesi, değerini kaybeden teminatın veya mahcuz malların tamamlanmaması veya yerlerine başkalarının gösterilmemesi hallerinde amme alacağı muaccel olur. Tecil edilen amme alacağının gecikme zammı tatbik edilmeyen alacaklardan olması halinde, ödenen tecil faizleri iade veya mahsup edilmez.
(1) Bu Bölümde Geçen vergi, resim, harç, ceza tahkik ve takiplerine ait muhakeme masrafı, vergi cezası, para cezası ve gecikme zammı alacakları iki yılı, bu alacaklar dışında kalan amme alacakları ise beş yılı ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile amme alacağı 36 ayı Şeklinde Değiştirilmiştir.
(2) Altı Çizili İbare 10.11.2012 Tarih ve 28463 Sayılı Resmi Gazetede Yayımlanan 6358 Sayılı Kanun İle eklenmiştir.
(3) doğal afetler nedeniyle İbaresi 27.05.2017 Tarih ve 30078 Sayılı Resmi Gazetede Yayımlanan 7020 Sayılı Kanun ile Maliye Bakanlığınca şeklinde değişmiştir.
(4) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0048/A: Vergiye uyumlu mükelleflerin borçlarının tecili
(Madde 27.05.2017 Tarih ve 30078 Sayılı Resmi Gazetede Yayımlanan 7020 Sayılı Kanun ile eklenmiştir)
Devlete ait olup Maliye Bakanlığına bağlı tahsil dairelerince takip edilen ve 213 sayılı Kanun kapsamına giren vergi, resim, harç ve cezalar ile bu alacaklara bağlı gecikme faizi ve gecikme zammının vadesinde ödenmesi veya haczin tatbiki veyahut haczolunmuş malların paraya çevrilmesi amme borçlusunu çok zor duruma düşürecekse, borçlu tarafından yazı ile istenmiş olmak ve aşağıdaki şartları taşımak koşuluyla vadesi bir yılı geçmemiş alacaklar, Maliye Bakanınca 36 ayı geçmemek üzere faiz ve teminat alınarak tecil olunabilir.
Madde hükmünden yararlanacak borçlunun;
1. Başvuru tarihi itibarıyla en az 3 yıl süreyle; ticari, zirai veya mesleki faaliyetleri nedeniyle yıllık gelir veya kurumlar vergisi mükellefi olması,
2. Başvuru tarihinden geriye doğru 3 yıla ait vergi beyannamelerini kanuni sürelerinde vermiş olması (Kanuni süresinde verilen bir beyannameye ilişkin olarak kanuni süresinden sonra düzeltme amacıyla veya pişmanlıkla verilen beyannameler bu şartın ihlali sayılmaz.),
3. Bu madde kapsamına giren ve başvuru tarihi itibarıyla vadesi 1 yılı geçmemiş borcunun borç ödemede hüsnüniyet sahibi olmasına rağmen ödenememiş olması,
şarttır. Şu kadar ki, bu madde ile 48 inci maddeye göre tecil edilen veya özel kanunlara göre ödeme planına bağlanan borcun bulunması madde hükmünden yararlanılmasına engel teşkil etmez.
Bu madde kapsamında tecil edilen alacaklara, 48 inci maddeye göre belirlenen oranda faiz tatbik edilir.
Amme borçlusunun alacaklı tahsil daireleri itibarıyla tecil edilen borçlarının toplamı beşyüz bin Türk lirasını (bu tutar dâhil) aşmadığı takdirde teminat şartı aranmaz. Bu tutarın üzerindeki amme alacaklarının tecilinde, gösterilmesi zorunlu teminat tutarı beşyüz bin Türk lirasını aşan kısmın %25'idir.
Cumhurbaşkanı (1);
1. Teminatsız tecil tutarını; yarısına kadar indirmeye, yeniden kanuni tutarına getirmeye, zorunlu teminat oranını %50'ye kadar artırmaya, sıfıra kadar indirmeye, yeniden kanuni orana getirmeye,
2. Borçlunun çok zor durum hâlinin tespitinde kullanılmak üzere varlıklar, yükümlülükler ve nakit akımlarını esas alan mali göstergeler ile mali durumu tespite yarayan diğer ölçütlere dayalı kriterleri belirlemeye, belirlenen kriterler çerçevesinde çok zor durum hâlini derecelendirmeye ve bu dereceleri dikkate alarak;
a) Tecil süresini 60 aya kadar uzatmaya,
b) Farklı faiz oranları belirlemeye,
3. Tecil edilecek gecikme zammını, Türkiye İstatistik Kurumunun her ay için belirlediği Yurt İçi Üretici Fiyat Endeksinin (Yİ-ÜFE) aylık değişim oranları esas alınarak hesaplatmaya,
4. Madde hükmünü, alacaklı diğer amme idarelerini, alacak türlerini ve uyumlu borçlu kapsamına girebilecek borçlu kriterlerini belirleyerek uygulatmaya (Devlete ait olup Maliye Bakanlığına bağlı olanlar dışındaki tahsil dairelerince takip edilen alacaklar dâhil),
yetkilidir. Bu fıkranın (4) numaralı bendindeki yetkinin kullanılması hâlinde bu madde ile Maliye Bakanına tanınan yetkiler 48 inci maddede tanımlanan alacaklı amme idarelerinin tecile yetkili makamları tarafından kullanılır.
Maliye Bakanı;
1. Tecil edilecek amme alacağını tür ve tutar olarak belirlemeye,
2. Tecilde taksit zamanlarını, ödemelerin başlayacağı ayı, tecil talep tarihini takip eden aydan başlamak üzere 12 ayı geçmeyecek şekilde belirlemeye, ödeme dönemlerini, azami altı ayda bir yapılacak şekilde düzenlemeye,
3. Tecilde diğer şartları belirlemeye,
yetkilidir.
Maliye Bakanı, tecil yetkisini, sınırlarını açıkça belirtmek ve yazılı olmak şartıyla oluşturulacak tecil komisyonlarına devredebilir. Komisyonların teşkili ile çalışma usul ve esasları Maliye Bakanınca belirlenir.
Tecil şartlarına riayet edilmemesi nedeniyle muaccel olan amme alacağının tecili, talep edilmesi hâlinde en fazla iki defa geçerli sayılabilir.
Haciz yapılmışsa mahcuz mal, değeri tutarınca teminat yerine geçer. Tecil edilen amme alacakları ile ilgili olarak daha önce tatbik edilen ve borcun tamamını karşılayacak değerde olan hacizler, yapılan ödemeler nispetinde kaldırılır ve buna isabet eden teminat iade edilir. Ancak, mahcuz malların değeri tecil edilen borç tutarından az, zorunlu teminat tutarından fazla olması hâlinde, tatbik edilen hacizler, tecil şartlarına uygun olarak yapılan ödemeler neticesinde kalan tecilli borç tutarı mahcuz mal değerinin altına inmediği müddetçe kaldırılmaz. Tecilli borca karşılık alınan teminat ise, tecil şartlarına uygun olarak yapılan ödemeler neticesinde kalan tecilli borç tutarının zorunlu teminat tutarının altına inmesi durumunda, yapılan ödemeler nispetinde kaldırılır.
Tecil edilen amme alacağının ikimilyon Türk lirasını (bu tutar dâhil) aşmaması, mahcuz malın 10 uncu maddenin birinci fıkrasının (5) numaralı bendinde sayılan mal olması ve bu Kanuna göre belirlenmiş değerinin %50'sinden aşağı olmamak üzere satış bedelinin %50'sinin tahsil dairesine ödenmesi şartıyla mahcuz malın satışına izin verilir. Bu takdirde, kalan tecilli borç tutarı için zorunlu teminat tutarını karşılayacak mahcuz mal ve/veya teminat bulunması şartıyla satılan mal üzerindeki haciz kaldırılır. Bu hüküm ikimilyon Türk lirasını aşan tecilli borçlarda, değeri ikimilyon Türk lirasına kadar olan mahcuz mallar için uygulanır.
Tecil şartlarına riayet edilmemesi hâlinde tecil talep tarihinden itibaren 5 yıl geçmedikçe bu madde hükümlerinden, sekizinci fıkra hükümleri saklı kalmak kaydıyla, yararlanılamaz.
Bu madde kapsamında tecil edilen amme alacakları hakkında 48 inci maddenin yedinci fıkrası hükümleri uygulanır ve tecil edilen gecikme zammının (Yİ-ÜFE) aylık değişim oranları esas alınarak hesaplanmış olması hâlinde gecikme zammı hesabı 51 inci maddeye göre düzeltilir.
Muhtelif kanunlarda vergi borcu bulunmadığına ilişkin şartları içeren hükümler çerçevesinde 48 inci maddeye yapılan atıflar bu maddeye de yapılmış sayılır.
(1) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0049: İcranın kaza mercilerince tehiri
İdarece tecil edilmiş bir amme alacağı hakkında kaza mercilerince icranın tehiri kararı verilmişse: Kaza mercilerinin tehir müddeti tecil müddetinden az olduğu takdirde; tecil olunan alacak icranın tehiri müddetinin sonundan tecil müddeti sonuna kadar olan müddet içinde ve kaza mercilerinin tehiri dolayısıyla zamanında ödenmemiş borç miktarıyla birlikte yeniden taksite bağlanarak alınır. Kaza mercilerinin tehir müddeti tecil müddetinden çok ise; evvelce yapılan tecil hükümsüzdür
Takibatın kaza mercilerine tehiri kanuni(1) tecil müddetini aştığı takdirde tecil müddeti uzatılmaz.
1) Bu Bölümde Geçen iki senelik ibaresi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile kanuni şeklinde Değiştirilmiştir.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0050: Ölüm halinde takibin geri bırakılması
Karısı yahut kocası, kan ve sıhriyet itibariyle usul veya furuundan birisi ölen borçlu hakkındaki takip ölüm günü ile beraber üç gün için geri bırakılır.
Borçlunun ölümü halinde terekenin borçlarından dolayı ölüm günü ile beraber üç gün için takip geri bırakılır. üç günün bitiminden terekenin borçları için takibata devam olunur.
Mirasçılar, mirası kabul veya ret etmemişlerse bu hususta Medeni Kanundaki muayyen müddetler geçinceye kadar takip geri bırakılır.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0051: Gecikme zammı, nispet ve hesabı
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 4 üncü maddesiyle değişen şekli.) Amme alacağının ödeme müddeti içinde ödenmeyen kısmına vadenin bitim tarihinden itibaren her ay için ayrı ayrı % 4,5 (2)(3)(4)(5)(6)(7)(8) oranında gecikme zammı tatbik olunur. Ay kesirlerine isabet eden gecikme zammı günlük olarak hesap edilir
Gecikme zammı birmilyon liradan az olamaz.
Gecikme zammı; 213 sayılı Vergi Usul Kanununa göre uygulanan vergi ziyaı cezalarında bu madde uyarınca belirlenen oranda, mahkemeler tarafından verilen ve ceza mahiyetinde olan amme alacaklarında ise bu oranın yarısı ölçüsünde uygulanır. Bunların dışındaki ceza mahiyetinde olan amme alacaklarına gecikme zammı tatbik edilmez.
Cumhurbaşkanı (1), gecikme zammı oranlarını aylar itibarıyla topluca veya her ay için ayrı ayrı, yüzde onuna kadar indirmeye, gecikme zammı oranı ile gecikme zammı asgari tutarını iki katına kadar artırmaya, ayrıca gecikme zammı oranını aylar itibarıyla farklı olarak belirlemeye ve gecikme zammını bileşik faiz usulüyle aylık, üç aylık, altı aylık veya yıllık olarak hesaplatmaya yetkilidir.
(1) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
(2) 5/9/2018 tarihli ve 30526 sayılı Resmi Gazete'de yayımlanan 62 sayılı Cumhurbaşkanı Kararının eki Kararın 1 inci maddesiyle, birinci fıkrada yer alan gecikme zammı oranı her ay için ayrı ayrı uygulanmak üzere %2 olarak belirlenmiştir
(3) 29/6/2019 tarihli ve 30816 sayılı Resmî Gazete' de yayımlanan 1266 sayılı Cumhurbaşkanı Kararının 1 inci maddesiyle, birinci fıkrada yer alan gecikme zammı oranı her ay için ayrı ayrı uygulanmak üzere % 2,5 olarak belirlenmiştir. Bu değişiklik 1/7/2019 tarihinde yürürlüğe girer
(4) 2/10/2019 tarihli ve 30906 sayılı Resmî Gazete' de yayımlanan 1592 sayılı Cumhurbaşkanı Kararının 1 inci maddesiyle, birinci fıkrada yer alan gecikme zammı oranı her ay için ayrı ayrı uygulanmak üzere % 2 olarak belirlenmiştir.
(5) 30/12/2019 tarihli ve 30994 sayılı Resmî Gazete de yayımlanan 1947 sayılı Cumhurbaşkanı Kararı ile birinci fıkrada yer alan gecikme zammı oranı her ay için ayrı ayrı uygulanmak üzere % 1,6 olarak belirlenmiştir.
(6) 21/07/2022 tarihli ve 31899 sayılı Resmî Gazete de yayımlanan 5801 sayılı Cumhurbaşkanı Kararı ile birinci fıkrada yer alan gecikme zammı oranı her ay için ayrı ayrı uygulanmak üzere % 2,5 olarak belirlenmiştir.
(7) 14/11/2023 tarihli ve 32369 sayılı Resmî Gazete de yayımlanan 7782 sayılı Cumhurbaşkanı Kararı ile birinci fıkrada yer alan gecikme zammı oranı her ay için ayrı ayrı uygulanmak üzere % 3,5 olarak belirlenmiştir.
(8) 21/05/2024 tarihli ve 32552 sayılı Resmî Gazete de yayımlanan 8484 sayılı Cumhurbaşkanı Kararı ile birinci fıkrada yer alan gecikme zammı oranı her ay için ayrı ayrı uygulanmak üzere % 4,5 olarak belirlenmiştir.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0052: Gecikme zammının tatbik müddeti ve diğer hükümler
(2975 sayılı Kanunun 8 inci maddesiyle değişen şekli.) Gecikme zammının tatbik müddeti, amme alacağının tecilinde tecilin yapıldığı, iflas halinde iflasın açıldığı, aciz halinde bu durumun sabit olduğu güne kadar olan müddettir.
Gecikme zammının önceden borçluya bildirilmesi gerekmez.
Aslın ödenmiş olması gecikme zammının takip ve tahsiline mani değildir.
BİRİNCİ KISIM
GENEL ESASLAR
DÖRDÜNCÜ BÖLÜM
TECİL, TEHİR, GECİKME ZAMMI
Madde 0053: Köylerde gecikme zammı
(2347 sayılı Kanunun 5 inci maddesiyle değişen şekli.) Maliye Bakanlığınca tespit ve ilan edilecek vergiler hariç olmak üzere belediye sınırları dışındaki köylerde tahsildarlar tarafından tahsil olunan amme alacakları ödeme süresi içinde ödenmediği takdirde bunlar için yalnız % 10 gecikme zammı uygulanır.
Ödeme müddeti geçmiş olmasına rağmen tahsildarların gidemediği köylerdeki borçlulara bu zam, tahsildarın ilk uğradığı zaman içinde borçlarını ödemedikleri takdirde tatbik olunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0054: Cebren tahsil ve şekilleri
Ödeme müddeti içinde ödenmeyen amme alacağı tahsil dairesince cebren tahsil olunur. Cebren tahsil aşağıdaki şekillerden herhangi birinin tatbiki suretiyle yapılır:
Amme borçlusu tahsil dairesine teminat göstermişse, teminatın paraya çevrilmesi yahut kefilin takibi,
Amme borçlusunun borcuna yetecek miktardaki mallarının haczedilerek paraya çevrilmesi,
Gerekli şartlar bulunduğu takdirde borçlunun iflasının istenmesi.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0055: Ödeme emri
Amme alacağını vadesinde ödemeyenlere, 15 (1) gün içinde borçlarını ödemeleri veya mal bildiriminde bulunmaları lüzumu bir Ödeme emri ile tebliğ olunur.
Ödeme emrinde borcun asıl ve ferilerinin mahiyet ve miktarları nereye ödeneceği, müddetinde ödemediği veya mal bildiriminde bulunmadığı takdirde borcun cebren tahsil ve borçlunun mal bildiriminde bulununcaya kadar üç ayı geçmemek üzere hapis ile tazyik olunacağı, gerçeğe aykırı bildirimde bulunduğu takdirde hapis ile cezalandırılacağı kayıtlı bulunur. Ayrıca, borçlunun 114 üncü maddedeki vazifeleri ve bu vazifeleri yerine getirmediği takdirde hakkında tatbik edilecek olan ceza bu ödeme emrinde kendisine bildirilir.
Belediye hududu dışındaki köylerde bulunan borçlulara ödeme emirleri muhtarlıkça tebliğ olunur. Ödeme emirlerinin muhtarlığa tevdii tarihinden itibaren 15 gün içinde tebligat yapılmadığı takdirde ödeme emirleri tebliğ edilmemiş olan borçluların isimleri ödeme emri hüküm ve mahiyetindeki bir ödeme cetveline alınarak borçlular borçlarını ödemeye ve mal bildiriminde bulunmaya çağırılırlar. Ödeme cetveli köy ihtiyar kurulu kapısına bir örneği de köyde herkesin görebileceği umumi bir mahalle 10 gün müddetle asılmak suretiyle tebliğ olunur ve cetvelin asıldığı Köy muhtarlığınca münadi vasıtasıyla ilan olunur. Cetvel asılırken ve indirilirken keyfiyet muhtarlıkça zabıt varakasıyla tespit edilir. Cebren tahsil ve takip ödeme emrinin tebliği veya ödeme cetvelinin indirilmesi tarihinde başlamış olur.
Borcunu vadesinde ödemeyenlere ait malları elinde bulunduran üçüncü şahıslardan bu malları 15 (1) gün içinde bildirmeleri istenir.
(1) 7 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 9. Maddesi ile 15 şeklinde değişmiştir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0056: Teminatlı alacaklarda takip
Karşılığında teminat gösterilmiş bulunan amme alacağı vadesinde ödenmediği takdirde, borcun 15 (1) gün içinde ödenmesi, aksi halde teminatın paraya çevrileceği veya diğer şekillerle cebren tahsil devam olunacağı borçluya bildirilir. 15 (1) gün içinde borç ödenmediği takdirde teminat bu kanun hükümlerine göre paraya çevrilerek amme alacağı tahsil edilir.
(1) 7 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 9. Maddesi ile 15 şeklinde değişmiştir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0057: Kefil ve yabancı şahıs veya kurumlar mümessillerini takip
Kefil ve yabancı şahıs veya kurumların mümessilleri bu kanun hükümlerine göre ve aynen asıl borçluların tabi tutuldukları usullerle takip olunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0058: Ödeme emrine itiraz
Kendisine ödeme emri tebliğ olunan şahıs, böyle bir borcu olmadığı veya kısmen ödediği veya zamanaşımına uğradığı hakkında tebliğ tarihinden itibaren 15 (1) gün içinde alacaklı tahsil dairesine ait itiraz işlerine bakan vergi itiraz komisyonu nezdinde itirazda bulunabilir. İtirazın şekli, incelenmesi ve itiraz incelemelerinin iadesi hususlarında Vergi Usul Kanunu hükümleri tatbik olunur.
Borcun bir kısmına itiraz eden borçlunun o kısmın cihet ve miktarını açıkça göstermesi lazımdır, aksi halde itiraz edilmemiş sayılır.
(3. Fıkra 05.02.2010 tarih ve 27484 sayılı Resmi Gazetede yayımlanan 5951 Sayılı Kanun ile Yürürlükten Kaldırılmıştır.)
İtiraz komisyonu bu itirazları en geç 7 gün içinde karara bağlamak mecburiyetindedir.
(5. Fıkra 02.08.2022 tarih ve 31911 sayılı Resmi Gazetede yayımlanan Anayasa Mahkemesinin 21/4/2022 tarihli ve E.: 2021/119, K.: 2022/48 sayılı Kararı ile İptal Edilmiştir.)
İtiraz komisyonlarının bu konudaki kararları kesindir.
Borcun tamamına bu madde gereğince vaki itirazların tamamen veya kısmen reddi halinde, borçlu ret kararının kendisine tebliği tarihinden itibaren 15 (1) gün içinde mal bildiriminde bulunmak mecburiyetindedir.
Borcun bir kısmına karşı bu madde gereğince vaki itirazlar mal bildiriminde bulunma müddetini uzatamaz.
(1) 7 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 9. Maddesi ile 15 şeklinde değişmiştir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0059: Mal bildirimi
Mal bildirimi, borçlunun gerek kendisinde, gerekse üçüncü şahıslar elinde bulunan mal, alacak ve haklarından borcuna yetecek miktarın, nevini, mahiyetini, vasfını, değerini ve her türlü gelirlerini veya haczi kabil mal veya geliri bulunmadığını ve yaşayış tarzına göre geçim kaynaklarını ve buna nazaran borcunu ne suretle ödeyebileceğini yazı ile veya sözle tahsil dairesine bildirmesidir.
(2347 sayılı Kanunun 6 ncı maddesiyle değişen şekli.) Köylerde mal bildirimi, Maliye Bakanlığınca tespit ve ilan edilecek vergiler dışında kalan amme borçları için köy muhtarlığına da yapılabilir.
Sözle bildirim halinde keyfiyet bir zabıtla tespit edilir. Her iki halde bildirimin yapıldığına dair amme borçlusuna pulsuz makbuz verilir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0060: Mal bildiriminde bulunmayanlar
Kendisine ödeme emri tebliğ edilen borçlu, 15 (1) günlük müddet içinde borcunu ödemediği ve mal bildiriminde de bulunmadığı takdirde mal bildiriminde bulununcaya kadar bir defaya mahsus olmak ve üç ayı geçmemek üzere hapisle tazyik olunur.
Hapisle tazyik kararı, ödeme emrinin tebliğini ve 15 (1) günlük müddetin bitmesini müteakip tahsil dairesinin yazılı talebi üzerine icra tetkik mercii hakimi tarafından verilir.
Bu kararlar Cumhuriyet Savcılığınca derhal infaz olunur. İcra tetkik mercii hakimi tarafından verilen hapsen tazyik kararları her türlü harç ve resimden muaftır.
(1) 7 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 9. Maddesi ile 15 şeklinde değişmiştir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0061: Mal edinme ve mal artmaları
Mal bildiriminde, malı olmadığını gösteren veyahut borca yetecek kadar mal göstermemiş olan borçlu, sonradan edindiği malları ve gelirindeki artmaları, edinme ve artma tarihinden başlayarak 15 gün içinde tahsil dairesine bildirmeye mecburdur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0062: Haciz
Borçlunun, mal bildiriminde gösterilen veya tahsil dairesince tespit edilen borçlu veya üçüncü şahıslar elindeki menkul malları ile gayrimenkullerinden, alacak ve haklarından amme alacağına yetecek miktarı tahsil dairesince haczolunur.
(31.07.2004 tarih ve 25539 sayılı Resmi Gazete de yayımlanan 5228 sayılı Kanunun 12 nci maddesiyle eklenmiştir.) Maliye Bakanlığı amme alacaklarının takibinde haczolunacak malların tespiti amacıyla yapılacak mal varlığı araştırmasının şekli, alanı ve kapsamı ile araştırma yapılacak amme alacaklarının türü ve tutarını belirlemeye yetkilidir. Bu yetki alacaklı amme idaresi itibarıyla da kullanılabilir.
Borçlu tarafından başkasının olduğu beyan veya üçüncü şahıs tarafından ihtiyaten haciz veya istihkak iddia edilmiş bulunan malların haczi en sonraya bırakılır.
Ancak haczolunan gayrimenkul artırmaya çıkarılmadan, borçlu, borcun itfasına yetecek menkul mal veya vadesi gelmiş sağlam alacak gösterirse gayrimenkul üzerinde haciz baki kalmak üzere gösterilen menkul veya alacak da haczolunur.
Şu kadar ki, bu suretle mahcuz kalan gayrimenkulün idare ve işletmesine ve hasılat ve menfaatlerine tahsil dairesi müdahale etmez.
Tahsil dairesi alacaklı amme idaresi ile borçlunun menfaatlerini mümkün olduğu kadar telif etmekle mükelleftir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0063: Diğer hakların paraya çevrilmesi
Tahsil dairesi, borçlunun haklarını tasfiye bakımından onun haiz olduğu bütün salahiyetleri kullanarak bir intifa hakkı veya taksim edilmemiş bir miras veya iştirak halinde tasarruf olunan bir mal hissesi gibi malların paraya çevrilebilir hale gelmesini genel hükümler dairesinde sağlar. Bu suretle paraya çevrilebilir hale gelen mallar hakkında da bu kanun hükümleri tatbik olunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0064: Haciz varakası
(4108 sayılı Kanunun 14 üncü maddesiyle değişen ve 2.6.1995 tarihinden itibaren yürürlüğe girmeden önceki şekli.) Haciz muameleleri, tahsil dairelerince düzenlenen ve alacaklı amme idaresinin, mahalli en büyük memuru veya tevkil edeceği memur tarafından tasdik edilen haciz varakalarına dayanılarak yapılır.
Bu varakaların şekli ve ihtiva edeceği bilgiler Maliye Vekaletince belirtilir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0065: Köylerde haciz
Köylerde ve Köy Kanunu tatbik edilen bucaklarda menkul mal haczi haciz varakası üzerine köy ihtiyar kurullarınca yapılır.
(2347 sayılı Kanunun 7 nci maddesiyle değişmeden önceki şekli.) Bu yerlerde gerek görülen hallerde Maliye Bakanlığınca tespit ve ilan edilecek vergiler için muhtarın veya ihtiyar kurulu üyelerinden birinin huzuruyla tahsil dairesine menkul mal haczi yaptırmaya o mahallin en büyük mal memuru yetkilidir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0066: Borçlu elinde haczedilen mallara karşı istihkak iddiaları
Borçlu, elinde bulunan bir malı üçüncü şahsın mülkü veya rehni olarak gösterdiği yahut üçüncü bir şahıs tarafından o mal üzerinde mülkiyet veya rehin hakkı iddia edildiği takdirde, haczi yapan memur bunu haciz zaptına geçirir. Keyfiyet, iddia borçlu tarafından yapılmışsa üçüncü şahsa, üçüncü şahıs tarafından yapılmışsa borçluya bildirilir.
Tahsil dairesi, haciz zaptını aldığı tarihten itibaren 7 gün içinde iddiayı reddetmediği takdirde istihkak iddiasını kabul etmiş sayılır. Üçüncü şahıs, tebliğ tarihinden itibaren 7 gün içinde itiraz etmediği takdirde istihkak iddiası dinlenmez.
İstihkak iddiası tahsil dairesince kabul edilmez veya borçlu tarafından istihkak iddiasına itiraz edilirse, 7 gün içinde mahkemeye müracaat etmesi lüzumu tahsil dairesince üçüncü şahsa bildirilir. Müddetinde dava açılmadığı takdirde istihkak iddiasından vazgeçilmiş sayılır.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0067: Üçüncü şahıs elinde haczedilen mallara karşı istihkak iddiaları
Haczedilen mal borçlunun elinde olmayıp da, o mal üzerinde mülkiyet veya rehin hakkı iddia eden üçüncü bir şahıs elinde ise keyfiyet, haczi yapan memur tarafından haciz zaptına geçirilir. Malın borçluya ait olduğu iddiasında bulunan tahsil dairesi keyfiyeti alacaklı amme idaresine bildirir.
Alacaklı amme idaresi bildirme tarihinden itibaren 15 gün içinde dava açmadığı takdirde istihkak iddiası kabul edilmiş sayılır.
Borçlu ile birlikte ikamet etmekte olan şahıslar tarafından istihkak iddiasında bulunulduğu takdirde mal borçlunun elinde sayılır.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0068: İstihkak iddiaları ve ilgili diğer hükümler
İstihkak davalarına bakmaya haczi yapan tahsil dairesinin bulunduğu mahal mahkemesi salahiyetlidir. İstihkak davaları diğer işlere takdimen görülür.
Davacı takibin tehirini istediği takdirde kendisinde mevcut delillerin mahiyetine göre ve muhtemel zarara karşı kafi teminat alınmak suretiyle takibin tehirine mahkemece karar verilebilir.
İstihkak davası üzerine takibin tehirine karar verilir ve neticede dava reddolunursa, dava mevzuunu teşkil eden mahcuz malın değerinin % 10 u tutarında tazminat hükmolunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0069: Amme idareleri arasında hacze iştirak
Her amme idaresi, diğer bir amme idaresi tarafından yapılan hacizlere, amme alacağı bu haciz tarihinden önce tahakkuk etmiş olmak şartıyla, haczedilen mallardan herhangi biri paraya çevrilinceye kadar iştirak edebilir.
Hacze iştirak halinde, hacizli malın bedelinden ilk önce haczi yapan dairenin alacağı tahsil olunur. Artanı hacze iştirak tarihi sırası ile alacaklarına mahsup edilmek üzere, hacze iştirak eden dairelere ödenir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0070: Haczedilemiyecek mallar
Aşağıda gösterilen mallar haczedilemez:
(Bendin; 3986 sayılı Kanunun 16 ncı maddesiyle değişen ve 7.5.1994 tarihinden geçerli olarak yürürlüğe girmeden önceki şekli.) 233 sayılı Kamu İktisadi Teşebbüsleri Hakkında Kanun Hükmünde Kararname hükümlerine tabi iktisadi devlet teşekkülleri, kamu iktisadi kuruluşları, bunların müesseseleri, bağlı ortaklıkları,iştirakleri ve mahalli idarelerin malları hariç olmak üzere Devlet malları ile hususi kanunlarında haczi caiz olmadığı gösterilen mallar.
Borçlunun şahsı ve mesleği için gerekli elbise ve eşyası ile, borçlu ve ailesine gerekli olan yatak takımları ve ibadete mahsus kitap ve eşyası,
Vazgeçilmesi kabil olmayan mutfak takımı ve pek lüzumlu ev eşyası,
Borçlu çiftçi ise kendisinin ve ailesinin geçimleri için zaruri olan arazi ve çift hayvanları ve taşıtları ve diğer teferruat ve tarım aletleri; çiftçi değilse sanat ve mesleği için gerekli olan alet ve edevatı ve kitapları; arabacı, kayıkçı, hamal gibi küçük taşıt sahiplerinin ancak geçimlerini sağlayan taşıt vasıtaları,
Borçlu veya ailesinin geçimleri için gerekli ise, borçlunun tercih edeceği bir süt veren mandası veya ineği veyahut üç keçi veya koyunu ve bunların üç aylık yem ve yataklıkları,
Borçlu ve ailesinin iki aylık yiyecek ve yakacakları ile;
Borçlu çiftçi ise ayrıca gelecek mahsul için gerekli olan tohumluğu,
Borçlu bağ, bahçe veya meyve ve sebze yetiştiricisi ise kendisinin ve ailesinin geçimleri için zaruri olan bağ, bahçe ve bu işler için gerekli bulunan alat ve edevatı, malzemesi ve fide ve tohumluğu,
Geçimi hayvan yetiştirmeye münhasır olan borçlunun kendisinin ve ailesinin geçimleri için zaruri olan miktarda hayvan ile bu hayvanların üç aylık yem ve yataklıkları,
Memleketin ordu ve zabıta hizmetlerinde malul olanlara bağlanan emekli aylıkları ile, bu kabil kimselerin dul ve yetimlerine bağlanan aylıklar ve ordunun hava ve denizaltı mensuplarına verilen uçuş ve dalış ikramiyeleri,
Bir yardım sandığı veya derneği tarafından hastalık, zaruret ve ölüm gibi hallerde bağlanan aylıklar,
Vücut ve sağlık üzerine ika edilen zararlar için tazminat olarak zarar görenin kendisi veya ailesine toptan veya irat şeklinde verilen veya verilmesi gereken paralar,
Askerlik malullerine, şehit yetimlerine verilen harp malullüğü zammı ile, 1485 sayılı kanun gereğince verilen tekel beyiyeleri,
Borçlunun haline münasip evi ancak evin değeri fazla ise bedelinden haline münasip bir yer alınabilecek miktarı borçluya bırakılmak üzere haczedilerek satılabilir,
(2347 sayılı Kanunun 8 inci maddesiyle değişen şekli.) Harcırah Kanununa göre yapılan ödemeler,
(2347 sayılı Kanunun 8 inci maddesiyle değişen şekli.) 2022 sayılı Kanun uyarınca bağlanan aylıklar.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0071: Kısmen haczedilen gelirler
(2347 sayılı Kanunun 9 uncu maddesiyle değişen şekli.) Aylıklar, ödenekler, her çeşit ücretler, intifa hakları ve hasılatı, ilama bağlı olmayan nafakalar, emeklilik aylıkları, sigorta ve emeklilik sandıkları tarafından bağlanan gelirler kısmen haczolunabilir. Ancak haczolunacak miktar bunların üçte birinden çok dörtte birinden az olamaz.
Asgari ücreti aşmayan aylık gelirlerin onda birinden fazlası haczolunamaz.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0072: Yetişmemiş mahsullerin haczi
Yetişmemiş her nevi toprak ve ağaç mahsulleri, yetişmeleri zamanından geriye doğru iki ay içinde haczolunabilir. Bu suretle haczedilmiş olan mahsullerin borçlu tarafından başkasına devri, haczi yapan tahsil dairesine karşı hükümsüz olup takibatın devamına engel olmaz.
Bu hüküm alacağı gayrimenkul rehni ile sağlanmış olan alacaklının, mütemmim cüz ü olarak gayrimenkulün yetişmemiş mahsulleri üzerinde haiz olduğu hakkı kaldırmaz. Şu kadar ki, alacaklı rehnin paraya çevrilmesi için mahsullerin yetişmesinden önce takip isteğinde bulunmuş olmalıdır.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0073: Haczin neticeleri
Borçlu, alacaklı amme idaresinin muvafakatini almaksızın hacizli mallarda tasarrufta bulunamaz. Haczi koyan tahsil dairesi buna aykırı hareketin cezayı mucip olduğunu borçluya ihtar eder.
Haczedilmiş olan mal üzerinde üçüncü şahsın zilyedlik hükümlerine istinaden hüsnüniyetle elde ettiği haklar mahfuzdur.
Hüsnüniyet kaidelerine aykırı olarak hacizli mal üzerinde üçüncü şahsın elde ettiği hakların, alacaklının haczi ile o mala taalluk eden hakların ihlal ettiği nispette butlanına mahkemece hükmolunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0074: Paraya çevirme
Haczedilen her türlü mallar satılarak paraya çevrilir.
Satıştan elde edilen bedelden, takip masrafları ve takip edilen Amme alacağı düşüldükten sonra geriye kalan kısım borçlunun ödeme zamanı gelmiş veya muacceliyet kesbetmiş borçlarına mahsup edilir ve artanı, hacze iştirak etmiş başka daire yoksa borçluya verilir, hacze iştirak etmiş başka daire varsa, artan kısımdan evvela bu dairelerin alacakları ayrıldıktan sonra, bakiyesi borçluya verilir.
Satıştan elde edilecek bedelin amme alacağından önce ödenmesi gereken borçlarla, takip giderlerini geçmeyeceği kesin olarak biliniyorsa, hacizli malın satışını tahsil dairesi tehir edebilir. Şu kadar ki, alacağı amme idaresi alacağından önce gelenlerin takip hakları mahfuzdur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0074/A: Bazı hallerde haczin kaldırılması
(Madde 27.03.2018 Tarih ve 30373 Sayılı Resmi Gazetede Yayımlanan 7103 Sayılı Kanunun 2. Maddesi ile Eklenmiştir)
Maliye Bakanlığına bağlı tahsil dairelerince haczedilen mal üzerindeki hacizler aşağıdaki şartların sağlanması halinde kaldırılır.
1. Mahcuz malın bu Kanunun 10 uncu maddesinin birinci fıkrasının (5) numaralı bendinde sayılan mallardan olması.
2. Mahcuz mala biçilen değer ile %10 fazlasının, ilk sırada haciz tatbik eden tahsil dairesine ödenmesi (Şu kadar ki, madde kapsamında ödenecek tutar, Maliye Bakanlığına bağlı tahsil dairelerine olan ödeme zamanı gelmiş, tecil edilmiş veya muacceliyet kesbetmiş borçların toplamından fazla olamaz.).
3. Mahcuz mala ilişkin takip masraflarının ayrıca ödenmesi.
4. Hacze karşı dava açılmaması veya açılmış davalardan vazgeçilmesi.
Haczedilen malın değer tespiti bu Kanun hükümlerine göre yapılır. Ancak, menkul mallar için her halükarda tahsil dairesince bilirkişiye değer biçtirilir.
Bu madde kapsamında haczin kaldırılması halinde aynı mala, haczin kaldırıldığı tarihten itibaren üç ay müddetle Maliye Bakanlığına bağlı tahsil dairelerince, bu Kanunun 13 üncü maddesi hükümleri saklı kalmak kaydıyla, haciz tatbik edilemez. Bu hüküm, haczi kaldırılan malın üçüncü şahıslar tarafından amme borçlusu lehine teminat olarak gösterilen mal olması halinde, üçüncü şahsın bu Kanun kapsamına giren borçları için uygulanmaz.
Bu madde hükmünden yararlanmak üzere başvuruda bulunarak hacze karşı açtığı davalardan vazgeçen borçlunun, haczi kaldırılan mal ile ilgili açtığı davalar mahkemelerce incelenmez; herhangi bir sebeple incelenir ve karara bağlanırsa bu karar hükümsüz sayılır.
Tahsil edilen paralar, söz konusu malın aynından doğan motorlu taşıtlar vergisi ve bu vergiye bağlı fer'i alacaklar ile vergi cezalarına, mahcuz mala haciz tatbik etmiş dairelerin sırasıyla; takip konusu olan, muaccel hale gelmiş bulunan, ödeme zamanı gelmiş henüz vadesi geçmemiş olan ve tecil edilmiş bulunan alacaklarına, haciz sırasına göre mahsup edildikten sonra haciz tatbik etmemiş dairelerin bu fıkrada belirtilen alacaklarına garameten taksim edilir.
Bu maddenin uygulamasına ilişkin usul ve esaslar Maliye Bakanlığınca belirlenir.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0075: Aciz hali
Yapılan takip sonunda, borçlunun haczi caiz malı olmadığı veya bulunan malların satış bedeli borcunu karşılamadığı takdirde borçlu aciz halinde sayılır. Yapılan takip safhalarıyla bakiye borç miktarı bir aciz fişinde gösterilerek aciz hali tespit olunur.
İKİNCİ KISIM
AMME ALACAĞININ CEBREN TAHSİLİ
BİRİNCİ BÖLÜM
CEBREN TAHSİL ve TAKİP ESASLARI
Madde 0076: Aczin neticeleri
Aciz halindeki borçlu hakkında teminat ve faiz aranmadan 48 inci madde hükmü tatbik olunabilir.
Alacaklı tahsil dairesi aciz halindeki borçlunun mali durumunu zamanaşımı süresi içinde devamlı olarak takip eder.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0077: Menkul malların haczi
Her türlü menkul mallar cins ve nevileri, vasıfları, alametleri, sayı ve miktarları ve tahmin edilen değerleri haciz zaptında tespit edilmek suretiyle haczolunur.
(Fıkra 03.07.2009 tarih ve 27277 sayılı Resmi Gazetede yayımlanan Kanun ile Eklenmiştir) Resmi sicile kayıtlı olan menkul malların haczi, sicillerine işlenmek üzere sicilin tutulduğu daireye tebliğ edilmek suretiyle de yapılır. Tahsil dairelerince düzenlenen haciz bildirileri, alacaklı tahsil dairelerince ya da alacaklı amme idaresi vasıtasıyla, posta yerine elektronik ortamda tebliğ edilebilir ve bu tebligata elektronik ortamda cevap verilebilir. Elektronik ortamda yapılacak tebliğe ve cevapların elektronik ortamda verilebilmesine ilişkin usul ve esasları belirlemeye Maliye Bakanlığı yetkilidir.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0078: Haciz sırasında bulunacaklar ve haciz zaptı
Haciz sırasında borçlu veya zilyed veya bunların; vekilleri, işçi, müstahdem veya aileleri efradından birisi kendilerini temsilen bulunur.
Bunlar haciz yerinde bulunmaz veya o sırada bulundurulmaları sağlanamazsa gıyapta haciz yapılır. Gıyapta yapılan hacizlerde zabıta memuru veya muhtar veya ihtiyar kurulu üyelerinden biri veya borçlunun veya zilyedin komşularından iki kişi hazır bulundurulur. (Cümle 28.12.2023 tarih ve 32413 sayılı Resmi Gazetede yayımlanan 7491 Sayılı Kanunun 4. Maddesi ile Eklenmiştir) Haciz zaptı elektronik ortamda düzenlenebilir. Elektronik ortamda düzenlenecek haciz zaptına ilişkin usul ve esasları belirlemeye Hazine ve Maliye Bakanlığı yetkilidir.
Tanzim edilen haciz zaptında, hacze esas olan haciz varakasının tarih ve numarası, haczin yapıldığı yer, gün ve saat, haczedilen malların neler olduğu, tahmin edilen değerleri, haciz sırasında bulunan kimseler, varsa üçüncü şahısların iddiaları vesair lüzumlu hususlar belirtilir, hazır bulunanlarca imzalanarak haciz işi tamamlanır.
Gıyapta yapılan hacizlerde zaptın bir örneği borçlu veya zilyede derhal tebliği olunur.
Güneş battıktan doğuncaya kadar ve tatil günlerinde haciz yapılamaz.
Tatil günlerinde veya geceleri çalışılan yerlerde yapılacak hasılat haczi ile borçlunun mal kaçırdığının anlaşıldığı haller bu hükümden müstesnadır.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0079: Üçüncü şahıslardaki menkul malların, alacak ve hakların haczi
(08.04.2006 tarih ve 26133 sayılı Resmi Gazete de yayımlanan 5479 sayılı Kanunun 5 inci maddesiyle değişen şekli.) Hamiline yazılı olmayan veya cirosu kabil senede dayanmayan alacaklar ile maaş, ücret, kira vesaire gibi her türlü hakların ve fiilen tutanak düzenlemek suretiyle haczi kabil olmayan üçüncü şahıslardaki menkul malların haczi, borçlu veya zilyed olan veyahut alacak ve hakları ödemesi gereken gerçek ve tüzel kişilere, kurumlara haciz keyfiyetinin tebliği suretiyle yapılır. Tahsil dairesi tarafından tebliğ edilecek haciz bildirisi ile; bundan böyle borcunu ancak tahsil dairesine ödeyebileceği ve amme borçlusuna yapılacak ödemenin geçerli olmayacağı veya elinde bulundurduğu menkul malı ancak tahsil dairesine teslim edebileceği ve malın amme borçlusuna verilmemesi gerektiği, aksi takdirde amme borçlusuna yapılan ödemeler ile malın bedelini tahsil dairesine ödemek zorunda kalacağı ve bu maddenin üç, dört ve beşinci fıkra hükümleri üçüncü şahsa bildirilir. Tahsil dairelerince düzenlenen haciz bildirileri, alacaklı tahsil dairelerince ya da alacaklı amme idaresi vasıtasıyla, posta yerine elektronik ortamda tebliğ edilebilir ve bu tebligatlara elektronik ortamda cevap verilebilir. Elektronik ortamda yapılacak tebliğe ve cevapların elektronik ortamda verilebilmesine ilişkin usul ve esasları belirlemeye Maliye Bakanlığı yetkilidir.
Tahsil dairelerince düzenlenen haciz bildirileri; amme borçlusunun hak ve alacaklarının bulunabileceği bankaların şubelerine doğrudan veya mahallindeki tahsil dairesi aracılığı ile tebliğ edileceği gibi Maliye Bakanlığınca belirlenecek tutarın üzerindeki alacaklar için doğrudan bankaların genel müdürlüklerine de tebliğ edilebilir. Haciz bildirisi bankanın genel müdürlüğüne de tebliğ edilmiş ise tüm şubelerini kapsayacak şekilde beyanda bulunma yükümlülüğü bankanın genel müdürlüğüne aittir.
Haciz bildirisi tebliğ edilen üçüncü şahıs; borcu olmadığı veya malın yedinde bulunmadığı veya haczin tebliğinden önce borcun ödendiği veya malın tüketildiği ya da kusuru olmaksızın telef olduğu veya alacak borçluya veya emrettiği yere verilmiş olduğu gibi bir iddiada ise durumu, haciz bildirisinin kendisine tebliğinden itibaren yedi gün içinde tahsil dairesine yazılı olarak bildirmek zorundadır. Üçüncü şahsın süresinde itiraz etmemesi halinde, mal elinde ve borç zimmetinde sayılır ve hakkında bu Kanun hükümleri tatbik olunur.
Herhangi bir nedenle itiraz süresinin geçirilmesi halinde üçüncü şahıs, haciz bildirisinin tebliğinden itibaren bir yıl içinde genel mahkemelerde menfi tespit davası açmak ve haciz bildirisinin tebliğ edildiği tarih itibarıyla amme borçlusuna borçlu olmadığını veya malın elinde bulunmadığını ispat etmek zorundadır. Menfi tespit davası açılması halinde mahkemece bu Kanunun 10 uncu maddesinde sayılan türden teminat karşılığında takip işlemlerinin durdurulmasına karar verilebilir. Teminat, alacaklı tahsil dairesine verilir ve haciz varakasına dayanılarak haczedilir. Taraflar arasında teminata ilişkin olarak çıkan anlaşmazlıklar, takip işlemlerinin durdurulması hakkında kararı veren mahkeme tarafından çözümlenir. Davasında haksız çıkan üçüncü şahıs aleyhine, haksız çıktığı tutarın % 10 u tutarında ayrıca inkar tazminatına hükmedilir.
Bu Kanun uyarınca kendisine tebliğ edilen ödeme emrine karşı dava açıp itirazında kısmen veya tamamen haksız çıkan üçüncü şahıs hakkında, menfi tespit davasının lehine sonuçlanması veya asıl amme borçlusunun takip konusu amme alacağını tamamen ödemiş olması halinde, bu Kanunun 58 inci maddesinin beşinci fıkrası hükmü uygulanmaz.
Üçüncü şahıs, haciz bildirisi üzerine yedi gün içinde alacaklı tahsil dairesine itiraz ettiği takdirde, alacaklı amme idaresi bir yıl içinde, üçüncü şahsın yaptığı itirazın aksini genel mahkemelerde açacağı davada ispat ederek, üçüncü şahsın İcra ve İflas Kanununun 338 inci maddesinin birinci fıkrasına göre cezalandırılmasını ve borçlu bulunduğu tutarın ödenmesine hükmedilmesini isteyebilir.
Menkul malların aynen teslimi mümkün olmadığı takdirde değeri ödenir. Üçüncü şahısların genel hükümler gereğince asıl borçluya rücu hakları saklıdır.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0080: Zor kullanma
Haciz tatbikinde istendiği takdirde, kilitli ve kapalı mahallerin açılması ve her türlü eşyanın gösterilmesi mecburidir.
Gerekirse bu yerler zorla açtırılır, kilit ve her türlü tertipler kırılabilir. Haczolunan malların zorla alınmasında hal ve durumun gerektirdiği her türlü zora başvurulabilir.
Borçlunun üzerinde haczi kabil kıymetli mallar bulunduğu ve kendisi bunları rızasıyla teslim etmediği veya üzerinde sağladığı takdirde şahsına karşı da zor kullanılır.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0081: Hacizde değerleme
Haczedilen mallara haczi yapan memur tarafından değer biçilir, borçlunun müracaatı üzerine veya tahsil dairesince lüzum görüldüğü takdirde yeniden bilirkişiye değer biçtirilir.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0082: Haczedilen menkul malların korunması
Haczedilen para, kıymetli maden, mücevher, ticari senet, hisse senedi ve tahvil gibi menkul mallar kaybolmalarını ve değiştirilmelerini önleyecek tedbirler alınarak tahsil dairelerince muhafaza olunur.
Sair menkul mallar uygun bir yerde muhafaza altına alınır veya güvenilir bir şahsa veyahut güvenilir bir şahsın kefaleti altında borçlunun veya zilyedin kendisinde bırakılır.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0083: Menkul malları koruyacak olanların mecburiyet ve mesuliyetleri
Borçlular, zilyedler, güvenilir şahıslar 82 nci madde gereğince kendilerine bırakılan malları, alacaklı amme idarelerince yapılacak ilk talep üzerine derhal ve kendilerine teslim edildiği zamandaki durumları ile geri vermek mecburiyetindedirler.
Bu mecburiyeti yerine getirmeyenler, haklarında yapılacak ceza takibinden başka, bu malların kendilerine atfolunamayacak bir sebepten dolayı telef veya zayi olduğunu ispat edemedikleri takdirde, geri verilmeyen malların değerleri tutarınca borçlu sayılıp bu kanun hükümleri gereğince takip olunurlar.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0084: Menkul malların satışı
Menkul mallar tahsil dairelerince, köylerde ihtiyar kurullarınca haciz yapıldığı tarihin üçüncü gününden itibaren üç ay içinde satışa çıkarılır. Bozulma, çürüme ve benzeri sebeplerle muhafazasına imkan olmayan veyahut beklediği takdirde mühim bir değer düşüklüğüne uğraması muhtemel bulunan malların paraya çevrilmesine derhal başlanabilir.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0085: Satış şekli, artırma ve ilan
(1. Fıkranın; 22.07.1998 tarih ve 4369 sayılı Kanunun 23 üncü maddesiyle değişen ve 29.07.1998 tarihinden geçerli olarak yürürlüğe giren şekli.) Menkul mallar, elektronik ortamda veya (1) tahsil dairelerinin satış mahallinde açık artırma ve peşin para ile satılır. Tahsil dairesince uygun görülmesi halinde, artırma malın mahallinde de yapılabilir. Açık artırma ile satışa çıkarılan mal, artırma sonunda üç defa yüksek sesle duyurulduktan sonra en çok artırana ihale edilir. Bozulma, çürüme ve benzeri sebeplerle korunması mümkün olmayan ya da beklediği zaman önemli bir değer düşüklüğüne uğrayacağı anlaşılan mallar ile muhafazası tehlikeli veya masraflı olan mallar (1) en uygun yerde pazarlıkla, borsası bulunan mallar ilgili borsada satılabilir. İlk artırmada satılamayan malların ikinci artırması bir başka il veya ilçede yapılabilir.
(Fıkra 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 1. Maddesi ile Eklenmiştir) Artırmaya iştirak edeceklerden menkul mala biçilen değerin %5'i nispetinde para teminat olarak alınır. Alacaklı amme idareleri, menkul malın türü veya değeri ile satış şeklini esas alarak teminat alınmayacak halleri belirlemeye, para yerine 10 uncu maddenin birinci fıkrasının (2) numaralı bendinde yazılı teminatların (2) alınmasına karar vermeye yetkilidir.
Gerekli hallerde artırmanın yapılacağı yer, gün ve saat, satılacak malların nevi ve evsafı önceden ilan olunur.
İlanın şekli, artırmanın tarzı, yeri ve günü alacaklı amme idaresinin ve borçlunun menfaatine en uygun gelen şekil göz önünde tutularak alacaklı amme idaresince tespit olunur.
Satılan mal, bedeli alınmadan teslim edilmez. Tahsil dairesi mal bedelinin ihale gününü takip eden günden itibaren üç gün içinde ödenmesi için mühlet verebilir.
Bir kısım malların satışı ile amme alacağı karşılandığı takdirde geriye kalan malların satışından vazgeçilir ve bunlar üzerindeki haciz kaldırılır.
(1) Altı Çizili İbareler 22.04.2021 Tarih ve 31462 Sayılı Resmi Gazetede Yayımlanan 7316 Sayılı Kanunun 1. Maddesi ile eklenmiştir.
(2) teminat mektubu İbaresi 05.07.2022 tarih ve 31887 sayılı Resmi Gazetede yayımlanan 7417 Sayılı Kanunun 25. Maddesi ile 10 uncu maddenin birinci fıkrasının (2) numaralı bendinde yazılı teminatların şeklinde değişmiştir.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0086: Müşterinin malı almaktan vazgeçmesi
(Madde 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 2. Maddesi ile Değişmiştir.)
Müşteri malı almaktan vazgeçer veya verilen mühlet içinde bedelin tamamını vermezse mal ikinci defa artırmaya çıkarılır ve en çok artırana ihale olunur. Mal birinci defa kendisine ihale olunan kimseden, iki ihale arasındaki fark ve diğer zararlar ile fark üzerinden hesaplanacak tecil faizi oranında faiz veya ikinci artırmada talip çıkmaması sebebiyle ihale yapılamadığı takdirde birinci ihale bedeli ve diğer zararlar ile birinci ihale bedeli üzerinden hesaplanacak tecil faizi oranında faiz, ayrıca bir hüküm alınmasına hacet kalmaksızın teminattan mahsubu yapıldıktan sonra bakiyesi bu Kanun hükümlerine göre tahsil edilir ve o mal için idarece yapılan her nevi masraf alınmak suretiyle mal kendisine terk olunur.
Birinci artırmada talip çıkmaması sebebiyle ihalenin yapılamaması veya birinci artırmada mal kendisine ihale olunan kimsenin malı almaktan vazgeçmesi ya da verilen mühlet içinde bedelin tamamını vermemesi üzerine yapılan ikinci artırmada mal kendisine ihale olunan kimsenin malı almaktan vazgeçmesi veya verilen mühlet içinde bedelin tamamını vermemesi halinde, bu kimseden ikinci ihale bedeli ve diğer zararlar ile ikinci ihale bedeli üzerinden hesaplanacak tecil faizi oranında faiz, ayrıca bir hüküm alınmasına hacet kalmaksızın teminattan mahsubu yapıldıktan sonra bakiyesi bu Kanun hükümlerine göre tahsil edilir ve o mal için idarece yapılan her nevi masraf alınmak suretiyle mal kendisine terk olunur.
Mal bedeli ihale yapılan şahıstan tahsil edilemediği müddetçe asıl borçlunun borçlu sıfatı devam eder.
İKİNCİ KISIM
AMME ALACAĞININ CEBREN TAHSİLİ
İKİNCİ BÖLÜM
MENKUL MALLARIN HACZİ ve SATIŞI
Madde 0087: Satılmayan menkul mallar
Haczedilen menkul mallara verilen bedel 81 inci maddede tespit olunan değerini % 75 inden aşağı olursa veya hiç alıcı çıkmazsa, ilk artırma tarihinden başlayarak 15 gün içinde uygun görülen zamanlarda bu mallar tekrar satışa çıkarılır. Bu ikinci artırmada verilen bedel ne olursa olsun satış yapılır.
Menkul mallar yerinde veya başka yere götürüldüğü halde yine satılmaz veya taşıma giderlerinin çokluğu yüzünden başka yere götürülmesi uygun görülmezse yukarıdaki 15 günlük sürenin bitmesinden itibaren 6 ay içinde pazarlıkla satılır. Bu suretle de satılamadığı takdirde haczedilen mallar borçluya geri verilebilir.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0088: Gayrimenkul malların, gemilerin haczi
Her türlü gayrimenkul malların, gemilerin haczi sicillerine işlenmek üzere haciz keyfiyetinin tapuya veya gemi sicillerinin tutulduğu daireye tebliğ edilmesi suretiyle yapılır.
Gayrimenkul haczi, bunların hasılat ve menfaatlerine de şamildir. Ancak borçlunun başkaca bir geliri yoksa kendisinin ve ailesinin geçimleri için kafi miktarda mahsulden veya satıldıkça bedelinden münasip miktarı borçluya bırakılır.
Alacaklı tahsil dairesi, haczedilen gayrimenkul ve gemilerin idaresi ve işletilmesi, menfaat ve hasılatın toplanması için gereken tedbirleri alır.
(Fıkra 03.07.2009 tarih ve 27277 sayılı Resmi Gazetede yayımlanan Kanun ile Eklenmiştir) Tahsil dairelerince düzenlenen haciz bildirileri, alacaklı tahsil dairelerince ya da alacaklı amme idaresi vasıtasıyla, posta yerine elektronik ortamda tebliğ edilebilir ve bu tebligatlara elektronik ortamda cevap verilebilir. Elektronik ortamda yapılacak tebliğe ve cevapların elektronik ortamda verilebilmesine ilişkin usul ve esasları belirlemeye Maliye Bakanlığı yetkilidir
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0089: Haczin rehinli alacaklılara bildirilmesi
Gayrimenkul haczinde, gayrimenkul kendilerine rehnedilmiş olan alacaklılara tapu dairesince hacizden haber verilir.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0090: Satış ve satış komisyonları
(Madde 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 3. Maddesi ile Değişmiştir.)
Gayrimenkuller, satış komisyonlarınca fiziki veya elektronik ortamda açık artırma ile satılır. Satış komisyonunun oluşumu alacaklı amme idarelerince belirlenir. Komisyonun çalışma usul ve esaslarını belirlemeye Hazine ve Maliye Bakanlığı yetkilidir.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0091: Gayrimenkullere değer biçme
Satışa çıkarılacak gayrimenkullere bilirkişinin mütalaası alınmak suretiyle satış komisyonu tarafından rayiç değer biçilir.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0092: Gayrimenkullerin satış şartnamesi
Tahsil dairesi, satılacak gayrimenkul için aşağıdaki kayıtları ihtiva eden bir şartname tanzim eder:
Gayrimenkul malikinin adı, soyadı ve adresi,
Gayrimenkulün bulunduğu mahalle, sokak ve kapı numarası durumu ve hususi vasıfları,
Gayrimenkulün artırmaya esas olarak biçilen rayiç değeri.
% 7,5 nispetindeki teminat tutarı,
Gayrimenkul üzerindeki henüz vadesi gelmemiş rehinler hakkında gerekli bilgilerle, satışın, gayrimenkul üzerindeki irtifak hakları, gayrimenkul mükellefiyetleri, ipotekler, ipotekli borç senetleri, irat senetleriyle birlikte yapılacağı.
Gayrimenkulün rehni suretiyle sağlanmış muaccel borçlar varsa bunların müşteriye devredilmeyip satış bedelinden tercihan ödeneceği,
Ne gibi giderlerin alıcıya ait olacağı.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0093: Gayrimenkul satışında ilan
Alacaklı tahsil dairesi gayrimenkul satışını, artırma tarihinden en az 15 gün önce başlamak şartıyla ilan eder. İlanların yer, müddet ve şekillerine ait umumi esaslar Maliye Vekaletince tayin olunur.
İlanda, satışın yapılacağı yer, gün, saat ve satılacak gayrimenkulün durumu ile vasıfları gösterilir.
İlanın birer örneği, borçluya, vekil veya mümessiline ve gayrimenkulün tapu sicilinde hakkı kayıtlı bulunanlardan adresi belli olanlara tebliğ olunur.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0094: Gayrimenkul mallarda artırma ve ihale
Artırmaya iştirak edeceklerden gayrimenkule biçilmiş rayiç değerin % 7.5 u nispetinde 10 uncu maddenin 1 ila 4 üncü bentlerinde yazılı teminat alınır.
Gayrimenkul artırma sonunda, üç defa bağırıldıktan sonra en çok artırana ihale olunur. Şu kadar ki, artırma bedeli gayrimenkul için biçilmiş olan değerin % 75 ini bulmak lazımdır. Şayet amme alacağına ruçhanı olan diğer alacaklar bu gayrimenkul ile temin edilmiş ise, artırma bedelinin, bu suretle ruçhanı olan alacakların tutarından fazlaya çıkması ve yapılmış ve yapılacak masrafları da karşılaması şarttır.
Gayrimenkulün rehni suretiyle sağlanmış muaccel borçlar alıcıya devredilmez, satış bedelinden ödenir.
Haczedilen gayrimenkullerin ayrılması mümkün olup da bir kısmının bedeli amme alacağını karşılamaya yettiği takdirde, borçlu yazı ile istemedikçe artan kısım satılmaz. Gerekirse tapu dairesine satılacak kısım tefrik ettirilir.
İhale kararının bir örneği borçluya veya vekil veya mümessiline ve gayrimenkulün tapu sicilinde hakkı kayıtlı bulunanlardan adresi belli olanlara tebliğ olunur.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0095: Artırmanın uzatılması
Artırmada yukarıdaki maddede yazılı miktar elde edilmemiş ise, en çok artıranın taahhüdü baki kalmak şartıyla artırma 7 gün daha uzatılır. 7 nci günü aynı saatte gayrimenkul en çok artırana ihale edilir. Evvelce yapılan ilanda bu hususlar belirtilir. Şu kadar ki, ruçhanlı alacaklı bulunduğu takdirde ihale bedelinin ruçhanlı alacakla birlikte masrafları da aşması şarttır, aşmazsa satış yapılmaz.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0096: İhalenin yapılamaması
Artırmalarda istekli çıkmadığı veya teklif edilen bedel 95 inci maddede yazılı olduğu üzere ruçhanlı alacakla, masrafları aşmadığı takdirde amme idaresince teferruğ edilinceye kadar gayrimenkul üzerindeki haciz devam eder.
Bu müddette tahsil dairesine her hangi bir istekli müracaat ettiği takdirde, bu müracaat alacaklı amme idaresince uygun görülmek şartıyla, satış için 7 günlük bir ilan yapılarak gayrimenkul 95 inci madde hükümleri dairesinde en çok artırana ihale olunur. Gayrimenkul teferruğ edilinceye kadar bir istekli çıkmadığı takdirde tahsil dairesi mahcuz malı uygun gördüğü zamanlarda satışa çıkarabilir. Bu takdirde satış ve ilan hakkında yukarıdaki hükümler ve ihale için de 95 inci madde hükümleri tatbik olunur.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0097: Gayrimenkul satış bedelinin tahsili
Gayrimenkul kendisine ihale olunan kimse derhal veya verilen mühlet içinde parayı vermezse ihale kararı feshedilir ve gayrimenkul, satış komisyonunca hemen 7 gün müddetle artırmaya çıkarılır. Bu artırmayı alakadarlara tebliğe hacet olmayıp yalnız ilanla iktifa olunur ve en çok artırana ihale edilir.
(1. ve 2. Cümle 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 4. Maddesi ile Değişmiştir.) İhale bedelinin tamamını ödememek suretiyle ihalenin feshine sebep olan kimse teklif ettiği bedel ile bir sonraki ihale bedeli arasındaki farktan ve diğer zararlardan ve fark üzerinden hesaplanacak tecil faizi oranında faizden sorumludur. Bu tutar ayrıca hükme hacet kalmaksızın teminattan mahsubu yapıldıktan sonra bakiyesi tahsil dairesince tahsil olunur.  (3. Cümle 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 4. Maddesi ile Yürürlükten Kaldırılmıştır.) Aradaki farkın amme alacağını aşan miktarın bundan mesul olan şahıstan tahsil edebilmek üzere malı satılan amme borçlusuna dairece bir vesika verilir.
(Fıkra 22.04.2021 tarih ve 31462 sayılı Resmi Gazetede yayımlanan 7316 Sayılı Kanunun 4. Maddesi ile Eklenmiştir) Bu madde ile 86 ncı madde kapsamında mesuliyeti bulunan kişilerden alınan teminattan gerekli mahsup yapıldıktan sonra bakiye teminat tutarı irat kaydedilir.
Madde 0097/A : Menkul ve gayrimenkul malların elektronik ortamda satışı:
(Madde 22.04.2021 Tarih ve 31462 Sayılı Resmi Gazetede Yayımlanan 7316 Sayılı Kanunun 5. Maddesi ile Eklenmiştir)
Menkul ve gayrimenkul mallar bu Kanun hükümlerine göre elektronik ortamda açık artırma ile satılabilir.
Açık artırma, ilanda belirtilen gün ve saat aralığında teklif verme yoluyla yapılır. Elektronik ortamda satışı yapılacak menkul mallar için her halükarda satış ilanı yapılır. Satışa ilişkin farklı mecralarda yapılan ilan ile elektronik ortamda yapılan ilan metinleri arasında farklılık bulunması halinde elektronik ortamda yapılan ilan esas alınır. Elektronik ortamda satışa sunulan mala ilişkin artırma sonucu, izleyen ilk iş günü elektronik ortamda ilan edilir. Elektronik ortamda satılamayan menkul mallar bu Kanun hükümlerine göre pazarlık usulüyle fiziki veya elektronik ortamda satılabilir.
Artırma tarihinden önce teklif almaya, tekliflerde asgari artırım bedelini, teklif verme sürelerini, alınacak teminat türünü, artırma sonucunu belirten ilanda yer alacak hususlar ile elektronik ortamda yapılacak satışa ilişkin diğer usul ve esasları belirlemeye Hazine ve Maliye Bakanlığı yetkilidir.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0098: Gayrimenkullerin teferruğu ve geri verilmesi
İkinci artırma tarihinden başlayarak bir yıl içinde gayrimenkul en az bir kere daha satışa çıkarıldığı halde satılmasına imkan bulunmadığı takdirde gayrimenkul alacaklı amme idaresinin talebi üzerine ve satış komisyonu kararıyla amme idaresince teferruğ edilebilir. Teferruğ bedeli, gayrimenkulün biçilen rayiç değerinin % 50 sidir.
Teferruğ muamelesinin ikmalini mütaakip, takip ve teferruğ masrafları düşüldükten sonra artan bedel borca mahsup edilir. Teferruğ edilen gayrimenkul teferruğ kararı tarihinden itibaren bir yıl müddetle satışa çıkarılamaz.
Borçlu satış komisyonunun teferruğ kararı tarihinden başlayarak bir yıl içinde amme alacağını, gecikme zamları ile birlikte ödediği takdirde gayrimenkul kendisine geri verilir. Ferağ masrafı borçluya aittir.
Teferruğ kararı verilmeden evvel biçilen rayiç bedelin % 75 i veya fazlasıyla hariçten talip çıkarsa alacaklı amme idaresi teferruğdan vazgeçer.
İKİNCİ KISIM
AMME ALACAĞININ CEBREN TAHSİLİ
ÜÇÜNCÜ BÖLÜM
GAYRİMENKUL MALLARIN HACZİ ve SATIŞI
Madde 0099: İhalenin neticesi fesih ve tescil
Satış komisyonu tarafından gayrimenkul kendisine ihale edilen alıcı o gayrimenkulün mülkiyetini iktisap etmiş olur. İhalenin feshi gayrimenkulün bulunduğu yerin icra tetkik merciinden şikayet yoluyla istenebilir. İhalenin ilgililere tebliği tarihi şikayet için muayyen olan 7 günlük müddete başlangıç sayılır. Tetkik merciinin vereceği karar 10 gün içinde temyiz olunabilir. Temyiz talebini Temyiz İcra ve İflas Dairesi tetkik eder. İhale edilen malın değeri 50.000 Yeni Türk Lirasını aştığı takdirde (1) murafaa istenebilir. İhalenin feshi veya kaydın tashihi hakkında başkaca mahkemeye veya idari kaza mercilerine müracaat olunamaz. Tescil için tapu dairesine yapılacak tebligat şikayet için muayyen müddetin geçmesinden ve eğer şikayet edilmişse şikayetin intacından sonra yapılır.
(1) (Bu kısımda yer alan İhale edilen malın değeri iki bin lirayı aştığı takdirde ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/1-a maddesiyle 01.01.2005 tarihinden geçerli olmak üzere metinde görüldüğü şekilde değiştirilmiştir.)
İKİNCİ KISIM
AMME ALACAĞININ CEBREN TAHSİLİ
DÖRDÜNCÜ BÖLÜM
İFLAS YOLUYLA TAKİP ve KONKORDATO
Madde 0100: İflas yoluyla takip
Amme alacaklarının tahsili için İcra ve İflas Kanunu hükümleri dairesinde amme borçlusunun iflası istenebilir.
İflas dairesi, amme alacaklarının iflas masasına geçirilmesini temin için, hakkında iflas açılan kimseleri ve basit ve adi tasfiye şekillerinden hangisinin tatbik edileceğini bulunduğu yerdeki amme idarelerine zamanında bildirmeye mecburdur.
İKİNCİ KISIM
AMME ALACAĞININ CEBREN TAHSİLİ
DÖRDÜNCÜ BÖLÜM
İFLAS YOLUYLA TAKİP ve KONKORDATO
Madde 0101: Konkordato
Amme idaresi tarafından iflas talebinde bulunulsa dahi tasdik edilen konkordato amme alacakları için mecburi değildir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
BİRİNCİ BÖLÜM
ZAMANAŞIMI ve TERKİN
Madde 0102: Tahsil zamanaşımı
Amme alacağı, vadesinin rastladığı takvimi yılını takip eden takvim yılı başından itibaren 5 yıl içinde tahsil edilmezse zamanaşımına uğrar. Para cezalarına ait hususi kanunlarındaki zamanaşımı hükümleri mahfuzdur.
Zamanaşımından sonra mükellefin rızaen yapacağı ödemeler kabul olunur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
BİRİNCİ BÖLÜM
ZAMANAŞIMI ve TERKİN
Madde 0103: Zamanaşımının kesilmesi
Aşağıdaki hallerde tahsil zamanaşımı kesilir:
Ödeme,
Haciz tatbiki,
Cebren tahsil ve takip muameleleri sonucunda yapılan her çeşit tahsilat.
Ödeme emri tebliği,
Mal bildirimi, mal edinme ve mal artmalarının bildirilmesi,
Yukarıdaki 5 sırada gösterilen muamelelerden her hangi birinin kefile veya yabancı şahıs ve kurumlar mümessillerine tatbiki veya bunlar tarafından yapılması,
İhtilaflı amme alacaklarında kaza mercilerince bozma kararı verilmesi,
Amme alacağının teminata bağlanması,
Kaza mercilerince icranın tehirine karar verilmesi,
İki amme idaresi arasında mevcut bir borç için alacaklı amme idaresi tarafından borçlu amme idaresine borcun ödenmesi için yazı ile müracaat edilmesi.
(02.01.2004 tarih ve 25334 mükerrer sayılı Resmi Gazete de yayımlanan 5035 sayılı Kanunun 5 inci maddesiyle eklenen ve 31.12.2003 tarihinden geçerli olarak yürürlüğe giren şekli.) Amme alacağının özel kanunlara göre ödenmek üzere müracaatta bulunulması ve/veya ödeme planına bağlanması.
Kesilmenin rastladığı takvim yılını takip eden takvim yılı başından itibaren zamanaşımı yeniden işlemeye başlar. Zamanaşımının bir bozma kararıyla kesilmesi halinde zamanaşımı başlangıcı yeni vade gününün rastladığı; amme alacağının teminata bağlanması veya icranın kaza mercilerince durdurulması hallerinde zamanaşımı başlangıcı teminatın kalktığı ve durma süresinin sona erdiği tarihin rastladığı; takvim yılını takip eden takvim yılının ilk günüdür.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
BİRİNCİ BÖLÜM
ZAMANAŞIMI ve TERKİN
Madde 0104: Zamanaşımının işlememesi
Borçlunun yabancı memlekette bulunması, hileli iflas etmesi veya terekesinin tasfiyesi dolayısıyla hakkında takibat yapılmasına imkan yoksa bu hallerin devamı müddetince zamanaşımı işlemez.
Zamanaşımı, işlememesi sebeplerinin kalktığı günün bitmesinden itibaren başlar veya durmasından evvel başlamış olan cereyanına devam eder.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
BİRİNCİ BÖLÜM
ZAMANAŞIMI ve TERKİN
Madde 0105: Tabii afetler sebebiyle terkin
Yangın, yer sarsıntısı, yer kayması, su basması, kuraklık, don, zararlı hayvan ve haşarat istilası ve bunlara benzeyen afetler yüzünden zarara maruz kalan varlıklarının ve mahsullerinin en az üçte birini kaybedenler adına tahakkuk ettirilmiş ve afetlerin zarar verdiği gelir kaynakları ile ilgili amme alacakları Cumhurbaşkanı (1) kararıyla kısmen veya tamamen terkin olunur.
Bu madde hükmünden faydalanmak için afetin vukuu tarihinden itibaren 6 ay içinde ilgili amme idaresine yazı ile müracaat edilmesi şarttır.
Bu madde şümulüne giren bir zararın mevcut olup olmadığı mahalli il veya ilçe idare kurullarınca, zararın derecesi, Maliye Vekaletince genel olarak belirtilecek esaslar dahilinde ilgili amme idarelerince tespit olunur.
Vergi Usul Kanunu mevzuuna giren amme alacakları hakkında mezkur kanunun 105 inci maddesi hükümleri tatbik olunur.
(1) İcra Vekilleri Heyeti İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
BİRİNCİ BÖLÜM
ZAMANAŞIMI ve TERKİN
Madde 0106: Tahsil imkansızlığı sebebiyle terkin
(4108 sayılı Kanunun 15 inci maddesiyle değişen ve 02.06.1995 tarihinden geçerli olarak yürürlüğe giren şekli.) Yapılacak takip sonunda tahsili imkansız veya tahsili için yapılacak giderlerin alacaktan fazla bulunduğu anlaşılan ve 213 sayılı Kanun kapsamına giren amme alacaklarında 10 Türk Lirasına (10 Türk Lirası dahil), diğer amme alacaklarında 20 Türk Lirasına (20 Türk Lirası dahil) kadar (1) amme alacakları, amme idarelerinde terkin yetkisini haiz olanlar tarafından tahsil zamanaşımı süresi beklenilmeksizin terkin olunabilir. Cumhurbaşkanı (3) bu tutarları topluca veya ayrı ayrı on katına (2) kadar artırmaya yetkilidir.
(3505 sayılı Kanunun 25 inci maddesiyle 10.12.1988 tarihinden geçerli olarak eklenmiştir.) Maliye ve Gümrük Bakanı, yukarıdaki fıkra hükmüne göre terkin edilecek amme alacağının miktarını belirlemeye yetkilidir.
Terkin salahiyetini haiz olanlar bu salahiyetlerin tamamını veya bir kısmını mahalli makamlara bırakabilirler.
(1) İbare 28.02.2009 tarih ve 27155 Sayılı 1.Mükerrer Resmi Gazetede Yayınlanan Kanun ile Değişmiştir.
(2) İbare 28.02.2009 tarih ve 27155 Sayılı 1.Mükerrer Resmi Gazetede Yayınlanan Kanun ile Değişmiştir.
(3) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0107: Sırrın ifşası
(1)  (Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanunun tatbikinde vazifeli bulunan kimseler, bu vazifeleri dolayısıyla amme borçlusunun ve onunla ilgili kimselerin şahıslarına, mesleklerine, işlerine, muamele ve hesap durumlarına ait öğrendikleri sırlarla, gizli kalması lazım gelen diğer hususları ifşa ettikleri takdirde Türk Ceza Kanununun 239 uncu maddesine göre cezalandırılır.
(2)  (Fıkra 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
(3)  (22.07.1998 tarih ve 4369 sayılı Kanunun 82 nci maddesiyle yürürlükten kaldırılmıştır.)
(4)  (22.07.1998 tarih ve 4369 sayılı Kanunun 82 nci maddesiyle yürürlükten kaldırılmıştır.)
(5)  (22.07.1998 tarih ve 4369 sayılı Kanunun 82 nci maddesiyle yürürlükten kaldırılmıştır.)
(6) (07.08.2003 tarih ve 25192 sayılı Resmi Gazete de yayımlanan 4962 sayılı Kanunun 3 üncü maddesiyle eklenmiştir.) Bu Kanunun 41 inci maddesine göre amme alacağını tahsil yetkisi verilen kuruluşlara, yapacakları tahsile yönelik bilgilerin ve 22/A maddesine göre borcun olmadığına dair belgeyi arama zorunluluğu getirilen kurum ve kuruluşlara, ödeme ve işleme taraf olanlara ilişkin borç bilgilerinin verilmesi sırrın ifşaı sayılmaz; bu kurum ve kuruluşlarda vazifeli bulunan kimseler edindikleri bilgileri ifşa ettikleri takdirde birinci fıkra hükmüne göre cezalandırılırlar.1. Bu bilgilerin verilmesine ilişkin usul ve esaslar Maliye Bakanlığınca belirlenir.
1- İbare 28.02.2009 tarih ve 27155 Sayılı 1.Mükerrer Resmi Gazetede Yayınlanan Kanun ile Değişmiştir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0108: Artırmalara katılamayacak ve artırmalardan mal satın alamayacak olanlar
Bu kanunun tatbikinde vazifeli bulunan kimseler, bu kanun gereğince paraya çevrilecek malların artırmasına ne kendi adlarına, ne de diğer kimseler ad ve hesabına iştirak edemeyecekleri ve bu artırmalardan mal satın alamayacakları gibi, bu malları üçüncü şahıslar vasıtasıyla veya üçüncü şahıslara satın aldırıp onlardan beş sene müddetle teferruğ suretiyle dahi satın alamazlar. Bu memnuniyet, bunların eşlerine ve üçüncü dereceye kadar (bu derece dahil) kan ve sıhri hısımlarına da şamildir. Bu memnuniyet hilafına yapılan ihalelerin 99 uncu maddeye göre feshi istenebilir.
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu madde hükmüne aykırı hareket edenler üç aydan üç yıla kadar hapis cezası ile cezalandırılırlar.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0109: Takdir muamelelerine ve kararlara iştirak edemeyecek olanlar
Bu Kanunun tatbikatında satış komisyonu reis ve azasıyla, bilirkişiler ve yine bu kanunun tatbiki münasebetiyle kendilerine intikal edecek hadiselerin karara bağlanmasında itiraz komisyonları reis ve azası:
Kendilerine nişanlılarına ve boşanmış olsalar bile eşlerine,
Kan veya sıhri usul ve furuuna, evlatlığına veya kendisini evlat edinene yahut kan hısımlığında üçüncü (bu derece dahil), sıhri hısımlıkta bu hısımlığı meydana getiren evlenme ortadan kalkmış olsa bile üçüncü (bu derece dahil) dereceye kadar olan civar hısımlarına,
Kanuni temsilcisi veya vekili bulundukları kimselere, ait işlerin takdir muamelelerine ve bu işler hakkında verilecek kararlara iştirak edemezler.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0110: Amme alacağının tahsiline engel olanlar
Amme alacağının tahsili için hakkında takip muamelelerine başlanan borçlu kısmen veya tamamen tahsile engel olmak veya tahsili zorlaştırmak maksadıyla mallarından bir kısmını veya tamamını,
Mülkünden çıkararak, telef ederek yahut değerden düşürerek gerçek surette,
(Bent 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)Gizleyerek, kaçırarak muvazaa yolu ile başkasının uhdesine geçirerek veya aslı olmayan borçlar ikrar ederek, yahut alındılar vererek gerçeğe aykırı surette, varlığını yok eder veya azaltır ve geri kalan mallar borcu karşılamaya yetmezse altı aydan üç yıla kadar hapis cezası ile cezalandırılır.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0111: Gerçeğe aykırı bildirimde bulunanlar
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanuna göre istenen mal bildirimini gerçeğe aykırı surette yapanlarla, yaşayış tarzları mal bildirimine uymayanlar üç aydan bir yıla kadar hapis cezası ile cezalandırılır.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0112: Mal edinme ve artmalarını bildirmeyenler
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Usulü dairesinde mal bildiriminde bulunduktan sonra, edinilen mallarla, her türlü mallarında, kazanç ve gelirlerinde olan artmaları 61 inci madde hükümleri gereğince zamanında bildirmemek suretiyle amme alacağının tahsilini engellemiş veya zorlaştırmış olanlar bir seneye kadar hapis cezası ile cezalandırılır.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0113: Amme borçlusuna ait ellerinde bulundurdukları malları bildirmeyenler
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Amme borçlusuna ait ellerinde bulundurdukları malları 55 inci maddenin son fıkrası gereğince yapılan talebe rağmen bildirmeyenler altı aya kadar hapis cezası ile cezalandırılır.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0114: İstenecek bilgileri vermeyenler
Kendisine ödeme emri tebliğ olunan ve malı olmadığı yolunda bildirimde bulunan amme borçluları bu bildirim ile birlikte veya bildirim tarihinden itibaren 15 gün içinde:
En son kanuni ikametgah ve iş adreslerini,
Varsa devamlı mükellefiyetleri bulunan diğer tahsil dairelerini ve amme idarelerini ve bunlardaki hesap ve kayıt numaralarını bildirmek, nüfus kayıt suretini vermek mecburiyetindedirler.
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu vazifeyi makbul bir özre dayanmadan zamanında yerine getirmeyenler elli güne kadar adlî para cezası ile cezalandırılır.
(1) (Bu kısımda yer alan 100 liraya kadar hafif para cezası ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/1-b maddesiyle 01.01.2005 tarihinden geçerli olmak üzere metinde görüldüğü şekilde değiştirilmiştir.)
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
İKİNCİ BÖLÜM
YASAKLAR ve CEZALAR
Madde 0115: Suçların takibi
110 ila 114 üncü maddelerde yazılı suçlar, alacaklı amme idaresinin o mahaldeki en büyük memurunun ihbarı üzerine Cumhuriyet Savcılığı tarafından takip olunur.
Bu suçlar bir hükmi şahsın idare ve muamelelerini görme sırasında işlenmiş ise ceza, hükmi şahsın ortaklarından, mümessil ve vekillerinden, tasfiye memurlarından idare meclisi reis ve azasından, murakıp ve müfettişlerinden veya müstahdemlerinden muameleyi yapmış olanlar hakkında hükmolunur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Madde 0116: Kaldırılan kanun ve hükümler
Aşağıda yazılı kanun ve hükümler yürürlükten kaldırılmıştır:
5 Ağustos 1325 tarihli Tahsili Emval Kanunu,
2 Şubat 1327 tarihli Tahsili Emval Kanununun 11 ve 17 nci maddelerine müzeyyel fıkarat hakkındaki 18 Kanunusani 1331 tarihli kanun,
26/6/1332 tarihli Maadin Nizamnamesinin 57 nci maddesi,
19 Teşrinisani 1336 tarihli ve 48 sayılı kanun,
1 Teşrinievvel 1337 tarih ve 156 sayılı kanun ile 26/1/1939 tarih ve 3586 sayılı kanun 2 nci maddesi,
20/5/1933 tarih ve 2184 sayılı kanun,
23/12/1934 tarih ve 2656 sayılı kanun,
4/7/1934 tarih ve 2560 sayılı kanunun 2 nci maddesi,
4/7/1934 tarih ve 2566 sayılı kanunun 12 nci maddesi,
23/12/1935 tarih ve 2871 sayılı kanunun 6 ncı maddesinin son fıkrası,
21/8/1940 tarih ve 3911 sayılı kanun ve bu kanunun 3 üncü maddesi ile ilga edilen suveri tahsiliyesi bir kanunu mahsus ile muayyen olmayan tekalif ve rüsum hakkındaki 12 Kanunusani 1331 tarihli kanun,
7/6/1949 tarih ve 5432 sayılı Vergi Usul Kanununun 103 üncü maddesinin son fıkrasının (Mükellefin yapacağı vergi ödemeleri kabul olunmaz) hükmü ile 352 nci maddesi ve 377 nci maddesinin teminat olarak alınacak mallara ait hükümleri,
İcraat ve mukataatı vakfiyenin vergi ile birlikte tahsiline dair 27 Rebiulevvel 1331 tarihli kanunu muvakkat ile bu kanunu muaddil 16 Ramazan 1332 ve 26 Temmuz 1330 tarihli kanun,
Kanunların, vergi, resim ve harçların tahsil gecikme zammına ve tahsil zamanaşımına müteallik hükümleri.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Ek Madde 0001: Erken ödemede indirim
(4179 sayılı Kanunla eklenen ve 01.10.1996 tarihinde yürürlüğe giren şekli.) Amme alacağının kanuni ödeme süresinden önce ödenmesinde, aşağıda belirtilen indirim ve esaslar uygulanır:
Erken ödemelerde indirim, ödeme tarihinden kanuni ödeme süresinin son gününe kadar, her gün için aylık % 4 oranında uygulanır.
Kanuni ödeme süresinin sonunda artakalan tutarlar, erken ödeme sayılır ve diğer amme alacaklarına mahsup edilinceye kadar (1) numaralı bende göre işlem yapılır. Nakden iadelerde indirim uygulanmaz.
İndirim uygulanacak sürelerin hesabında bir ay 30 gün olarak kabul edilir ve ödemenin yapıldığı gün dikkate alınmaz.
Cumhurbaşkanı (1); (1) numaralı bentte yazılı oranı sıfıra kadar indirmeye % 8 e kadar artırmaya, amme alacaklarının nev i ve vadeleri itibariyle farklı oranlar tespit etmeye yetkilidir.
Bu madde hükümlerinden yararlanacak amme alacaklarını nev ileri ve dönemleri itibariyle sınırlamaya, münhasıran tahakkuk eden amme alacakları için uygulatmaya, indirimin yapılma şekli ve zamanı ile diğer usul ve esasları belirlemeye Maliye Bakanlığı yetkilidir.
(07.08.2003 tarih ve 25192 sayılı Resmi Gazete de yayımlanan 4962 sayılı Kanunun 4 üncü maddesiyle eklenmiştir.) Bu Kanunun 41 inci maddesine göre kredi kartı ve benzeri kartlar kullanılmak suretiyle komisyonsuz yapılan ödemelerde, bu madde hükmüne göre indirim uygulamasına esas alınacak ödeme tarihi, paranın alacaklı tahsil dairesi hesabına geçtiği gündür.
(1) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 28. Maddesi ile Cumhurbaşkanı şeklinde değişmiştir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0001: Tahsili Emval Kanununa göre başlamış takipler
Bu Kanunun yürürlüğe girdiği tarihten evvel Tahsili Emval Kanununa göre başlamış takiplere ait mütaakip muameleler bu kanunun hükümleri dairesinde cereyan eder.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0002: Bu Kanunun neşri tarihinde gecikme zammına tabi olmayan amme alacakları
Bu Kanunun 51 inci maddesindeki gecikme zamları, halen gecikme zammına tabi olmayan muaccel amme alacaklarından bu kanunun neşri tarihinde ödenmemiş olanların, neşir tarihinden itibaren altı ay içinde ödenmeyenleri hakkında da tatbik olunur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0003: Bu Kanuna göre takip edilecek vakıf mukataa ve müecceleler
Vakıflar İdaresince tahakkuk ettirilip mükelleflerine şahsan veya bulunamadıkları takdirde ilanen, tebliğ olunup da tebliğ tarihinden itibaren 10 gün içinde ödenmeyen vakıf mukataa ve müecceleleri hakkında da bu kanun hükümleri tatbik olunur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0004: (40 sayılı Kanunun 1 inci maddesiyle eklenmiştir.) Gelir, Kurumlar, dahilde alınan istihsal, nakliyat ve banka ve sigorta muameleleri vergilerinden, 1/1/1962 tarihinde vadesi geçmiş borcun bulunanlarda 48 inci maddeye göre yaptıkları tecil talepleri bu Kanunun yürürlüğe girmesinden önce reddedilmiş olanlar ile haklarında aynı madde uygulanmış bulunanların (İktisadi Devlet Teşebbüsleri hariç) bu Kanunun yürürlük tarihinden itibaren bir ay içinde tahsil dairesine yazı ile müracaat etmeleri şartı ile; son durumları yeniden incelenir.
Bu inceleme sonunda, zor durumda bulundukları anlaşılanların, bakiye borçları (Bu Kanunun şümulüne giren borçlardan 1/1/1962 tarihi ile Kanun yürürlük tarihi arasında cebren veya rızaen tahsilat yapılmış ise taksitlendirilmek suretiyle tecil edilecek miktar borç bakiyesidir.) Maliye Bakanlığınca, 48 inci maddedeki iki yıl kaydı ile bağlı olmaksızın; 1962 bütçe yılı sonunu tecavüz etmeyecek şekilde; taksitlendirilmek suretiyle münasip müddetle bir defaya mahsus olmak üzere tecil olunabilir.
Kanunun teminat istenmesi, faiz aranması, haczedilmiş malların teminat yerine geçmesi, teminatın değiştirilmesi ve değerini kaybeden teminatın tamamlanması ile ilgili hükümleri mahfuzdur.
Maliye Bakanlığı bu madde ile tanınan tecil yetkisini kısmen veya tamamen mahalli teşkilata devredebilir.
Tecil şartlarına riayet edilmemesi; tahsil dairesince yapılacak yazılı tebliğ üzerine 15 gün içinde değerini kaybeden teminatın veya mahcuz malların tamamlanmaması veya yerine başkalarının gösterilmemesi hallerinde amme alacağı muaccel olur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0005: (85 sayılı Kanunun 1 inci maddesiyle eklenen ve 23.10.1962 tarihinden geçerli olarak yürürlüğe giren şekli.) Gelir, kurumlar ve dahilde alınan istihsal vergilerinden 1/1/1962 tarihinde vadesi geçmiş bulunan sınai işletmeler borçlularından (İktisadi Devlet Teşebbüsleri hariç) 48 inci maddeye göre yaptıkları tecil talepleri 40 sayılı kanunun yürürlüğünden önce reddedilmiş olanlarla, haklarında mezkur madde hükmü uygulanmış bulunanlar ve geçici 4 üncü maddeye göre yaptıkları tecil talepleri reddedilmiş olanlarla, haklarında mezkur madde hükmü uygulanmış bulunanlar bu kanunun yürürlüğü tarihinden itibaren bir ay içinde Maliye vergi tahsil dairelerine yazı ile müracaat etmeleri şartıyla son durumları yeniden incelenir.
Yapılan incelemede borçlunun, mevcut sınai tesisi satılmaksızın veya sınai tesisin faaliyetinin devamına imkan bırakmayacak veya ağır şekilde sekteye uğratacak tedbirlere baş vurulmaksızın borcunu ödeyemeyeceği anlaşıldığı takdirde bir defaya mahsus olmak üzere bakiye borçları (500) bin liraya kadar (500 000 lira dahil) olanların borçları Maliye Bakanlığınca, (500) bin liradan yukarı olanların borçları Bakanlar Kurulunca (5) seneye kadar tecil olunabilir.
Gerekirse taksitlerin tahsiline en çok üçüncü yıl sonunda başlanır.
Evvelce faaliyette bulunduğu halde bu kanunun yürürlüğü tarihinde mali imkansızlıkları yüzünden faaliyetini tatil etmiş bulunan sınai müesseselerin bu hükümden istifadeleri, tecil muamelesinin ikmalinden itibaren en geç (6) ay içinde tekrar faaliyete geçmelerine bağlıdır.
Kanunun, teminat istenmesi, faiz aranması, haczedilmiş malların teminat yerine geçmesi, teminatın değiştirilmesi ve değerini kaybeden teminatın tamamlanması ile ilgili hükümleri mahfuzdur.
Maliye Bakanlığı bu madde ile tanınan tecil yetkisini kısmen veya tamamen mahalli teşkilatına devredebilir.
Tecil şartlarına riayet edilmemesi, vergi tahsil dairelerince yapılacak yazılı tebliğ üzerine (15) gün içinde değerini kaybeden teminatın veya mahcuz malların tamamlanmaması veya yerine başkalarının gösterilmemesi hallerinde amme alacağı muaccel olur.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0006: (2975 sayılı Kanunun 9 uncu maddesiyle eklenmiştir.) Bu Kanunun değişik 51 ve 52 nci madde hükümleri, 1/3/1984 tarihinden önce vadesi geldiği halde ödenmemiş amme alacakları hakkında da 1/3/1984 tarihinden itibaren uygulanır.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0007:
(3946 sayılı Kanunun 5 inci maddesiyle eklenen ve 31.12.1993 tarihi gçerli olarak yürürlüğe giren şekli.) Bu maddenin yürürlüğe girdiği tarihten önce, bu Kanunun 3505 sayılı Kanunun 24 üncü maddesi ile değişik 51 inci maddesinin üçüncü fıkrası uyarınca asıl addolunan alacakların tahsiline devam edilir ve bu alacaklara asıl addolundukları tarihten ödendikleri tarihe kadar geçen süre için gecikme zammı tatbik edilir.
213 sayılı Vergi Usul Kanununa göre uygulanan kaçakçılık, ağır kusur ve kusur cezalarından vadesi bu maddenin yürürlüğe girdiği tarihten önce olanlara gecikme zammı tatbik edilmez.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0008:
31/12/2028 (2)(4) tarihine kadar uygulanmak üzere, özelleştirme kapsamına alınan kuruluşlar dahil 08.06.1984 tarihli ve 233 sayılı Kanun Hükmünde Kararname hükümlerine tabi iktisadi devlet teşekkülleri ve kamu iktisadi kuruluşları ile bunların müesseseleri, bağlı ortaklıkları ve iştirakleri, 18.06.1999 tarihli ve 4389 sayılı Kanuna tabi faaliyeti devam eden kamu bankaları, büyükşehir belediyeleri, belediyeler, il özel idareleri ve bunlara ait tüzel kişilerin veya bunlara bağlı müstakil bütçeli ve kamu tüzel kişiliğini haiz kuruluşların, Devlete ait olan ve bu Kanun kapsamına giren borçlarına karşılık, mülkiyeti bu idarelere ait ve üzerinde herhangi bir takyidat bulunmayan taşınmazlarından merkezi yönetim kapsamındaki kamu idarelerince(2) ihtiyaç duyulanlar ile 29/6/2001 tarihli ve 4706 sayılı Hazineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanun(3) kapsamında değerlendirilecek olanlar, 04.01.2002 tarihli ve 4734 sayılı Kanunun 6 ncı maddesine göre oluşturulacak komisyon tarafından takdir edilecek değeri üzerinden, borçlu kurumun da uygun görüşü alınarak bütçenin gelir ve gider hesaplarıyla ilişkilendirilmeksizin Maliye Bakanlığınca satın alınabilir.
Bu idarelerin satın alınan taşınmazlarının tapu işlemlerine esas olan ve yukarıda belirtilen şekilde tespit edilen değerine eşit tutarda Devlete ait olan ve bu Kanun kapsamına giren borçları terkin edilir.
Bu madde hükmü, yukarıda sayılan kuruluşlar dışında kalan, borcunu ödemede çok zor duruma düştüğü inceleme raporu ile tespit edilen ve vergi dairelerine bu Kanun kapsamına giren borcu bulunan diğer mükelleflerin (tüzel kişiliği bulunanların ortaklarına ait olanlar dahil) taşınmazları için de uygulanabilir.
Bu maddenin uygulanmasına ilişkin esas ve usuller Maliye Bakanlığınca belirlenir.
(1) Bu Bölümde Geçen 31.12.2009 ibaresi 05.02.2010 tarih ve 27484 sayılı Resmi Gazetede yayımlanan 5951 sayılı Kanun ile 31/12/2014 şeklinde Değiştirilmiştir.
(2) 15.06.2012 Tarih ve 28324 Sayılı Resmi gazetede Yayınlanan 6322 Sayılı Kanun ile birinci fıkrasında yer alan 31/12/2014 ibaresi 31/12/2023 şeklinde, genel bütçeye dahil daireler ve katma bütçeli idarelerce ibaresi merkezi yönetim kapsamındaki kamu idarelerince şeklinde, 29.1.2004 tarihli ve 5084 sayılı Kanun ibaresi 29/6/2001 tarihli ve 4706 sayılı Hazineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanunun ek 3 üncü maddesi şeklinde değiştirilmiştir.
(3) 18.04.2013 Tarih ve 28622 Sayılı Resmi Gazetede Yayınlanan 6456 Sayılı Kanun ile birinci fıkrasında yer alan 4706 sayılı Hazineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanunun ek 3 üncü maddesi ibaresi 4706 sayılı Hazineye Ait Taşınmaz Malların Değerlendirilmesi ve Katma Değer Vergisi Kanununda Değişiklik Yapılması Hakkında Kanun şeklinde değiştirilmiştir.
(4) 28.12.2023 Tarih ve 32413 Sayılı Resmi Gazetede Yayımlanan 7491 Sayılı Kanunun 5. Maddesi ile 31/12/2023 ibaresi 31/12/2028 şeklinde değişmiştir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Geçici Madde 0009:
(08.04.2006 tarih ve 26133 sayılı Resmi Gazete de yayımlanan 5479 sayılı Kanunun 6 ncı maddesiyle eklenmiştir.) Bu maddenin yürürlüğe girdiği tarihten önce, bu Kanunun 79 uncu maddesine göre tebliğ edilen haciz bildirisine süresinde itiraz etmemiş olan ancak haciz bildirisinin tebliğinden itibaren 79 uncu maddede düzenlenen bir yıllık dava açma süresi geçmemiş bulunan üçüncü şahıslarca, kalan süre içinde menfi tespit davası açılabilir.
Bu maddenin yürürlüğe girdiği tarih itibarıyla, bu Kanun uyarınca düzenlenen ödeme emrine itiraz etmiş ve kısmen veya tamamen itirazı reddolunan üçüncü şahıslardan; menfi tespit davası açma hakkı bulunmayanlar ile takip konusu amme alacağının asıl amme borçlusu tarafından ödenmiş olması nedeniyle borçlu sıfatı sona ermiş olanlardan, bu Kanunun 58 inci maddesinin beşinci fıkrası uyarınca hesaplanmış ve tahsil edilmemiş olan haksız çıkma zammının tahsilinden vazgeçilir.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Madde 0117: Yürürlük
Bu Kanun 1 Ocak 1954 tarihinde yürürlüğe girer.
ÜÇÜNCÜ KISIM
ZAMANAŞIMI, TERKİN, YASAKLAR ve CEZALAR ve SON HÜKÜMLER
ÜÇÜNCÜ BÖLÜM
SON HÜKÜMLER
Madde 0118: Yürütmeye memur olanlar
Bu Kanun hükümlerini İcra Vekilleri Heyeti yürütür.
Geçici Madde 0001:
Orman Kanununun bu Kanunla değişik 71 inci maddesi hükümleri uyarınca geçmişe yönelik herhangi bir tazminat farkı ödenmez.
Yükleyen: yasinuzunoglu
