3646 sayılı Tarım İşletmeleri Genel Müdürlüğü Adına Tescil Edilecek Taşınmaz Mallar Hakkında Kanun
Yayımlandığı Resmî Gazete Tarihi: 25.05.1990
Yayımlandığı Resmî Gazete Sayısı: 20528
Kabul Tarihi	16.05.1990
Madde 0001: Amaç
Bu Kanunun amacı;
Mülga 5433 sayılı Kanunla Devlet Üretme Çiftlikleri Genel Müdürlüğüne intikal eden taşınmaz mallar ile sonradan bu Genel Müdürlüğün Genel ve Katma Bütçeleriyle döner sermayesinden alınmış veya yapılmış taşınmaz mallar ve bunların üzerinde diğer kurum ve kuruluşlarca yapılan bina ve tesislerin,
Hazineye ait olup da hara ve inekhanelere veya bunlar tarafından kullanılmak üzere Tarım Orman ve Köyişleri Bakanlığına veya mülga Veteriner İşleri Genel Müdürlüğüne tahsisli taşınmaz mallar ve bunların üzerindeki bina ve tesislerin,
Hazineye ait olup da, yukarıda bahsi geçen kuruluşların tasarrufunda bulunan diğer taşınmaz mallar ile bunların üzerinde diğer kurum ve kuruluşlarca yapılmış bulunan bina ve tesislerin,
Tarım İşletmeleri Genel Müdürlüğü adına tescilini sağlamaktır.
Madde 0002: Tescil işlemleri
1 inci maddede belirtilen taşınmaz mallar ve üzerindeki binalar ile tesisler, tapuda Tarım İşletmeleri Genel Müdürlüğü tüzelkişiliği adına tescil edilir. Bu tescil işlemleri;
1 inci maddenin (a) fıkrasında belirtilen taşınmaz mallar için doğrudan doğruya,
Aynı maddenin (b) ve (c) fıkralarında belirtilen taşınmaz mallar için ise, Tarım İşletmeleri Genel Müdürlüğü tarafından Maliye ve Gümrük Bakanlığından alınacak muvafakat ile birlikte,
Tarım İşletmeleri Genel Müdürlüğünün tapu sicil müdürlüklerine müracaatı üzerine yapılır.
Madde 0003: İhtilaflı taşınmaz mallar
Tescile konu olan taşınmaz mallarla ilgili adli ve idari davalarda, Tarım İşletmeleri Genel Müdürlüğü taraf olarak kabul edilir.
Madde 0004: Sermayeye ilave
1 inci maddeye göre tescili yapılan taşınmaz mallardan daha önce sermayeye ilave edilmiş olanlar dışında kalanların, tescili ve diğer şartları Yüksek Planlama Kurulunun vereceği karara göre yapılır.
Madde 0005: İstisna
Mülkiyeti Hazineye ait olup da Milli Savunma Bakanlığı adına tahsisli bulunan; ancak, geçici olarak 1 inci maddede ismi geçen mülga kuruluşların kullanımına verilmiş bulunan taşınmaz mallar,bu Kanun hükümlerine tabi değildir.
(03.05.2001 tarih ve 4670 sayılı Kanunun 1 inci maddesiyle eklenen ve 10.05.2001 tarihinden geçerli olarak yürürlüğe giren şekli.) Tarım ve Köyişleri Bakanlığı tarafından kuruluş ve hibe ediliş amaçları doğrultusunda kullanılması zorunlu bulunan yetiştirme ve deneme çiftliklerinden Bandırma-Marmara Hayvancılık Araştırma Enstitüsü, Lalahan-Hayvancılık Merkez Araştırma Enstitüsü, Yerköy-Tiftik Keçisi Araştırma Enstitüsü ve Konya/Ereğli-Koyunculuk Üretme İstasyonuna ait bina, tesis ve araziler hakkında da bu Kanun hükümleri uygulanmaz.
Madde 0006: Muafiyet
Bu Kanun uyarınca yapılacak tescil işlemleri, her türlü vergi, resim ve harçtan muaftır.
Madde 0007: Yürürlük
Bu Kanun yayımı tarihinde yürürlüğe girer.
Madde 0008: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
