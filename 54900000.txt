5490 sayılı Nüfus Hizmetleri Kanunu
Yayımlandığı Resmî Gazete Tarihi: 29.04.2006
Yayımlandığı Resmî Gazete Sayısı: 26153
Kabul Tarihi	25.04.2006
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Genel Gerekçe İçin Tıklayın
Madde 0001: Amaç
( 1 ) Bu Kanunun amacı; kişinin doğumundan ölümüne kadar kişisel ve medeni durumuna, uyrukluğuna ve bunlarda meydana gelebilecek değişikliklere ait doğal ve hukuki olayların belirlenip saptanması, bu amaçla düzenlenmiş kütüklere yazılması, elektronik ortamda ulusal adres veri tabanının oluşturulması, nüfus kayıtları ile adres bilgilerinin ilişkilendirilmesini sağlamaktır.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Madde 0002: Kapsam
( 1 ) Bu Kanun, Türk vatandaşları , doğumla Türk vatandaşı olup da çıkma izni almak suretiyle Türk vatandaşlığını kaybedenler ve bunların altsoyları(1) ile Türkiye de bulunan yabancıların nüfus hizmetlerinin düzenlenmesine, yürütülmesine ve geliştirilmesine ilişkin esas ve usûl hükümlerini kapsar.
(1) 18.05.2012 Tarih ve 28296 Sayılı Resmi Gazetede Yayınlanan Yönetmelik ile birinci fıkrasına Türk vatandaşları ibaresinden sonra gelmek üzere , doğumla Türk vatandaşı olup da çıkma izni almak suretiyle Türk vatandaşlığını kaybedenler ve bunların altsoyları ibaresi eklenmiştir.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
(1) Bu Kanunda geçen;
a. Adres: Herhangi bir toprak parçası veya binanın coğrafi konumu ve işlevi açısından tanımlanmasını,
b. Adres beyan formu: Adreslerin bildiriminde kullanılan, şekli ve içeriği Bakanlıkça belirlenen formu,
c. Adres bileşenleri:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Değişmiştir.) İl, ilçe, köy ve köy bağlıları, mahalle, bulvar, cadde, sokak, bina, dış kapı numarası, iç kapı numarası, posta kodu gibi adres bilgisine ulaşmak için gerekli sözel ve mekânsal verileri,
ç. Adres Paylaşımı Sistemi:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Yürürlükten Kaldırılmıştır.)
d. Aile: Aynı soydan olup, bir aile sıra numarası altında kayıtlı olan kişiler ile onların eş ve çocuklarını,
e. Aile kütüğü: Nüfus olaylarına ilişkin kayıtların kağıt veya elektronik ortamda tutulduğu kütüğü,
f. Aile sıra numarası: Ailelerin aile kütüğüne yazılış sırasına göre verilen numarayı,
g. Bakanlık: İçişleri Bakanlığını,
ğ. Dayanak belgesi: Aile kütüğüne işlenen nüfus olaylarının dayanağı olan form, tutanak, mahkeme kararı, noter senedi, doğum veya ölüm raporu gibi resmi belgeler ile bunların yedeklerini,
h. Değerli kağıtlar:  (Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Değişmiştir.) Değerli kâğıtlar: Kimlik kartını, uluslararası aile cüzdanını ve mavi kartı,
ı. Diğer adres: Yerleşim yeri adresi dışında kalan yerleri,
i. Genel Müdürlük: Nüfus ve Vatandaşlık İşleri Genel Müdürlüğünü,
j. İl müdürlüğü: İl nüfus ve vatandaşlık müdürlüğünü,
k. Kimlik Paylaşımı Sistemi:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Değişmiştir.) Merkezi veri tabanında tutulan kayıtların kurumlar ve kamu hizmeti sunan tüzel kişiler ile paylaşıldığı sistemi,
l. Kurum: Genel Müdürlük dışındaki diğer kamu kurum ve kuruluşlarını,
m. Mavi Kart: (Bent 18.05.2012 tarih ve 28296 sayılı Resmi Gazetede yayımlanan 6304 Sayılı Kanun ile Eklenmiştir) Doğumla Türk vatandaşı olup da çıkma izni almak suretiyle Türk vatandaşlığını kaybedenler ve bunların 29/5/2009 tarihli ve 5901 sayılı Türk Vatandaşlığı Kanununun 28 inci maddesinde belirtilen altsoylarına verilen ve söz konusu maddede belirtilen haklardan faydalanabileceklerini gösteren resmi belgeyi,
n. Mavi Kartlılar Kütüğü: (Bent 18.05.2012 tarih ve 28296 sayılı Resmi Gazetede yayımlanan 6304 Sayılı Kanun ile Eklenmiş ve diğer bentler buna göre teselsül ettirilmiştir. ) Doğumla Türk vatandaşı olup da çıkma izni almak suretiyle Türk vatandaşlığını kaybedenler ve bunların altsoylarının kayıtlarının elektronik ortamda tutulduğu kütüğü,
o. Merkezi veri tabanı:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Değişmiştir.) Genel Müdürlükçe elektronik ortamda tutulan verileri,
ö. MERNİS:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Değişmiştir.) Merkezî Nüfus İdaresi Sistemini,
p. Numaralama: Mahalle, semt, meydan, bulvar, cadde, sokak ve bina gibi adres bileşenlerine isim veya numara verilmesi işlemini,
r. Nüfus cüzdanı:  (Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Değişmiştir.) Kimlik kartı: Kişinin Türk vatandaşı olduğunu ve aile kütüğüne kayıtlı bulunduğunu gösteren Türkiye Cumhuriyeti kimlik kartını,
s. Nüfus hizmetleri: Nüfus olaylarına ve kişinin nüfusa ve yerleşim yeri adresine ilişkin bilgilerinin toplanmasına, nüfus kütüklerine geçirilmesine, korunmasına ve gerektiğinde tasnif edilerek değerlendirilmesine dair iş ve işlemleri,
ş. Nüfus kaydı: Aile kütüğüne işlenmiş kişisel bilgileri,
t. Nüfus kayıt örneği: Aile kütüğüne işlenmiş kişisel bilgilerin özetlerini gösterir belgeyi,
u. Nüfus kütüğü: Aile kütüğü, özel kütük ve yedeklerinden oluşan kayıtların tümünü,
ü. Nüfus müdürlüğü: İlçe nüfus müdürlüğünü,
v. Nüfus müdürü: İlçe nüfus müdürünü,
y. Nüfus olayı: Doğum, ölüm, evlenme, boşanma, evlat edinme, tanıma, kayıt düzeltme, soybağının düzeltilmesi, gaiplik gibi kişisel durumlarda değişiklik meydana getiren olayı,
z. Özel kütük: Doğum, evlenme, boşanma, ölüm, kayıt düzeltme ve diğer olaylar şeklinde tutulan ve ayrı ayrı tasnif edilen dayanak belgelerinin konulduğu dosyayı,
aa. Ulusal adres veri tabanı: Adres bilgilerinin tutulduğu merkezi veri tabanını,
bb. Uluslararası aile cüzdanı: Bir aileyi oluşturan eş ve çocukların kimlik bilgilerini kapsayan ve uyruğunu kanıtlayan çok dilli resmi belgeyi,
cc. Vekâletname:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Değişmiştir.) Temsil yetkisini kapsayan noterden onaylı belgeyi,
çç. Yabancılar kütüğü:  (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanun ile Değişmiştir.) Kimlik numarası verilen yabancıların kayıtlarının elektronik ortamda tutulduğu kütüğü,
dd. Yapı belgeleri: Yapı Ruhsat Formu, Yapı Kullanma İzin Belgesi, yanan ve yıkılan yapılar formunu ve binalar cetvelini,
ee. Yerleşim yeri adresi: Sürekli kalma niyetiyle oturulan yeri,
ff. Biyometrik veri: (Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanun ile Eklenmiştir) Elektronik sistemler aracılığı ile kimlik tespit ve kimlik doğrulama işlemlerinin gerçekleştirilmesini sağlamak amacıyla alman parmak izi, damar izi ve el ayasından elde edilen kişiye özgü verileri,
gg) Veri Paylaşımı Kurulu: (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Eklenmiştir) Merkezî veri tabanında yer alan bilgilerin paylaşımına ilişkin talepleri değerlendirmek üzere oluşturulan kurulu,
ğğ) Yetkili idare: (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 1. Maddesi ile Eklenmiştir) Adres numaralama veya yapı belgeleri düzenleme yetki ve sorumluluğu verilen idareleri,
hh) Yetkili idare: (Bent 28.07.2020 Tarih ve 31199 Sayılı Resmi Gazetede Yayımlanan 7252 Sayılı Kanunun 8. Maddesi ile Eklenmiştir) Elektronik Kimlik Doğrulama Sistemi: Türkiye Cumhuriyeti kimlik kartının elektronik kimlik doğrulama işlemlerinde kullanılabilmesini sağlayan sistemi,
ifade eder.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0004: Nüfus hizmetleri yetkilileri
( 1 ) Nüfus hizmetleri, Bakanlığın merkez ve taşra teşkilatı ile dış temsilcilikler tarafından yürütülür.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0005: Hukuki mahiyeti
(1) Nüfus kütükleri; kişilerin kimliklerinin, yerleşim yeri adreslerinin, aile bağlarının, vatandaşlık durumlarının ve şahsi hallerinin belirlenmesi amacıyla ilçe ve aile esasına göre nüfus olaylarının tescil edildiği, daimi olarak saklanması gerekli resmi belgelerdir.
(2) Aile kütüğü ve özel kütüklerde tutulan kayıtlar ile yedekleri ve bunlardan çıkarılan kayıt örnekleri aynı hukuki değere sahiptir. Kayıtlar arasında farklılık olduğu takdirde, aksi sabit oluncaya kadar kayda esas olan dayanak belgesi geçerlidir.
(3) (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 2. Maddesi ile Eklenmiştir) Bakanlık, elektronik ortamda tutulan aile kütüklerinde kişiye ait tek bir kaydın tutulmasına, kişi ve olay kayıtlarının Türkiye Cumhuriyeti kimlik numarası ile ilişkilendirilmesine yetkilidir. Bu durumda diğer kanunların bu maddeye aykırı hükümleri uygulanmaz.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0006: Nüfus kütüklerinin tutulması
( 1 ) Nüfus olayları, iletişim ağı kullanılarak nüfus müdürlüklerindeki aile kütüklerine ve merkezi veri tabanına tescil edilir.
( 2 ) Bakanlık, doğal afet ve olağanüstü hallere karşı kesintisiz olarak hizmet verilmesini sağlamak amacıyla, merkezi veri tabanının yedeğinin farklı bir yerde tutulmasını sağlar.
( 3 ) Kağıt ortamındaki aile kütüklerinin her sayfasına cilt ve sayfa sıra numaraları konur. Kütüğün sonuna kaç sayfadan ibaret olduğu yazılır. Sayfa birleşim yerleri asliye hukuk mahkemesince mühürlenerek sonu onaylanır.
( 4 ) Nüfus kütüklerinin tutulmasına ilişkin usûl ve esasları belirlemeye, mevzuat ve sistemdeki gelişmelere bağlı olarak değiştirmeye ve kağıt ortamında tutulan aile kütüklerini uygulamadan kaldırmaya Bakanlık yetkilidir.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0007: Aile kütüklerinde bulunması gereken kişisel bilgiler
(1) Her mahalle veya köy için ayrı aile kütüğü tutulur. Aile kütüklerinde aşağıdaki bilgiler bulunur:
a. Türkiye Cumhuriyeti kimlik numarası.
b. Kayıtlı bulunduğu il, ilçe, köy veya mahalle adı ile cilt, aile ve birey sıra numarası.
c. Kişinin adı ve soyadı, cinsiyeti, baba ve ana adı ile soyadları, evli kadınların önceki soyadları.
ç. Doğum yeri ile gün, ay ve yıl olarak doğum tarihi ve kütüğe kayıt tarihi.
d. Evlenme, boşanma, soybağının kurulması veya reddi, ölüm, vatandaşlığın kazanılması veya kaybedilmesi gibi kişisel durumda meydana gelen değişiklik veya yetkili makamlarca yapılan düzeltmeler.
e. Dini.
f. Medeni hali.
g. Yerleşim yeri adresi.
ğ. Fotoğrafı.
h. (Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanun ile Eklenmiştir) Biyometrik verisi.
ı. (Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 3. Maddesi ile Eklenmiştir) Velayete ve vesayete ilişkin bilgileri.
(a), (g), (ğ), (h) ve (ı) bentlerinde belirtilen kayıtlar sadece elektronik ortamda tutulur. (1)(2)
(2) Türkiye de aile kütüğü bulunmayan ve yabancı ülkelerde oturan vatandaşlar Bakanlığın göstereceği bir nüfus müdürlüğünde açılacak aile kütüğüne kaydedilir.
(1) ((a), (g) ve (ğ) bentlerinde belirtilen kayıtlar sadece elektronik ortamda tutulur. şeklindeki cümle 27.01.2016 Tarih ve 29606 Sayılı Resmi Gazetede Yayımlanan 6661 Sayılı Kanun İle görüldüğü şekilde değiştirilmiştir.)
(2) (a), (g), (ğ) ve (h) bentlerinde belirtilen kayıtlar sadece elektronik ortamda tutulur. İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 3. Maddesi ile (a), (g), (ğ), (h) ve (ı) bentlerinde belirtilen kayıtlar sadece elektronik ortamda tutulur. şeklinde değişmiştir.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0008: Yabancıların kayıtlarının tutulması
(Madde Başlığı ve Madde 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 32. Maddesi ile Değişmiştir.)
(1) 4/4/2013 tarihli ve 6458 sayılı Yabancılar ve Uluslararası Koruma Kanunu kapsamındaki yabancılara kimlik numarası vermeye, bunları yabancılar kütüğüne kaydetmeye ve herhangi bir işlem sebebiyle Türkiye'de bir kamu kurumuna veya dış temsilciliklerimize müracaat eden yabancılara, talep etmeleri hâlinde yabancı kimlik numarası (YKN) vermeye Bakanlık yetkilidir. Diplomatik misyon mensupları bu hükmün kapsamı dışındadır.
(2) Yabancı kimlik numarasının geçerlilik süresi, başvuru esnasında ve sonrasında istenilecek belgeler ile diğer hususlar İçişleri Bakanlığınca çıkarılacak yönetmelikle belirlenir.
İKİNCİ KISIM
Nüfus Hizmetlerinin Yürütülmesi
BİRİNCİ BÖLÜM
Yetkililer ve Nüfus Kütükleri
Madde 0008/A: Mavi Kartlıların kayıtları
Madde 18.05.2012 tarih ve 28296 sayılı Resmi Gazetede yayımlananı 6304 Sayılı Kanun ile Eklenmiştir.
(1) Doğumla Türk vatandaşı olup da çıkma izni almak suretiyle Türk vatandaşlığını kaybedenler ve bunların 5901 sayılı Kanunun 28 inci maddesinde belirtilen altsoyları, Genel Müdürlükçe elektronik ortamda tutulan Mavi Kartlılar Kütüğüne kaydedilir. Bu Kütüğe kaydedilenler, her türlü nüfus olaylarını yurt içinde nüfus müdürlüklerine, yurt dışında ise dış temsilciliklere beyan etmekle yükümlüdürler.
İKİNCİ KISIM
Nüfus Hizmetlerinin Yürütülmesi
İKİNCİ BÖLÜM
Nüfus Kayıtlarının Özellikleri
Madde 0009: Gizlilik
( 1 ) Nüfus kayıtları ve bu kayıtların tutulmasına dayanak olan belgeler gizlidir. Bunlar, yetkili ve sorumlu memurlar ile teftiş ve denetim yetkisi olanlar dışında kimse tarafından görülüp incelenemez. Mahkemeler bu hükmün dışındadır.
( 2 ) Nüfus kayıtlarına bu bilgileri işleyen memurlar ve Kimlik Paylaşımı Sistemi kapsamında nüfus kayıtlarından faydalanan diğer görevliler de bu gizliliğe uymak zorundadırlar. Bu yükümlülük, kamu görevlilerinin görevlerinden ayrılmalarından sonra da devam eder.
İKİNCİ KISIM
Nüfus Hizmetlerinin Yürütülmesi
İKİNCİ BÖLÜM
Nüfus Kayıtlarının Özellikleri
Madde 0010: Resmi işlemlerde esas alınması
( 1 ) Kurumlarda kişiyle ilgili olarak yapılan işlemlerde nüfus kayıtları esas alınır. Kayıtlar arasında farklılık olması halinde nüfus kayıtlarında değişiklik yapılmaz, usûlüne göre diğer kayıtlar düzeltilir.
İKİNCİ KISIM
Nüfus Hizmetlerinin Yürütülmesi
ÜÇÜNCÜ BÖLÜM
Nüfus Kütüklerinin Tutulmasına İlişkin Esaslar
Madde 0011: Tescil mecburiyeti
( 1 ) Türkiye Cumhuriyeti vatandaşı olan her kişi yurt içinde nüfus müdürlüğüne, yurt dışında dış temsilciliğe müracaatla kendisini nüfus kütüklerine yazdırmaya ve kimlik kartı (1) almaya mecburdur. Ergin olmayanların nüfus olaylarını yazdırıp kimlik kartlarını (1) almaya veli, vasi veya kayyımları, bunların bulunmaması halinde, çocukları yanlarında bulunduranlar ile 24.05.1983 tarihli ve 2828 sayılı Sosyal Hizmetler ve Çocuk Esirgeme Kurumu Kanununun yetkili kıldığı kuruluş yetkilileri görevlidirler.
( 2 ) Türk vatandaşlığını sonradan kazanmış olanlar da vatandaşlığı kazandıkları tarihten itibaren nüfus kütüğüne geçirilir. (1) (27.01.2016 Tarih ve 29606 Sayılı Resmi Gazetede Yayımlanan 6661 Sayılı Kanun İle birinci fıkrasında yer alan nüfus cüzdanı ibaresi kimlik kartı ve nüfus cüzdanlarını ibaresi kimlik kartlarını şekilde değiştirilmiştir.)
İKİNCİ KISIM
Nüfus Hizmetlerinin Yürütülmesi
ÜÇÜNCÜ BÖLÜM
Nüfus Kütüklerinin Tutulmasına İlişkin Esaslar
Madde 0012: Tescilde dayanak belgesi zorunluluğu
( 1 ) Nüfus kütüklerine düşülen kişisel durumla ilgili her kayıt ve açıklamanın bu Kanuna göre yetkili kılınmış görevlilerce, usûlüne ve örneğine uygun olarak düzenlenmiş belgelere dayandırılması zorunludur.
( 2 ) Nüfus olaylarını tescil eden memurlar tarafından her işlem sonunda dayanak belgeleri aile kütüklerine işlendikten sonra imzalanır ve bir nüshası arşivlenmek üzere Genel Müdürlüğe gönderilecek olan ilgili özel kütüğe konulur.
İKİNCİ KISIM
Nüfus Hizmetlerinin Yürütülmesi
ÜÇÜNCÜ BÖLÜM
Nüfus Kütüklerinin Tutulmasına İlişkin Esaslar
Madde 0013: Tescil
( 1 ) Yetkili kişi ve kuruluşlarca bildirilen nüfus olaylarına ilişkin belge ve tutanaklar bu Kanun hükümlerine göre tescil edilir. Bakanlık her türlü nüfus işlemlerinde elektronik imza kullanılmasına karar vermeye yetkilidir.
İKİNCİ KISIM
Nüfus Hizmetlerinin Yürütülmesi
ÜÇÜNCÜ BÖLÜM
Nüfus Kütüklerinin Tutulmasına İlişkin Esaslar
Madde 0014: Kaydın kapatılması ve yeniden açılması
( 1 ) Nüfus kaydının kapatılması; ölüm, gaiplik, Türk vatandaşlığının kaybı, evlenme, boşanma, evlat edinilme, soybağının düzeltilmesi veya reddi gibi olaylar nedeniyle bir kaydın üzerinde işlem yapılamaz hale getirilmesidir.
( 2 ) Kaydın kapatılmasına ilişkin sebep ortadan kalktığında veya kaydın yeniden açılmasını gerektirecek yeni bir sebep ortaya çıktığında kayıt yeniden açılır. Kaydın açılmasından sonra kişisel durumda meydana gelmiş olan olaylar kişinin kaydına işlenir.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0015: Bildirim yükümlülüğü ve süresi
(Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 5. Maddesi ile Değişmiştir.)
(1) Sağ olarak dünyaya gelen her çocuğun, doğumdan itibaren Türkiye'de otuz gün içinde nüfus müdürlüğüne, yurt dışında ise altmış gün içinde dış temsilciliğe bildirilmesi zorunludur. Doğum bildirimleri, doğumu gerçekleştiren sağlık kuruluşlarına da yapılabilir.
(2) Sağlık kuruluşları ve sağlık kuruluşları dışında sağlık personeli nezaretinde gerçekleşen doğumlar, ilgili sağlık birimince bulunulan yer nüfus müdürlüğüne beş iş günü içinde bildirilir. Bildirimde, doğumun sağlık kuruluşunda veya sağlık personeli nezaretinde olduğunu ispatlayan rapor veya resmi belge ve doğum tescil isteğini belirten form dilekçe yer alır.
(3) Sağlık personeli nezaretinde gerçekleşmeyen doğum bildirimi; gebelik sırasında anneyi takip eden tabip ya da sağlık mesleği mensubunca düzenlenecek rapor veya belge ile yapılır.
(4) Sağlık personelinin takibi dışında doğan çocukların doğum bildirimi nüfus müdürlüklerine sözlü beyanla yapılır. Her sözlü beyanda mülki idare amirinin emri ile aile hekimlerince beyanların doğruluğunun araştırılması zorunludur.
(5) Doğum bildirimi; veli, vasi, kayyım, bunların bulunmaması hâlinde çocuğun büyük ana, büyük baba veya ergin kardeşleri ya da çocuğu yanında bulunduranlar tarafından yapılır. Çocuğa konulan ad, üç adı geçmemek üzere ve kısaltma yapılmadan yazılır. Doğum ve gebelik raporu ile doğumun bildirilmesi ve doğum tutanağının düzenlenmesine ilişkin usul ve esaslar Sağlık Bakanlığının görüşü alınarak Bakanlıkça belirlenir.
(6) Yurt dışındaki doğum bildirimleri, yabancı makamlardan alınmış resmî belge veya raporun dış temsilciliğe verilmesi ile yapılır. Doğum bildiriminin dış temsilciliğe bizzat yapılamaması hâlinde, yabancı makamlardan alınmış resmî belge veya rapor ile çocuğa konulan adın belirtildiği dilekçe, ana ve babanın kimlik bilgilerini gösteren belgelerle birlikte dış temsilciliğe gönderilmesi suretiyle de yapılabilir.
(7) Ölü doğan çocuklar aile kütüğüne yazılmaz. Bir doğumda birden fazla çocuk doğması hâlinde bunlar, doğuş sırasıyla yazılır.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0016: Süresi içinde bildirilmeyen doğumlar
( 1 ) Bu Kanunun 15 inci maddesinde belirtilen süreyi geçirdikten sonra bildirilen altı yaşını bitirmemiş olan çocukların doğum tarihinin tespitinde beyan esas alınır. Çocuk altı yaşını doldurmuş ise nüfus müdürlüğüne getirilerek resmi sağlık kuruluşunca yaşının tespit edilmesi sağlanır. Doğuma ait resmi belge ibraz edilmesi halinde, yaş tespitine gerek kalmaz.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0017: Nüfus müdürlüklerinin yetkisi
( 1 ) Nüfus müdürlükleri; süresi içerisinde bildirilmemiş çocukların veya nüfusa tescil edilmemiş erginlerin varlığını haber aldıkları takdirde; erginlerin kendilerini, çocukların veli, vasi veya kayyımlarını, bunların bulunmaması halinde; büyük ana, büyük baba veya kardeşlerini ya da çocukları yanlarında bulunduranları veya muhtarları beyana davet etmeye yetkilidirler. İlgililer de bu davet üzerine otuz gün içinde nüfus müdürlüklerine başvurmak ve beyanda bulunmakla görevlidir.
( 2 ) Verilen süre içerisinde bildirim yapılmaması halinde mülki idare amirinin göreceği lüzum üzerine kolluk kuvvetlerince bunların zorla getirilmesi için gereken işlem yapılarak çocuğun aile kütüklerine tescili sağlanır.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0018: Bildirimle yükümlü diğer görevliler
( 1 ) 2828 sayılı Kanunun yetkili kıldığı kuruluş yetkilileri, yetiştirme yurtları, bakım evleri ve benzeri yerlerin sorumluları ile kişiler; yanlarında çalıştırdıkları veya barındırdıkları çocuk veya erginlerin kimlik kartlarını (1) kontrol etmek, aile kütüklerine kayıtlı olmayanların tescillerini sağlamak için nüfus müdürlüklerine beyanda bulunmak ve gerekli işlemleri yaptırmakla görevlidirler.
( 2 ) Kolluk görevlileri; kimlik kontrolleri veya herhangi bir işlem nedeniyle kimliğini ispat edemeyenlerle, nüfusta kayıtlı olmadığını tespit ettikleri kişileri, haklarında gerekli işlemleri yaptıktan sonra düzenleyecekleri evrakı o yerdeki nüfus müdürlüğüne bildirmekle yükümlüdürler.
( 3 ) Okul müdürleri; okula kayıt için başvuran çocuklardan nüfusa kayıtlı olmayanların beyana dayalı kimlikleri ile baba, ana, vasi veya kayyımlarının kimliklerini ve adreslerini o yerin nüfus müdürlüğüne bildirmekle görevlidirler.
( 4 ) Kamu veya özel kurumlar iş verecekleri kişilerden kimlik kartı (1) istemekle, nüfusta kayıtlı olmadıklarını anladıkları kişilerin beyana dayalı kimlik ve adreslerini nüfus müdürlüklerine bildirmekle yükümlüdürler. (1) (27.01.2016 Tarih ve 29606 Sayılı Resmi Gazetede Yayımlanan 6661 Sayılı Kanun İle birinci fıkrasında yer alan nüfus cüzdanlarını ibaresi kimlik kartlarını ve dördüncü fıkrada yer alan nüfus cüzdanı ibaresi kimlik kartı şeklinde değiştirilmiştir.)
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0019: Bulunmuş çocuklar ve zihinsel engelli (1) kişiler
( 1 ) Yaşının küçüklüğü nedeniyle kendisini ifade edemeyen bulunmuş çocukların nüfus kütüklerine kaydedilmesi, kolluk görevlileri veya ilgili kurumların bu durumu belirten tutanaklarına veya ilgililerin beyanlarına dayanılarak bulundukları yerin nüfus müdürlüğünce yapılır.
( 2 ) Zihinsel engelli (1) olup da bulunmuş onsekiz yaşından büyük kişileri, mahkemece tayin edilecek olan kayyımları bildirmekle yükümlüdür. Bildirimin tam teşekküllü devlet hastahanesinden alınacak sağlık kurulu raporu ile nüfus müdürlüğüne yapılması zorunludur.
( 3 ) Bu kişiler hakkında düzenlenen tutanaklarda doğum tarihi, adı ve soyadı ile ana ve baba adı belirtilmemiş ise; nüfus müdürlüğünce ad ve soyad ile ana ve baba adı verilir. Doğum tarihi belirlenmemişse resmi sağlık kuruluşunca tespit edilmesi sağlanır. (1) özürlü İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli olarak değişmiştir.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0020: Türk vatandaşlığını kazananlar
( 1 ) Kanun gereğince Türk vatandaşlığını kazananlar yetkili makam veya kurulların kararı üzerine düzenlenecek formlara uygun olarak aile kütüğüne tescil edilirler.
ÜÇÜNCÜ KISIM
Nüfus Olayları
BİRİNCİ BÖLÜM
Doğum
Madde 0021: Yabancıların nüfus olayları
(Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 27. Maddesi ile Yürürlükten Kaldırılmıştır.)
ÜÇÜNCÜ KISIM
Nüfus Olayları
İKİNCİ BÖLÜM
Evlenme
Madde 0022: Evlendirme yetkisi
(1) Bakanlık, evlendirme işlemlerinin nüfus ve vatandaşlık hizmetlerinin bütünlüğü içerisinde yürütülmesi için gereken her türlü tedbiri alır ve uygular.
(2) Evlendirme memuru; belediye bulunan yerlerde belediye başkanı veya bu işle görevlendireceği memur, köylerde muhtardır. Bakanlık, il nüfus ve vatandaşlık müdürlüklerine, nüfus müdürlüklerine ve dış temsilciliklere , il ve ilçe müftülüklerine (2) evlendirme memurluğu yetkisi ve görevi verebilir. Eşlerden birinin yabancı olması halinde evlendirmeye, il ve ilçe (1) belediye evlendirme memurlukları ile nüfus müdürleri yetkilidir. (1) Üstü Çizili İbare 29.05.2009 Tarih ve 5901 Sayılı Kanunun 47. Maddesi ile il ve ilçe ibaresi yürürlükten kaldırılmıştır.
(2) Altı Çizili İbare 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 6. Maddesi ile eklenmiştir.
ÜÇÜNCÜ KISIM
Nüfus Olayları
İKİNCİ BÖLÜM
Evlenme
Madde 0023: Evlenmenin bildirilmesi ve tescili
( 1 ) 22 nci madde uyarınca evlendirme işlemini yapanlar; evlenmenin yapıldığı tarihten itibaren on gün içinde düzenlenecek evlenme bildirimini nüfus müdürlüğüne göndermekle, nüfus müdürlüğü de tescil etmekle yükümlüdür.
( 2 ) Evlenen kadının kaydı kocasının hanesine taşınır. Kocası ölen kadın yeniden evlenmedikçe ölen kocasının aile kütüğünde kalır. Ancak dilerse babasının kütüğüne dönebilir.
( 3 ) Dış temsilciliklerce yapılan evlenmeler, evlenmenin yapıldığı tarihten itibaren otuz gün içinde nüfus müdürlüklerine bildirilir.
( 4 ) Mülga 743 sayılı Türk Kanunu Medenisinin yürürlüğe girdiği 04.10.1926 tarihinden önce eski hükümlere göre yapılıp da halen nüfus kütüklerine tescil edilmemiş olan evlenmeler ilgililerin mahkemeden karar almaları suretiyle aile kütüğüne tescil edilir.
ÜÇÜNCÜ KISIM
Nüfus Olayları
İKİNCİ BÖLÜM
Evlenme
Madde 0024: Yurt dışında yapılan evlendirmeler
( 1 ) Yurt dışında yabancı yetkili makamlar önünde Türk vatandaşlarının yaptığı evlenmeler, 22.11.2001 tarihli ve 4721 sayılı Türk Medeni Kanunu hükümlerine uygun olmak ve butlanla batıl olmayı gerektiren bir sebep bulunmamak kaydıyla geçerlidir. Bu evliliklerin koca, kocanın yabancı olması halinde kadın tarafından en geç otuz gün içerisinde evlenmeyi yapan yabancı makamdan alınmış belgenin o yerdeki dış temsilciliğe verilmesi veya dış temsilciliğe gönderilmesi suretiyle yapılır. Beyanı alan dış temsilcilik evlenme bildirimini usûlüne göre düzenleyerek nüfus müdürlüklerine göndermekle yükümlüdür.
( 2 ) O yerde dış temsilcilik bulunmadığı veya dış temsilciliğe bildirimde bulunulamadığı takdirde, evlenme bildirimi; yabancı makamlardan alınan evlenme belgesinin Türkçeye çevrilip usûlüne göre onaylanmış ve Dışişleri Bakanlığınca tasdik edilmiş olması şartıyla yurt içinde nüfus müdürlüğüne verilmek suretiyle de yapılabilir. Bu belgeye dayanılarak düzenlenecek evlenme bildirimi ile kütüğe tescil işlemi yapılır.
ÜÇÜNCÜ KISIM
Nüfus Olayları
İKİNCİ BÖLÜM
Evlenme
Madde 0025: Evlenmekle Türk vatandaşlığını kazananların tescili
( 1 ) Evlenmekle Türk vatandaşlığını kazanan kadın, kocasının hanesine tescil edilir. Bu şekilde aile kütüklerine tescil edilen kadının ölüm dışında evliliğinin sona ermesi halinde kaydı, kayıtlı bulunduğu kütüğün sonuna taşınır.
( 2 ) Evlenmekle Türk vatandaşlığını kazanan erkek karısının evlenmekle kaydının taşındığı haneye tescil edilir. Evliliğin ölüm dışında sona ermesi halinde kadının kaydı evlenmeden önce kayıtlı bulunduğu haneye taşınır, erkeğin kaydı ise kayıtlı bulunduğu hanede kalır.
ÜÇÜNCÜ KISIM
Nüfus Olayları
ÜÇÜNCÜ BÖLÜM
Boşanma ve Evliliğin İptali
Madde 0026: Kadının bekleme süresinin başlangıcı
( 1 ) Kadının bekleme süresi, mahkeme kararının kesinleştiği tarihten itibaren hüküm ifade eder.
ÜÇÜNCÜ KISIM
Nüfus Olayları
ÜÇÜNCÜ BÖLÜM
Boşanma ve Evliliğin İptali
Madde 0027: Boşanma veya evliliğin iptali kararlarında bulunması gerekli hususlar
(1) Boşanma veya evliliğin iptaline ilişkin kararlarda aşağıdaki bilgilere yer verilmesi zorunludur:
Tarafların Türkiye Cumhuriyeti kimlik numarası, adı, soyadı, doğum yeri ve tarihi, baba ve ana adları ile kadının evlenmeden önceki soyadı ve aile kütüğünde kayıtlı olduğu yer bilgileri.
Evlilik içinde doğmuş çocuklar ve bunların kimlik bilgileri.
Karara ait usul mevzuatının öngördüğü diğer esas ve usule ait hükümler.
ÜÇÜNCÜ KISIM
Nüfus Olayları
ÜÇÜNCÜ BÖLÜM
Boşanma ve Evliliğin İptali
Madde 0027/A: Yabancı ülke adlî veya idarî makamlarınca verilen boşanma kararlarının nüfus kütüğüne tescili
(Madde 29.04.2017 tarih ve 30052 sayılı Resmi Gazetede yayımlanan 690 Sayılı Khk ile [7077/3 md. ile Aynen Kabul] Eklenmiştir.)
(1) Yabancı ülke adlî veya idarî makamlarınca boşanmaya, evliliğin butlanına, iptaline veya mevcut olup olmadığının tespitine ilişkin olarak verilen kararlar; bizzat veya vekilleri aracılığıyla tarafların birlikte veya taraflardan birinin ölmüş ya da yabancı olması halinde Türk vatandaşı olan diğer taraf veya vekilinin tek başına (1) başvurması, verildiği devlet kanunlarına göre konusunda yetkili adlî veya idarî makam tarafından verilmiş ve usulen kesinleşmiş olması ve Türk kamu düzenine açıkça aykırı bulunmaması şartlarıyla nüfus kütüğüne tescil edilir.
(2) Nüfus kütüğüne yapılacak tescil işlemleri, yurt dışında kararın verildiği ülkedeki dış temsilcilikler, yurt içinde ise Bakanlık tarafından belirlenen nüfus müdürlükleri tarafından yapılır.
(3) Bu maddede sayılan şartlar yerine getirilmediği gerekçesiyle tescil talebi reddedilen kararların Türkiye'de tanınması, 27/11/2007 tarihli ve 5718 sayılı Milletlerarası Özel Hukuk ve Usul Hukuku Hakkında Kanun uyarınca yapılır.
(4) Bu maddenin uygulanmasına ilişkin usul ve esaslar Bakanlık tarafından yönetmelikle belirlenir.
(1) Altı Çizili İbare 26.03.2020 Tarih ve 31080 Sayılı Resmi Gazetede Yayımlanan 7226 Sayılı Kanunun 28. Maddesi ile eklenmiştir.
ÜÇÜNCÜ KISIM
Nüfus Olayları
DÖRDÜNCÜ BÖLÜM
Tanıma ve Evlat Edinme
Madde 0028: Tanıma ve babalığa hüküm
(1) Tanıma; babanın yazılı başvurusu üzerine mahkemede yapılmışsa mahkeme tarafından, notere başvurusu üzerine düzenlenen senetle yapılmışsa noter tarafından tanımanın yapıldığı tarihten itibaren on gün içinde nüfus müdürlüğüne bildirilir.
(2) Tanımanın babanın vasiyetnamesindeki beyanla yapılması durumunda nüfus müdürlüğüne bildirim, vasiyetnameyi açan hakim tarafından yapılır.
(3) Nüfus memuruna yapılan tanıma beyanı ise doğrudan aile kütüklerine tescil edilir.
(4)  (Madde Başlığı ve Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 7. Maddesi ile Değişmiştir.) Tanınan veya babalığa hüküm kararı ile soybağı kurulan çocuklar babalarının hanesine baba adı ve soyadı ile nakledilir.
(5) Yurt dışında yapılan tanıma işlemlerine ait bildirimler dış temsilciliklere veya Türkçeye tercüme edilip, onaylanmış olmak kaydıyla yurt içinde nüfus müdürlüklerine yapılabilir.
ÜÇÜNCÜ KISIM
Nüfus Olayları
DÖRDÜNCÜ BÖLÜM
Tanıma ve Evlat Edinme
Madde 0029: Evlat edinme işlemi
( 1 ) Evlat edinme kararı mahkeme tarafından on gün içinde o yerin nüfus müdürlüğüne bildirilir. Evlat edinme olayı aile kütüklerine tescil edilir ve evlat edinilenin kaydı evlat edinenin aile kütüğüne taşınır.
ÜÇÜNCÜ KISIM
Nüfus Olayları
DÖRDÜNCÜ BÖLÜM
Tanıma ve Evlat Edinme
Madde 0030: Yurt dışında yapılan evlat edinme işlemleri
( 1 ) Yurt dışında yabancı yetkili makamlar önünde yapılan evlat edinme işlemleri asli şartlar bakımından Türk mevzuatına uygun olmak şartıyla Türkiye de de geçerlidir.
( 2 ) Evlat edinme olaylarına ilişkin yabancı adli veya idari makamlarca verilen ve o ülkenin hukukuna göre kesinleşmiş olan veya kesin hüküm gibi sonuç doğuran karar ve belgelerin Türkiye de icra olunabilmesi, yetkili Türk mahkemesi tarafından tenfiz veya tanıma kararı verilmesine bağlıdır.
ÜÇÜNCÜ KISIM
Nüfus Olayları
BEŞİNCİ BÖLÜM
Ölüm ve Gaiplik
Madde 0031: Bildirim süresi ve yükümlü olanlar
( 1 ) Ölüm olayını;
a. Şehir ve kasabalarda 24.04.1930 tarihli ve 1593 sayılı Umumi Hıfzıssıhha Kanunu gereğince defin ruhsatı vermeye yetkili olanlar,
b. Köylerde, varsa resmi tabip veya sağlık kuruluşu yetkilileri, yoksa köy muhtarları,
c. Hastane ve bakım evi gibi sağlık kurumlarında kurum amirlikleri,
ç. Askeri birliklerde tabipler veya iç hizmet mevzuatına göre kıta komutanlıklarınca görevlendirilmiş olanlar ve askerlik şubeleri,
d. Doğal afetlerde mülki idare amirlerince görevlendirilecek memurlar,
e. Adli olaylarda ve kazalarda ilgili Cumhuriyet savcılıkları,
olayın meydana geldiği tarihten itibaren, dış temsilcilikler ise olaydan haberdar oldukları tarihten itibaren on gün içerisinde Genel Müdürlüğe ya da nüfus müdürlüğüne bildirmekle yükümlüdürler.
( 2 ) Kanuni süre geçtikten sonra nüfus müdürlüklerine gelen ölümlere ait tutanaklar resmi sağlık kurumları kayıtlarına veya diğer resmi belgelere dayanılarak düzenlenmiş ise nüfus müdürlüklerince kabul edilip işleme alınır.
( 3 ) Yurt içinde meydana gelen ölümlerde, ölüm nerede meydana gelmişse o yerin nüfus müdürlüğüne, ölüm yerinin tespit edilememesi halinde ceset nerede bulunmuşsa o yerin, ölüm bir taşıt içinde olmuşsa bu taşıttan çıkarıldığı yerin nüfus müdürlüğüne bildirilir.
( 4 ) Ölenin kaydı yok ise yapılacak soruşturma sonunda Türk vatandaşlığı ve ailesi tespit edildiği takdirde doğum tutanağı düzenlenerek aile kütüğüne önce doğum, sonra ölüm olayı işlenir.
ÜÇÜNCÜ KISIM
Nüfus Olayları
BEŞİNCİ BÖLÜM
Ölüm ve Gaiplik
Madde 0032: Ölüm karinesi
( 1 ) Bir kimse ölümüne kesin gözle bakılmayı gerektiren durumlar içinde kaybolursa, cesedi bulunamamış olsa bile müracaat edilen yerin mülki idare amirinin emri ile ölüm tutanağı düzenlenerek ölüm olayı işlenir.
( 2 ) Bu madde uyarınca işlem yapılabilmesi için ölüm karinesi bulunan kişinin alt veya üst soyundan bir kişinin ya da kardeşlerinin, bunlar yoksa mirasçılarının dilekçe ile başvurarak olayı belgelendirmeleri ya da yetkili makamların durumu resmi bir yazı ile nüfus müdürlüğüne bildirmeleri gereklidir.
( 3 ) Dilekçeye ekli belgeler ve gerektiğinde nüfus müdürlüğünce yaptırılacak soruşturma olayın doğruluğunu ve öldüğü iddia edilen kişinin de olayın meydana geldiği sırada orada bulunduğunu kanıtlamaya yeterli görülürse mülki idare amirinin emri ile ölüm kaydı düşülür.
ÜÇÜNCÜ KISIM
Nüfus Olayları
BEŞİNCİ BÖLÜM
Ölüm ve Gaiplik
Madde 0033: Ölü olduğu halde aile kütüklerinde sağ görünenler
(1) Ölmüş olduğu halde aile kütüklerinde sağ görülenlere ait ölüm tutanakları, ölüm olayını gösterir belge ile başvurulması halinde nüfus müdürlüklerince düzenlenir ve gerekli işlem yapılır. Herhangi bir belge ibraz edilememesi durumunda ölüm beyanının doğruluğu nüfus müdürlüklerince tahkik ettirildikten sonra düzenlenecek ölüm tutanağı, mülki idare amirinin emri ile işleme konulur.
(2) (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 8. Maddesi ile Eklenmiştir) Merkezî veri tabanında yer alan kayıtlara göre uzun süre işlem görmeyen ve yaşı itibarıyla ölü olması muhtemel kişiler Genel Müdürlükçe tespit edilir. Tespit edilen kayıtların araştırılması mülkî idare amirinin emriyle kolluk kuvvetlerine yaptırılır. Araştırma sonucu ölü oldukları tespit edilenlerin ölümleri tescil edilir.
ÜÇÜNCÜ KISIM
Nüfus Olayları
BEŞİNCİ BÖLÜM
Ölüm ve Gaiplik
Madde 0034: Gaiplik işlemi
( 1 ) Gaiplik kararları mahkemelerce on gün içinde o yerin nüfus müdürlüğüne bildirilir ve nüfus memurlarınca aile kütüklerine tescil edilir.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0035: Kayıt düzeltilmesi
( 1 ) Kesinleşmiş mahkeme hükmü olmadıkça nüfus kütüklerinin hiçbir kaydı düzeltilemez ve kayıtların anlamını ve taşıdığı bilgileri değiştirecek şerhler konulamaz. Ancak olayların aile kütüklerine tescili esnasında yapılan maddi hatalar nüfus müdürlüğünce dayanak belgesine uygun olarak düzeltilir.
( 2 ) Aile kütüklerindeki din bilgisine ilişkin talepler, kişinin yazılı beyanına uygun olarak tescil edilir, değiştirilir, boş bırakılır veya silinir.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0036: Nüfus davaları
(1) Mahkeme kararı ile yapılan kayıt düzeltmelerinde aşağıdaki usullere uyulur:
Nüfus kayıtlarına ilişkin düzeltme davaları, düzeltmeyi isteyen şahıslar ile ilgili resmi dairenin göstereceği lüzum üzerine Cumhuriyet savcıları tarafından yerleşim yeri adresinin bulunduğu yerdeki görevli asliye hukuk mahkemesinde açılır. Kayıt düzeltme davaları (1) nüfus müdürü veya görevlendireceği nüfus memuru huzuru ile görülür ve karara bağlanır.
(Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 9. Maddesi ile Değişmiştir.) Haklı sebeplerin bulunması hâlinde aynı konuya ilişkin düzeltme yapılması hâkimden istenebilir. Ad değişikliği hâlinde, nüfus müdürlüğü bu kişinin çocuklarının baba veya ana adına ilişkin kaydı, soyadı değişikliğinde ise eşin ve ergin olmayan çocukların soyadını da düzeltir.
Tespit davaları, kaydın iptali veya düzeltilmesi için açılacak davalara karine teşkil eder.
(2) Kişilerin başkasına ait kaydı kullandıklarına ilişkin başvurular Bakanlıkça incelenip sonuçlandırılır.
(1) 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile birinci fıkranın (a) bendinin ikinci cümlesinde yer alan Cumhuriyet Savcısı ve ibaresi yürürlükten kaldırılmıştır.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0037: Nüfus müdürlüklerinin yetkisi
( 1 ) Genel Müdürlük ve nüfus müdürlükleri, mahkemece verilen kararlar hakkında her türlü kanun yoluna başvurmaya yetkilidir.
( 2 ) Genel Müdürlük ve nüfus müdürlükleri kanuni harç ve her türlü mahkeme masraflarından muaftır.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0038: Maddi hatalar
( 1 ) Bu Kanunun 7 nci maddesinde sayılan aile kütüklerine tescil edilmesi gereken bilgilerden; dayanak belgesinde bulunduğu halde nüfus kütüklerine hatalı veya eksik olarak tescil edilen ya da hiç yazılmayan bilgiler veya mükerrer kayıtlar maddi hata kapsamında değerlendirilir. Bu tür maddi hatalar Genel Müdürlükçe ya da nüfus müdürlükleri tarafından düzeltilir veya tamamlanır.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0039: Tarihlerde düzeltme ve tamamlama yetkisi
( 1 ) Genel Müdürlük, nüfus kayıtlarına göre vatandaşların hicri veya rumi tarihle yazılmış nüfus olaylarının tarihlerini miladi yıla çevirerek aile kütüklerine geçirmeye, doğum tarihlerinin ay ve günü belli olmayanların da eksikliklerini tamamlamaya yetkilidir.
( 2 ) Doğum tarihlerinde doğum yılı yazılıp, doğum ayı ve günü yazılmamış olanların yaşlarının hesaplanmasında doğduğu yılın Temmuz ayının birinci günü, ayı yazılıp da günü belli olmayanlar için de o ayın birinci günü başlangıç olarak alınır.
DÖRDÜNCÜ KISIM
Kayıt Düzeltmeleri
BİRİNCİ BÖLÜM
Nüfus Kaydının Düzeltilmesine İlişkin Esaslar
Madde 0040: Nüfus kaydının iptali
( 1 ) Usulüne göre düzenlenmemiş bir belgeye dayanılarak tesis edilmiş nüfus kayıtları Genel Müdürlüğün ya da nüfus müdürlüklerinin göstereceği lüzum üzerine mahkemece verilecek kararla iptal edilir. Nüfus kütüğüne düşülmüş olan şerh ve açıklamaların iptal edilmesi de aynı usule tabidir.
BEŞİNCİ KISIM
Kimlik Kartı, Uluslararası Aile Cüzdanı ve Mavi Kart (*)
Madde 0041: Düzenlenmesi ve dağıtılması
(Madde 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Değişmiştir.)
(1) Kimlik kartında yer alacak bilgiler ile kartın tasarımı, temini, basımı, dağıtım ve teslim yöntemi ile üretim ve kişiselleştirilmesinde kullanılacak sistem ile elektronik kimlik doğrulama sistemini (1) belirlemeye Bakanlık yetkilidir.
(2) Kimlik kartında yer alacak biyometrik verinin türü, niteliği ve alınma yaşı Bakanlıkça belirlenir.
(3) Biyometrik verisi alınacak kişilerin şahsen müracaatı esastır. Biyometrik verisi alınmayacak çocukların kimlik kartı müracaatı veli veya vasileri ile 15 inci ve 17 nci maddelerde yer alan bildirim yükümlülüğü bulunan kişiler tarafından yapılır.
(4) Merkezî veri tabanında tutulan biyometrik veriler kimlik doğrulama işlemleri dışında kullanılamaz.
(5) Kişi, müracaat sırasında yazılı muvafakati ile kimlik kartını teslim alacak kişiyi belirleyebilir.
(6) Kimlik kartı talebinde bulunan kişi ile nüfus kütüklerinde kayıtlı kişinin aynı kişi olup olmadığı hususunda tereddüte düşülmesi hâlinde mülkî idare amirinin emri ile kolluk kuvvetlerine araştırma yaptırılır.
(7) Kimlik kartının kaybı veya değiştirilmesi nedeniyle yapılacak müracaatlarda, yenisi verilinceye kadar geçerli olmak üzere, usul ve esasları Bakanlıkça belirlenen geçici bir belge verilebilir.
(8) Kimlik kartına bu Kanunda öngörülenler dışında kayıt ve işaret konulamaz. Kimlik kartı hiçbir kişi veya kurum tarafından alıkonulamaz.
(9) Evlenme işlemi tamamlandıktan sonra, çiftlere uluslararası aile cüzdanı verilir.
(10) Uluslararası aile cüzdanı ve mavi kart Bakanlıkça belirlenen tasarım ve sayıda Maliye Bakanlığınca bastırılır. Aile cüzdanları ve mavi kartlar Maliye Bakanlığınca yurt içinde nüfus müdürlüklerine ve evlendirme memurluklarına verilmek üzere maliye yetkililerine, yurt dışında ise dış temsilciliklere verilmek üzere Dışişleri Bakanlığına gönderilir. Uluslararası aile cüzdanları ve mavi kartların en fazla üç bin adedi, bedeli sonradan ödenmek üzere, müteakiben üç bin adetlik partiler hâlinde peşin para karşılığında nüfus müdürlüğüne verilir.
(11) Kimlik kartı, uluslararası aile cüzdanı ve mavi kart bedeli müracaat sırasında tahsil edilir. Doğum bildiriminin kanuni süresi içinde yapılması hâlinde ve 2828 sayılı Kanun kapsamında düzenlenecek kimlik kartlarından değerli kâğıt bedeli alınmaz.
(12) Hatalı yazım nedeniyle iade edilen uluslararası aile cüzdanları ve mavi kartlar değerli kâğıt bedelinden düşülür. Hatalı üretim ya da yazım nedeniyle kimlik kartlarının değiştirilmesi hâlinde kimlik kartı bedeli alınmaz.
(13) Genel Müdürlük, nüfus müdürlükleri ile dış temsilcilikler, kimlik kartı, uluslararası aile cüzdanı ve mavi kart bedeli açısından 2/6/1934 tarihli ve 2489 sayılı Kefalet Kanunu hükümlerine tabi değildir.
(14) Kimlik kartı bedellerinin Hazine veznelerine yatırılmasına ilişkin usul ve esaslar Bakanlık ve Maliye Bakanlığınca müştereken belirlenir.
(15) (Fıkra 28.07.2020 tarih ve 31199 sayılı Resmi Gazetede yayımlanan 7252 Sayılı Kanunun 8. Maddesi ile Eklenmiştir) Elektronik Kimlik Doğrulama Sisteminin uygulanmasında; 24/3/2016 tarihli ve 6698 sayılı Kişisel Verilerin Korunması Kanunu hükümlerine göre ve kişinin açık rızası alınarak işlem yapılır.
(*) (Nüfus ve Uluslararası Aile Cüzdanları Şeklinde ki 5. Kısım Başlığı 27.01.2016 Tarih ve 29606 Sayılı Resmi Gazetede Yayımlanan 6661 Sayılı Kanun ile Görüldüğü şekilde değişmiştir.)
(1) sistemi İbaresi 28.07.2020 Tarih ve 31199 Sayılı Resmi Gazetede Yayımlanan 7252 Sayılı Kanunun 8. Maddesi ile sistem ile elektronik kimlik doğrulama sistemini şeklinde değişmiştir.
BEŞİNCİ KISIM
Kimlik Kartı, Uluslararası Aile Cüzdanı ve Mavi Kart(*)
Madde 0042: Talep belgesi
(Madde Başlığı ve Madde 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Değişmiştir.)
(1) Kimlik kartı ve uluslararası aile cüzdanlarının verilebilmesi için şekli ve kapsamı Bakanlıkça belirlenen ve bastırılan talep belgeleri kullanılır. Doğum tutanaklarına dayanılarak kimlik kartı düzenlemesinde talep belgesi aranmaz.
(2) Talep belgelerini uygulamaya koymaya veya uygulamadan kaldırmaya ve bunların saklama sürelerini belirlemeye Bakanlık yetkilidir.
(*) (Nüfus ve Uluslararası Aile Cüzdanları Şeklinde ki 5. Kısım Başlığı 27.01.2016 Tarih ve 29606 Sayılı Resmi Gazetede Yayımlanan 6661 Sayılı Kanun ile Görüldüğü şekilde değişmiştir.)
ALTINCI KISIM
Nüfus Kayıtlarındaki Bilgilerin Verilmesi
Madde 0043: Nüfus kayıt örneği verilmesi
( 1 ) Kişinin aile kütüğündeki kaydının çıkarılması ve aslına uygunluğunun nüfus müdürlüğünce onanması ile elde edilen nüfus kayıt örnekleri, aksi ispat edilene kadar geçerlidir. Nüfus kayıt örneği, istenme nedeni ve hangi amaçla kullanılacağının belirtildiği yazılı istek olmadan verilemez. Ancak kişinin kimliğini kanıtlayan resmi bir belge ile şahsen başvurması halinde yazılı müracaat aranmaz. Nüfus kayıt örneklerinde, bunları istemeye yetkili olanlar tarafından açıkça ve gerekçeli olarak istenmediği takdirde, kimlik bilgileri dışında kişisel bilgilere yer verilmez. Bu belgeler üzerinde silinti ve kazıntı yapılamaz.
( 2 ) Düzenlendikleri tarihten itibaren yüzseksen gün içinde kullanılmayan nüfus kayıt örnekleri geçerliliğini kaybeder. Nüfus kayıt örneğinin kullanılacağı alanlara göre Bakanlık bu süreyi otuz güne kadar kısaltmaya yetkilidir.
ALTINCI KISIM
Nüfus Kayıtlarındaki Bilgilerin Verilmesi
Madde 0044: Nüfus kayıt örneğini almaya yetkili olanlar
(1) Nüfus kayıt örneklerini;
a. Bakanlık,
b. Dış temsilcilikler,
c. Asker alma işlemleri için Milli Savunma Bakanlığı,
ç. Adli makamlar,
d. Adli işlemlerle sınırlı olmak üzere kolluk kuruluşları,
e. Evlenme işlemleri için evlendirme işlemini yapmaya yetkili olanlar,
f. Ölüm işlemleri için resmi sağlık kuruluşları,
g. Kaydın sahipleri veya bunların eşleri ile veli, vasi, alt ve üst soyları ya da bu kişilere ait vekâletnameyi (1) ibraz edenler,
nüfus müdürlüklerinden doğrudan almaya yetkilidirler.
(2) Birinci fıkrada sayılanlar dışında kalan kurumlar ve tüzel kişiler, yazılı olarak başvurmak ve istem nedenini açıkça belirtmek suretiyle Bakanlık veya mülki idare amirinin emri ile nüfus kayıt örneğini alabilirler. Bakanlık bu madde hükümlerini işletmek üzere Kimlik Paylaşımı Sistemi kurar.
(3) Yerleşim yeri adresi ve diğer adres bilgilerinin verilmesi kişinin rızasına bağlıdır.
(4) Birinci fıkranın (g) bendinde sayılan kişiler dışında kalan üçüncü şahıslar medeni hal bilgisi dışında bir kişinin nüfus kaydına ilişkin örnek veya bilgi alamazlar.
(5) (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 10. Maddesi ile Eklenmiştir) Kişiler; kendileri ve alt ya da üst soylarına ait nüfus kayıt örneklerini, kendileri ve ergin olmayan çocuklarının ise yerleşim yeri belgelerini, güvenli kimlik doğrulama araçlarını kullanarak e-Devlet kapısı üzerinden sorgulayabilir, sonucu fiziki veya elektronik ortamda merciine verebilirler. E-Devlet kapısı üzerinden alınan belgeler, nüfus müdürlüklerinden alınmış diğer belgelerle aynı hukuki değere sahiptir.
(1) vekillik belgesini İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 10. Maddesi ile vekâletnameyi şeklinde değişmiştir.
ALTINCI KISIM
Nüfus Kayıtlarındaki Bilgilerin Verilmesi
Madde 0045: Kimlik Paylaşımı Sisteminin kullanılması
(Madde Başlığı ve Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 11. Maddesi ile Değişmiştir.)
(1) Bakanlık, merkezî veri tabanında tutulan verileri bu Kanunda belirtilen usul ve esaslar çerçevesinde kurumlarla; kimlik verilerini, kamu hizmeti sunan tüzel kişilikler, 3/6/2007 tarihli ve 5684 sayılı Sigortacılık Kanunu çerçevesinde faaliyette bulunan sigorta ve emeklilik şirketleri, 19/10/2005 tarihli ve 5411 sayılı Bankacılık Kanunu çerçevesinde faaliyette bulunan bankalar, Risk Merkezi ve 5411 sayılı Kanunun 73 üncü maddesinin son fıkrası uyarınca bilgi paylaşımı amacıyla kurulmuş şirketler, 21/11/2012 tarihli ve 6361 sayılı Finansal Kiralama, Faktoring ve Finansman Şirketleri Kanunu kapsamındaki finansal kiralama şirketleri, finansman şirketleri ile tasarruf finansman (2) şirketleri , 6/12/2012 tarihli ve 6362 sayılı Sermaye Piyasası Kanunu kapsamındaki aracı kurumlar ve portföy yönetim şirketleri, 20/6/2013 tarihli ve 6493 sayılı Ödeme ve Menkul Kıymet Mutabakat Sistemleri, Ödeme Hizmetleri ve Elektronik Para Kuruluşları Hakkında Kanun kapsamındaki ödeme hizmeti sağlayıcıları (1) ; yerleşim yeri ve diğer adres bilgilerini ise Bakanlıkça belirlenen adrese dayalı kamu hizmeti sunan kuruluşlar, 5684 sayılı Kanun çerçevesinde faaliyette bulunan sigorta ve emeklilik şirketleri, 5411 sayılı Kanun çerçevesinde faaliyette bulunan bankalar, Risk Merkezi ve 5411 sayılı Kanunun 73 üncü maddesinin son fıkrası uyarınca bilgi paylaşımı amacıyla kurulmuş şirketler, 6361 sayılı Finansal Kiralama, Faktoring ve Finansman Şirketleri Kanunu kapsamındaki finansal kiralama şirketleri, finansman şirketleri ve tasarruf finansman şirketleri (2) , 6362 sayılı Kanun kapsamındaki aracı kurumlar ve portföy yönetim şirketleri, 6493 sayılı Kanun kapsamındaki ödeme hizmeti sağlayıcıları (1) ile paylaşabilir.
(2) Veri paylaşımından yararlanacakları belirlemeye, paylaşımın kapsamına ve hangi yöntemle yapılacağına karar vermek üzere Genel Müdürlük bünyesinde Veri Paylaşımı Kurulu oluşturulur. Veri Paylaşımı Kurulunun çalışma usul ve esasları Bakanlıkça çıkarılan yönetmelikle belirlenir.
(3) Birinci fıkrada belirtilenler kendi iş ve işlemlerine esas olmak üzere sadece ilgili kişilerin bilgilerini alabilirler ve aldıkları bilgileri tanımlanmış hizmetlerin yerine getirilmesi dışında başka hiçbir amaçla kullanamaz; ilgilisi veya 44 üncü maddede belirtilenler dışında kimseye veremez. Sistemin bütün aşamalarında görev yapan yetkililer de bu kurallara uymakla yükümlüdür. Bu yükümlülük, kamu görevlilerinin görevlerinden ayrılmalarından sonra da devam eder. (4. Cümle 26.06.2020 tarih ve 31167 sayılı Resmi Gazetede yayımlanan 7247 Sayılı Kanunun 8. Maddesi ile Eklenmiştir) Birinci fıkrada belirtilenler, Kimlik Paylaşımı Sistemi kullanıcılarının, sistemi bu madde hükümlerine uygun kullanmalarına yönelik gerekli her türlü idari ve teknik tedbirleri almak, takip etmek ve idari ve teknik tedbirlere ilişkin raporları talep edildiğinde Bakanlığa bildirmekle yükümlüdür. Bu fıkra hükümlerine aykırı davrananlar hakkında 24/3/2016 tarihli ve 6698 sayılı Kişisel Verilerin Korunması Kanunu hükümlerine göre işlem yapılır.
(4) Birinci fıkrada belirtilenler Kimlik Paylaşımı Sisteminden alabilecekleri verileri çevrimdışı olarak talep edemezler. Ancak kamusal hizmetin planlanması ve yürütülmesinde zorunlu bir ihtiyaç olduğunun tespit edilmesi, kullanım amacı ve yasal dayanağının belirtilmesi hâlinde ihtiyaç ile orantılı olarak veri talepleri asgari düzeyde çevrimdışı karşılanabilir.
(5) Genel Müdürlük, kişisel verilerin hukuka aykırı olarak işlenmesini, erişilmesini önlemek ve muhafazasını sağlamak amacıyla uygun güvenlik tedbirlerini alır ve veri talebinde bulunan kurum ve kamu hizmeti sunan tüzel kişilerin de bu tedbirleri almasını takip eder ve denetler (1).
(6) Genel Müdürlükten alınan bilgilerin iş ve işlemlerde kullanılmasının hukukî sonuçları bilgiyi alan kurum ve tüzel kişiliğin sorumluluğundadır.
(7) Kimlik Paylaşımı Sistemi üzerinden nüfus kayıt örneği, yerleşim yeri belgesi ve kimlik kartı örneğine erişebilen kurum ve tüzel kişiler bu belgeleri ilgilisinden ve nüfus müdürlüğünden talep etmeksizin Kimlik Paylaşımı Sisteminden temin ederler.
(8) Bu Kanun ile kurulan veri tabanlarının istatistik amaçlı kullanımında 10/11/2005 tarihli ve 5429 sayılı Türkiye İstatistik Kanunu hükümleri uygulanır.
(1) Altı Çizili İbareler 26.06.2020 Tarih ve 31167 Sayılı Resmi Gazetede Yayımlanan 7247 Sayılı Kanunun 8. Maddesi ile eklenmiş ve takip eder İbaresi takip eder ve denetler şeklinde değişmiştir.
(2) ile finansman İbaresi 07.03.2021 Tarih ve 31416 Sayılı Resmi Gazetede Yayımlanan 7292 Sayılı Kanunun 20. Maddesi ile , finansman şirketleri ile tasarruf finansman şeklinde ve finansal kiralama şirketleri ve finansman şirketleri İbaresi finansal kiralama şirketleri, finansman şirketleri ve tasarruf finansman şirketleri şeklinde değişmiştir.
YEDİNCİ KISIM
Türkiye Cumhuriyeti Kimlik Numarası
Madde 0046: Kimlik numarası
(1) Kimlik numarası, Türkiye Cumhuriyeti vatandaşlarının nüfus kayıtları arasında bağ kurmak, kişilerin kaydına ulaşmak ve kamu kuruluşlarında tutulan kayıtlar arasında ilişki sağlamak amacını taşıyan bir numara sistemidir. Türkiye Cumhuriyeti kimlik numarası kişiye bir defa verilir ve değiştirilemez.
(2)  (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 27. Maddesi ile Yürürlükten Kaldırılmıştır.)
YEDİNCİ KISIM
Türkiye Cumhuriyeti Kimlik Numarası
Madde 0047: Kullanımı
( 1 ) Kişiler adına düzenlenecek olan her türlü form, beyanname, kimlik kartı, vergi kimlik kartı, sürücü belgesi, pasaport gibi bütün tanıtıcı belgelerde Türkiye Cumhuriyeti kimlik numarasına yer verilir.
( 2 ) Türkiye Cumhuriyeti kimlik numarası kurumlar ile diğer gerçek ve tüzel kişilerin her türlü işlem ve kayıtlarında esas alınır.
( 3 ) Kimlik numarasının uygulanmasında ortaya çıkan sorunlar ile tereddüt edilen hususlarda Genel Müdürlüğün görüşü alınır.
SEKİZİNCİ KISIM
Adres Kayıt Sistemi
Madde 0048: Adres bilgilerinin tutulması ve adres standardı
(1) Yerleşim yeri adresi ve diğer adreslere ait bilgilerin tutulmasına ilişkin politikanın oluşturulması, geliştirilmesi, yaygınlaştırılması, idari birimlere göre genel uygulamaya geçiş tarihlerinin tespit edilmesi, ulusal adres veri tabanı ile MERNİS veri tabanının ilişkilendirilmesi ve adres bilgilerinin paylaşılmasına ilişkin işlemler Bakanlıkça yürütülür. Bakanlığın nüfus kütüklerindeki adres kayıtlarını tamamlamak maksadıyla işbirliği talebi kurumlarca karşılanır.
(2) Adres standardı, Mahalli İdareler Genel Müdürlüğünün takip ve sorumluluğunda; Genel Müdürlük, Türkiye İstatistik Kurumu, Türk Standartları Enstitüsü ve ilgili diğer kuruluşlarca ortaklaşa belirlenir. Mahalli İdareler Genel Müdürlüğü tespit edilen standardın yetkili idareye (1) bildirilmesinden sorumludur. Kurumlar ile gerçek ve tüzel kişiler adres ile ilgili iş ve işlemlerinde adres standardına uymak zorundadır.
(3) Bakanlık, adrese ilişkin her türlü bilgiyi kurumlardan istemeye yetkilidir. Kurumlar söz konusu isteğe yirmi gün içinde cevap vermekle yükümlüdür.
(4)  (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 12 .Maddesi ile Değişmiştir.) Faydalanılan kamu hizmetleriyle sınırlı olmak üzere adrese dayalı olarak yürütülen iş ve işlemlerde diğer adres, yerleşim yeri adresi ile aynı hukuki değere sahiptir. Kurumlar yürütecekleri iş ve işlemlerde yerleşim yeri adresi gibi diğer adres bilgilerini de esas alır.
(5) (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 12 .Maddesi ile Eklenmiştir) 11/2/1959 tarihli ve 7201 sayılı Tebligat Kanunu hükümleri saklıdır.
(1) il özel idaresi ve belediyelere İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 12. Maddesi ile yetkili idareye şeklinde değişmiştir.
SEKİZİNCİ KISIM
Adres Kayıt Sistemi
Madde 0049: Adres bilgisi ve güncellenmesi
(1) İl özel idaresi ve belediyeler sorumluluk alanlarındaki adres bileşenlerini adres standardına uygun olarak tanımlayıp bunlara değiştirilemeyecek sabit tanıtım numarası vererek mahallindeki bütün adresleri kapsayacak şekilde adres bilgilerini oluşturmakla yükümlüdür. Herhangi bir sebeple sabit tanıtım numarası dışında adres bileşenlerinde yapılan değişiklikler de il özel idaresi ve belediyelerce takip edilerek ulusal adres veri tabanına işlenir.
(2) Ulusal adres veri tabanı Genel Müdürlükte tutulur. Genel Müdürlük, ulusal adres veri tabanındaki yerleşim yeri adresi bilgilerini nüfus kütüklerindeki kişi kayıtları ile ilişkilendirerek elektronik ortamda, yedekleme sistemleri ile birlikte güncel olarak tutar.
(3)  (18.05.2012 tarih ve 28296 sayılı Resmi Gazetede yayımlanan Kanun ile Yürürlükten Kaldırılan fıkra 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/78 md. ile Aynen Kabul] yeniden düzenlenmiştir.) Yerleşim yeri adresi yurt dışında olan Türk vatandaşlarının adres kayıtları, yaşadıkları ülkede kullanılan adres verilerine veya o ülke ve bağlı olduğu temsilcilik bilgisine göre tutulur.
SEKİZİNCİ KISIM
Adres Kayıt Sistemi
Madde 0050: Bildirim yükümlülüğü ve süresi
(Madde Başlığı ve Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 13. Maddesi ile Değişmiştir.)
(1) Adres bildiriminde kişilerin yazılı beyanı esas alınır. Bildirim şahsen veya güvenli elektronik imza ile yapılır.
(2) Adres bildirimi, nüfus müdürlüklerine veya dış temsilciliklere yapılır. Hizmet alımı ile ilgili başvuru sırasında, Bakanlıkça belirlenen adrese dayalı hizmet sunan kuruluşlara da adres değişikliğine ilişkin beyanda bulunulabilir.
(3) Adres bildiriminin, yirmi işgünü içinde yapılması zorunludur.
(4) Yerleşim yeri ve diğer adresi aynı olan ailenin ergin fertleri birbirlerinin yerine adres beyanında bulunabilirler. Vekâletname ibraz edenler de kişilerin adresleri ile ilgili bildirimde bulunabilirler.
(5) Çocukların ve kısıtlıların adresleri veli, vasi, kayyım, bunların bulunmaması hâlinde, çocuğun büyük ana, büyük baba, ergin olan kardeşleri veya çocuğu yanında bulunduranlar tarafından bildirilir.
(6) Huzurevi, yetiştirme yurdu, cezaevi, öğrenci yurdu gibi yerlerde kalanların adres bildirimleri ilgili kurum yetkililerince, bildirim yapamayacak durumda olan kimsesizlerin ise muhtarlar tarafından yapılır.
(7) Beyanda şüphe duyulması hâlinde kişinin beyanını teyit eden bilgi ve belgeler istenebilir.
(8) Yetkili idareler adres oluşumuna dayanak teşkil eden yapı belgelerini, belgelerin oluşturulması ile eş zamanlı olarak ulusal adres veri tabanına işlemekle yükümlüdür.
SEKİZİNCİ KISIM
Adres Kayıt Sistemi
Madde 0051: Adrese dayalı hizmet sunan kuruluşların yükümlülüğü
(Madde Başlığı ve Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 14. Maddesi ile Değişmiştir.)
(1) Kuruluşlarca, adres değişikliği beyan formları elektronik ortamda Genel Müdürlüğe veya kâğıt ortamında en geç on işgünü içinde kuruluşun bulunduğu yerin nüfus müdürlüğüne gönderilir.
SEKİZİNCİ KISIM
Adres Kayıt Sistemi
Madde 0052: Adres bilgilerinin kullanımı
(1) Bakanlık, talepleri halinde kurumlara, usul ve esasları Bakanlıkça tespit edilmek üzere adres bilgilerini elektronik ortamda Kimlik Paylaşımı Sistemi (1) çerçevesinde verebilir.
(2) Teknik altyapısını tamamlamış olan muhtarlıklar sorumluluk alanlarındaki yerleşim yeri adres bilgilerinin güncelliğini takip etmek amacıyla Kimlik Paylaşımı Sistemine erişebilirler.
(3) Kurumlar, yürütecekleri iş ve işlemlerde Genel Müdürlükte tutulan adres bilgilerini esas alırlar.
(4) Adrese ilişkin bilgi ve belgeler nüfus müdürlüklerinden, Kimlik Paylaşımı Sistemine (1) bağlanarak bu sistemdeki kayıtlara uygun belge üretebilen muhtarlıklardan temin edilebilir. Bu şekilde üretilen belgelerin güvenliği Bakanlığın tespit ettiği usul ve esaslara göre sağlanır.
(5) Nüfus sayımında veya tespitinde, aile ve hayati istatistiklerin oluşturulmasında ve bu bilgileri esas alan kanunların uygulanmasında MERNİS nüfus bilgileri kullanılır.
(1) Adres Paylaşımı Sistemi ve Kimlik Paylaşımı Sistemi İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 15. Maddesi ile Kimlik Paylaşımı Sistemi şeklinde ve Adres Paylaşımı Sisteminden veya Kimlik Paylaşımı Sistemine İbaresi Kimlik Paylaşımı Sistemine şeklinde değişmiştir.
SEKİZİNCİ KISIM
Adres Kayıt Sistemi
Madde 0053: Koordinasyon ve işbirliği
( 1 ) Genel Müdürlük, ulusal adres veri tabanının etkin, süratli ve güncel bir şekilde oluşturulmasını sağlamak ve devam ettirmek için kurumlar arası koordinasyonla sorumludur. Kurumlar, adrese ve adres bileşenlerine ilişkin ellerindeki bilgileri Genel Müdürlükle ve ilgili kurumlarla paylaşmakla yükümlüdür.
DOKUZUNCU KISIM
Ortak Hükümler
Madde 0054: Tescil görevi ve süre
( 1 ) Nüfus olaylarını tescil etmekle görevli memurlar, nüfus müdürlüğünde düzenlenen ve aile kütüklerine tescil edilmesi gereken dayanak belgelerini işlem anında, diğer makamlarca düzenlenen dayanak belgelerini ise nüfus müdürlüğüne intikal ettiği tarihten itibaren yedi gün içinde aile kütüklerine tescil etmekle ve bir örneğini Genel Müdürlüğe göndermekle yükümlüdürler.
DOKUZUNCU KISIM
Ortak Hükümler
Madde 0055: Mahkeme yazı işleri müdürlerinin görevleri
(1) Mahkeme yazı işleri müdürleri, aile kütükleri üzerinde tescil yapılmasını gerektirecek bütün karar ve işlemleri, kesinleştirme işlemi (1) veya düzenleme tarihinden itibaren on gün içerisinde o yerin nüfus müdürlüğüne bildirmekle görevlidirler.
(1) kesinleşme İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 16. Maddesi ile kesinleştirme işlemi şeklinde değişmiştir.
DOKUZUNCU KISIM
Ortak Hükümler
Madde 0056: Sağlık kuruluşlarının görevleri
(Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 27. Maddesi ile Yürürlükten Kaldırılmıştır.)
DOKUZUNCU KISIM
Ortak Hükümler
Madde 0057: Vekiller
(Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 17. Maddesi ile Değişmiştir.)
(1) Nüfus idarelerindeki işlemlere esas olmak üzere üçüncü kişilerin beyanda bulunabilmeleri ancak vekâletname ibrazı ile mümkündür.
DOKUZUNCU KISIM
Ortak Hükümler
Madde 0058: Yazım dışı kalanlar
(1) Nüfus yazımlarında kayıt dışı kalanlar Türkiye de bulundukları yerin nüfus müdürlüğüne, yurt dışında ise en yakın dış temsilciliğe Türk vatandaşı olduklarını gösterir resmi belgeler ile müracaat ederler. Yapılacak inceleme sonucunda tescillerine engel bir halin bulunmaması halinde, nüfus müdürlüklerince aile kütüklerine tescil edilirler.
(2) (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 18. Maddesi ile Eklenmiştir) Nüfus yazımlarından önce ölenler aile kütüklerine tescil edilmez. Ancak, yersel yazımdan önce ölen kişiye ait kimlik ile ölüme ilişkin belge ibrazı hâlinde kişinin kanunî mirasçılarının kaydına açıklama yapılır.
DOKUZUNCU KISIM
Ortak Hükümler
Madde 0059: Tutanakların imzalanması
(1) Nüfus müdürlüklerine yapılan bildirimler üzerine düzenlenen dayanak belgeleri, nüfus müdürlüğünce imzalanarak onaylanır. Dayanak belgelerinin ilgilinin kendisi veya veli, vasi ya da vekâletname (1) ibraz edenler tarafından imzalanması gereklidir. Okuma yazması olmayanların parmak izi alınır.
(1) vekillik belgesi İbaresi 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 19. Maddesi ile vekâletname şeklinde değişmiştir.
DOKUZUNCU KISIM
Ortak Hükümler
Madde 0060: Beyanda şüphe
(1) Nüfus olayları ve adres (1) ile ilgili beyanlarda şüpheye düşülmesi halinde mülki idare amirinin emri ile kolluk makamları tarafından gerekli soruşturma ve incelemeler yapılarak nüfus müdürlüğüne bildirilir.
(1) Altı Çizili İbare 03.11.2017 Tarih ve 30229 Sayılı Resmi Gazetede Yayımlanan 7039 Sayılı Kanunun 20. Maddesi ile eklenmiştir.
DOKUZUNCU KISIM
Ortak Hükümler
Madde 0061: Sürelerin hesaplanması
( 1 ) Bu Kanunda belirtilen sürelerin hesaplanmasında olayın meydana geldiği tarihi izleyen gün başlangıç olarak alınır. Süreler; tayin edilen müddetin son günü, son gün resmi tatile rastlarsa tatili izleyen ilk iş günü çalışma saatinin bitiminde sona erer.
DOKUZUNCU KISIM
Ortak Hükümler
Madde 0062: Atik veya eski aile kütükleri
(1) İşlemden kaldırılmış olan atik veya eski aile kütükleri üzerinde herhangi bir işlem yapılamaz, kayıt düşülemez.
(2)  (Madde Başlığı ve Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 21. Maddesi ile Değişmiştir.) Atik defter kayıtlarına dayanılarak idarece düzeltme yapılamaz. Bu defterlerden çıkartılan kayıtlara Kişinin kimliği ve aile bağlarının mahkemelerce tespit edilmesi amacı dışında herhangi bir hukukî işleme esas alınamaz. açıklaması yapılır.
(3)  (Madde Başlığı ve Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 21. Maddesi ile Değişmiştir.) Nüfus olaylarına ait dayanak belgelerinin bulunamaması hâlinde kişinin adı, soyadı, baba adı, ana adı, doğum tarihi veya doğum yerine ilişkin maddi hataların düzeltilmesi ya da eksikliklerin tamamlanması, işlemden kaldırılmış eski aile kütüklerine istinaden yapılır. Bu defterlerden çıkartılan kayıtlara ise İşbu kayıtlar güncel kayıtların yerine esas alınamaz. açıklaması yapılır.
DOKUZUNCU KISIM
Ortak Hükümler
Madde 0063: Askerlik çağına girenlerin listesi
(Madde 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 22. Maddesi ile Değişmiştir.)
(1) Aile kütüklerinde kayıtlı olanlardan askerlik çağına giren erkek nüfusun listesi Millî Savunma Bakanlığınca Kimlik Paylaşımı Sistemi üzerinden alınır.
DOKUZUNCU KISIM
Ortak Hükümler
Madde 0064: Formların düzenlenmesi
( 1 ) Bu Kanunun uygulanmasında kullanılacak olan form ve belgeleri hazırlamaya ve gerekli düzenlemeleri yapmaya Bakanlık yetkilidir. Elektronik ortamda tutulan yerleşim yeri adresinin bildirimine ilişkin beyan formları taranarak elektronik ortama aktarıldıktan sonra imha edilir.
ONUNCU KISIM
Çeşitli Hükümler
Madde 0065: Katılma payı
(Madde 10.07.2009 tarih ve 27284 sayılı Resmi Gazetede yayımlanan Kanun ile Değişmiştir.)
(1)  (Fıkra 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 23. Maddesi ile Değişmiştir.) Kimlik Paylaşımı Sisteminde yer alan bilgilerin genel yönetim kapsamındaki kamu idareleri ile Cumhurbaşkanlığı ofisleri (1) dışındaki kamu kurum ve kuruluşları ve tüzel kişilerle paylaşılması karşılığında sorgu veya dönen kayıt başına katılma payı alınır. Katılma payının miktarı, Kimlik Paylaşımı Sisteminden sunulan servisin niteliği dikkate alınarak 3 kuruştan az olmamak üzere Bakanlık ve Maliye Bakanlığınca müştereken mekânsal ve metinsel veriler için ayrı ayrı belirlenir. Bu miktarlar her yıl, bir önceki yıla ilişkin olarak 4/1/1961 tarihli ve 213 sayılı Vergi Usul Kanununun mükerrer 298 inci maddesi hükümleri uyarınca tespit ve ilan edilen yeniden değerleme oranında artırılır. Sorgu ve dönen kayıt sayısının belirlenmesinde Bakanlık kayıtları esas alınır.
(2) Katılma payları, takvim yılının üçer aylık dönemleri itibarıyla her bir dönemde yapılan sorgulamalar üzerinden hesaplanır. Hesaplanan katılma payları, dönemi takip eden ayın 15 inci günü akşamına kadar sorgulama yapan kurumlara bildirilir ve bildirimin yapıldığı ayın sonuna kadar Bakanlık merkez muhasebe birimine ödenir.
(3) Süresinde ödeme yapmayanların sistemle bağlantısı kesilir. Süresinde ödenmeyen katılma payları 6183 sayılı Amme Alacaklarının Tahsil Usulü Hakkında Kanun hükümlerine göre vergi dairelerince takip ve tahsil edilir. Katılma payları genel bütçeye gelir kaydedilir.
(4) Köy ve mahalle muhtarlıkları katılma payından muaftır.
(5) Bu maddenin uygulamasına ilişkin usul ve esaslar Bakanlık ile Maliye Bakanlığınca müştereken belirlenir.
(1) Altı Çizili İbare 15.04.2022 tarih ve 31810 sayılı Resmi Gazetede yayımlanan 7394 Sayılı Kanunun 20. Maddesi ile eklenmiştir.
ONUNCU KISIM
Çeşitli Hükümler
Madde 0066: Fazla çalışma ücreti
( 1 ) MERNİS, Kimlik ve Adres Paylaşımı Sistemleri projelerinde görevlendirilen fiilen fazla çalışma yapan Genel Müdürlük merkez ve taşra teşkilatı personeline (sözleşmeli personel dahil), ayda elli saati ve yılı merkezi yönetim bütçe kanununda belirtilen fazla çalışma ücretinin üç katını geçmemek üzere Bakanlıkça belirlenecek esaslar çerçevesinde fazla çalışma ücreti ödenir.
ONBİRİNCİ KISIM
Ceza Hükümleri
Madde 0067: Gerçek dışı beyan
( 1 ) Gerçeğe aykırı yerleşim yeri veya cüzdan talep belgesi veren köy veya mahalle muhtarları ile herhangi bir işlem sebebiyle nüfus müdürlüğüne gerçek dışı beyanda bulunanlar ve bunlara tanıklık edenler altı aydan dört yıla kadar hapis cezası ile cezalandırılır.
( 2 ) Adrese ilişkin yükümlülükleri yerine getirmeyen ve yasaklara aykırı hareket eden kamu görevlileri 26.09.2004 tarihli ve 5237 sayılı Türk Ceza Kanununun kamu idaresinin güvenirliğine ve işleyişine karşı suçlara ilişkin hükümlerine göre cezalandırılır.
ONBİRİNCİ KISIM
Ceza Hükümleri
Madde 0068: İdari para cezaları
(1) Bu Kanuna göre;
Nüfus olaylarını bildirmekle görevli olup, bu görevlerini bu Kanunda belirtilen süreler içinde yerine getirmeyen kamu görevlilerine, fiil başka bir suç oluştursa bile, nüfus memurunun teklifi üzerine o yerin ilçe nüfus müdürünün kararı ile 25 YTL idari para cezası verilir.
(Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 24 .Maddesi ile Yürürlükten Kaldırılmıştır.)
(Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Değişmiştir.) Adres değişikliğini bildirme yükümlülüğünü süresi içinde yerine getirmeyenlere 50 Türk lirası, gerçeğe aykırı beyanda bulunanlara 1000 Türk lirası İdarî para cezası, yurt içinde mülkî idare amirlerince, yurt dışında ise dış temsilciliklerce verilir.
(2) Yurt dışında verilen idari para cezaları, işlem sırasında mahalli para karşılığı verildiği ülkede konsolosluk hasılatının tahsil edildiği para birimi üzerinden tahsil edilir.
(3) Bu Kanuna göre;
(Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Yürürlükten Kaldırılmıştır.)
(Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Yürürlükten Kaldırılmıştır.)
(Bent 27.01.2016 tarih ve 29606 sayılı Resmi Gazetede yayımlanan 6661 Sayılı Kanunla Yürürlükten Kaldırılmıştır.)
(Bent 03.11.2017 tarih ve 30229 sayılı Resmi Gazetede yayımlanan 7039 Sayılı Kanunun 24 .Maddesi ile Değişmiştir.) Bu Kanunun 15 inci maddesinde belirtilen sağlık personeline ve 31 inci maddesinde belirtilen Cumhuriyet savcılıklarına,
bu maddede belirtilen idari para cezaları uygulanmaz.
ONİKİNCİ KISIM
Çeşitli Hükümler
Madde 0069: Yönetmelik
( 1 ) Bu Kanunun uygulanmasına ilişkin yönetmelikler yüzseksen gün içerisinde Bakanlıkça hazırlanarak Bakanlar Kurulunca yürürlüğe konulur.
( 2 ) Adres ve numaralamaya ilişkin yönetmelik ise doksan gün içerisinde Bakanlık, Türkiye İstatistik Kurumu ve Türk Standartları Enstitüsü Kurumu tarafından müştereken hazırlanarak yürürlüğe konulur.
ONİKİNCİ KISIM
Çeşitli Hükümler
Madde 0070: Kadrolar
( 1 ) Bu Kanuna ekli (1) sayılı listede yer alan kadrolar bu Kanun kapsamındaki hizmetlerde kullanılmak üzere ihdas edilerek 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin İçişleri Bakanlığı bölümüne eklenmiştir.
KURUMU	T.C. İÇİŞLERİ BAKANLIĞI
TEŞKİLAT	MERKEZ
İHDAS EDİLEN KADROLAR
SINIFI	UNVANI	DERECESİ	SERBEST
KADRO
ADEDİ	TOPLAMI
MİAH	Daire Başkanı	1		1
Şube Müdürü	1	1
GİH	1	2
Uzman	1	2
Veri Hazırlama ve Kontrol İşletmeni	3	23
4	23
5	22
THS	Mühendis	1	3
2	3
GİH	Programcı	1	5
2	5
THS	Teknisyen	3	5
4	5
TOPLAM		100
KURUMU	T.C. İÇİŞLERİ BAKANLIĞI
TEŞKİLAT	TAŞRA
İHDAS EDİLEN KADROLAR
SINIFI	UNVANI	DERECESİ	SERBEST
KADRO
ADEDİ	TOPLAMI
GİH	Veri Hazırlama ve Kontrol İşletmeni	3		474
4	471
5	471
6	471
7	471
8	471
9	471
Programcı	3	100
4	100
5	100
THS	Teknisyen	3	100
4	100
5	100
TOPLAM			3900
ONİKİNCİ KISIM
Çeşitli Hükümler
Madde 0071: Kaldırılan hükümler
( 1 ) 05.05.l972 tarihli ve 1587 sayılı Nüfus Kanunu, 24.02.1972 tarihli ve 1543 sayılı Genel Nüfus Yazımı Kanunu ve 05.07.1939 tarihli ve 3686 sayılı Evlenme Kağıtları ve Bunların Nüfus Kütüklerine Tescilleri Hakkında Kanun, 26.06.1973 tarihli ve 1774 sayılı Kimlik Bildirme Kanununun 5 inci maddesi, 6 ncı maddesinin (a) ve (d) bentleri, 8 inci maddesi, 16 ncı maddesi ve 17 nci maddesinde yer alan 8 ibaresi ile 10.04.1927 tarihli ve 1003 sayılı Binaların Numaralanması ve Sokaklara İsim Verilmesi Hakkında Kanun yürürlükten kaldırılmıştır.
ONİKİNCİ KISIM
Çeşitli Hükümler
Madde 0072: Diğer kanunların değiştirilen hükümleri
( 1 ) 1774 sayılı Kanunun 6 ncı maddesinin (c) bendinden sonra gelmek üzere tarafından örneğine uygun kimlik belgesi doldurularak üç gün içinde genel kolluk örgütüne verilmesi zorunludur. ibaresi eklenmiş ve aynı maddenin ikinci fıkrasında yer alan olanlar ile (d) bendinde belirtilen yerlerde kalanların ibaresi olanların şeklinde değiştirilmiştir.
ONİKİNCİ KISIM
Çeşitli Hükümler
Madde 0073: Diğer kanunlara eklenen hükümler
(1) 14.02.1985 tarihli ve 3152 sayılı İçişleri Bakanlığı Teşkilat ve Görevleri Hakkında Kanunun 28 inci maddesine aşağıdaki fıkra eklenmiştir.
Bakanlık, nüfus ve vatandaşlık hizmetlerini yürütmek üzere, illerde il nüfus ve vatandaşlık müdürlükleri, ilçelerde ilçe nüfus müdürlükleri kurabilir. Bakanlık, kadro, yer ve unvanlarına bakılmaksızın ihtiyaç durumuna göre nüfus müdürü ve memurlarını, lüzum görülen yerlerde görevlendirmeye yetkilidir.
ONÜÇÜNCÜ KISIM
Geçici Hükümler
Ek Madde 0001: Atıflar
(Madde 27.01.2016 tarih ve 29606 sayılı Resmi Gazetede yayımlanan 6661 sayılı Kanun ile eklenmiştir.)
(1) Diğer mevzuatta nüfus cüzdanı, hüviyet cüzdanı, nüfus hüviyet cüzdanı, hüviyet varakası, nüfus kâğıdı ibarelerine yapılan atıflar Türkiye Cumhuriyeti kimlik kartına yapılmış sayılır.
ONÜÇÜNCÜ KISIM
Geçici Hükümler
Ek Madde 0002: Tescil yetkisi ve görevlendirme
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 25. Maddesi ile eklenmiştir.)
(1) Bakanlık, nüfus olayları ve adrese ilişkin dayanak belgesi düzenleyen kurumlara veya dış temsilciliklere bu belgeleri elektronik ortamda gönderme ya da tescil yetkisi verebilir. Dayanak belgelerinin tescil yetkisi verilen kurumlarda muhafaza edilmesine karar vermeye Bakanlık yetkilidir.
(2) Dışişleri Bakanlığının talebi hâlinde, büyükelçiliklerin konsolosluk şubeleri ile başkonsolosluklarda nüfus ve vatandaşlık işlemlerini gerçekleştirmek amacıyla nüfus personeli görevlendirilebilir. Söz konusu memurların yurt dışındaki görev ve sorumlulukları ile görev süreleri Bakanlık ve Dışişleri Bakanlığınca müştereken belirlenir.
ONÜÇÜNCÜ KISIM
Geçici Hükümler
Ek Madde 0003: Soyadı değişikliği
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 25. Maddesi ile eklenmiştir.)
(1) Yazılı talepte bulunmak kaydıyla;
a) Boşandığı eşinin soyadını kullanmasına izin verilen kadının evlenmeden önceki soyadını,
b) Eşinin soyadı ile birlikte önceki soyadını taşıyan kadının sadece eşinin soyadını,
kullanmak istemesi hâlinde, nüfus müdürlüğünce gerekli işlem yapılır.
ONÜÇÜNCÜ KISIM
Geçici Hükümler
Ek Madde 0004: Ölüm olayının tespiti
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 25. Maddesi ile eklenmiştir.)
(1) Ölüm olayları, nüfus müdürlüğünce kurum ve noterlere kâğıt ortamında bildirilmez. Kurum ve noterler ölüm olaylarının tespitini elektronik ortamda yapar. Mücbir sebeplerle ölüm olaylarına ilişkin bilgilerin elektronik ortamda gönderilememesi hâllerinde kâğıt ortamında gönderilebilir.
(2) 18/1/1972 tarihli ve 1512 sayılı Noterlik Kanununun 69 uncu maddesinin ve 213 sayılı Kanunun 150 nci maddesinin bu Kanuna aykırı hükümleri uygulanmaz.
ONÜÇÜNCÜ KISIM
Geçici Hükümler
Geçici Madde 0001:
(1) Kurumlar ve tüzel kişiler bu Kanunun yayımı tarihinden itibaren iki yıl içinde mevzuatlarını bu Kanun hükümlerine uygun hale getirerek işlemlerinde kimlik numarasını kullanmak zorundadırlar.
ONÜÇÜNCÜ KISIM
Geçici Hükümler
Geçici Madde 0002:
( 1 ) Bu Kanunun yayımı tarihinden itibaren adres bilgilerinin kaydedilmesine ilişkin uygulamaya hazırlık olarak sırasıyla aşağıdaki iş ve işlemler yapılır:
a. Ulusal adres veri tabanının altyapı çalışmaları Türkiye İstatistik Kurumu Başkanlığı bünyesinde yapılarak veri tabanı kurulur ve bu maddede öngörülen iş ve işlemlerin tamamlanmasından sonra Genel Müdürlüğe devredilir.
b. Mahalli İdareler Genel Müdürlüğü, adres ve numaralamaya ilişkin yönetmeliğe uygun olarak il özel idareleri ve belediyelerin numaralama ve levhalama çalışmalarını takip eder.
c. Adres çalışmaları ile eş zamanlı olarak il özel idareleri ve belediyeler ile Genel Müdürlük, ulusal adres veri tabanlarının teknik altyapısını oluşturur. Ulaştırma Bakanlığı tarafından ülke genelinde il özel idareleri ve belediyeler ile ulusal adres veri tabanı arasında on-line işleyecek bir ağ altyapısı oluşturulur. Her yerleşim biriminin ulusal adres veri tabanına ulaşabileceği bir merkezi bilgisayar programı Türkiye İstatistik Kurumu Başkanlığınca hazırlanır. Gerekli şifreleme ve kullanıcı eğitimi verilerek il özel idareleri ve belediyelerin kullanımına açılır.
ç. Adres standardının belirlendiği tarihten itibaren en geç üçyüzaltmış gün içerisinde il özel idare ve belediyeler tarafından yerleşim birimlerinin adres bileşenleri standartlara uygun hale getirilerek numaralama işlemi tamamlanır ve merkezi olarak kurulan ulusal adres veri tabanına (c) bendinde bahsedilen program aracılığı ile işlenir.
d. İl özel idareleri ve belediyelerce gerçekleştirilen numaralama ve levhalama çalışmalarının uygunluğunun yerinde tespit edilmesi amacıyla Türkiye İstatistik Kurumu Başkanlığı ve Mahalli İdareler Genel Müdürlüğü tarafından numaralama işlemi tamamlandıktan sonra doksan gün içerisinde alan kontrolü yapılır. Kontrol sonuçları ulusal adres veri tabanına işlenir.
e. Ulusal adres veri tabanındaki yerleşim yeri adreslerinin nüfus kütüklerindeki kişi kayıtları ile ilişkilendirilmesi ve Türkiye Cumhuriyeti kimlik numarasına bağlı kişisel yerleşim yeri adresi kayıtlarının tutulabilmesi için, numaralaması tamamlanan yerleşim yerlerinden başlamak ve bu Kanunun yürürlüğe girdiği tarihten itibaren en geç altıyüzotuz gün içerisinde tamamlanmak üzere Türkiye İstatistik Kurumu Başkanlığı tarafından alan uygulaması yapılır. Uygulama esnasında ulusal adres veri tabanına dayalı olarak alanda tespit edilen yerleşim yeri adres bilgileri, MERNİS kayıtları ile Türkiye Cumhuriyeti kimlik numarası esasına göre elektronik ortamda eşleştirilir. Alan taraması sırasında Türkiye de yerleşim yeri adresi tespit edilen yabancılar ile ilgili ayrı bir veri tabanı oluşturulur.
f. Elde edilen kayıtlar, mahalle ve köy muhtarlıklarında altmış gün süreyle askıya çıkartılır. Askı süresince, itirazlar üzerine yapılacak inceleme sonucunda Türkiye İstatistik Kurumu Başkanlığı tarafından temin edilen bilgilere göre kayıtlarda gerekli düzeltmeler yapılır. Bu çalışma ile kayıtların kesinleşmesi sonucunda alan uygulamasında kullanılan formlar 28.09.1988 tarihli ve 3473 sayılı Muhafazasına Lüzum Kalmayan Evrak ve Malzemenin Yok Edilmesi Hakkında Kanun Hükmünde Kararnamenin Değiştirilerek Kabulü Hakkında Kanun hükümlerine göre mahalli kurulların kararı ile yerinde imha edilir.
( 2 ) İşlemler sırasında kullanılacak formlar Genel Müdürlük ile işbirliği halinde Türkiye İstatistik Kurumu Başkanlığı tarafından hazırlanır. Türkiye İstatistik Kurumu Başkanlığı tarafından formlara istatistik amaçlı olarak eklenen sorulara ilişkin kayıtlar Türkiye İstatistik Kanunu hükümleri çerçevesinde değerlendirilir.
( 3 ) Türkiye İstatistik Kurumu Başkanlığının bu madde kapsamında yapacağı alan çalışması, 5429 sayılı Kanunun sayım ve araştırmalarla ilgili hükümleri çerçevesinde yürütülür. Bu maddede belirtilen iş ve işlemlerin yapılması için ilgili kurumlar mal ve hizmet satın alabilir. Bu madde kapsamında yaptırılacak işler hakkında, ceza ve ihalelerden yasaklama hükümleri hariç 04.01.2002 tarihli ve 4734 sayılı Kamu İhale Kanunu ile 5018 sayılı Kanun hükümleri uygulanmaz. Bu kapsamda yapılacak mal ve hizmet alımlarının usul ve esasları, saydamlık, rekabet, eşit muamele, güvenirlik, kamuoyu denetimi, ihtiyaçların uygun şartlarla ve zamanında karşılanması ve kaynakların verimli kullanılmasını sağlayacak ilkeler doğrultusunda hizmetin gereklerine göre Bakanlar Kurulunca belirlenir.
( 4 ) Bu maddenin birinci fıkrasının (a) bendinin uygulanmasına ilişkin usul ve esaslar yönetmelikle belirlenir.
ONÜÇÜNCÜ KISIM
Geçici Hükümler
Geçici Madde 0003:
( 1 ) Bu Kanunun geçici 2 nci maddesinin uygulama süresi içinde nüfus olaylarını nüfus mevzuatında öngörülen süreyi geçirdikten sonra bildirenler ile nüfus ve aile cüzdanını kaybedenlere bu Kanunun 68 inci maddesi hükmü uygulanmaz.
ONÜÇÜNCÜ KISIM
Geçici Hükümler
Geçici Madde 0004:
( 1 ) Bu Kanunda öngörülen süre içerisinde ulusal adres veri tabanına bağlanamayan il özel idareleri ve belediyeler, mahalli adres bilgilerini tespit edip güncelliğini takip ederler ve ulusal adres veri tabanına işlenmek üzere elektronik ortamda ilçe nüfus müdürlüklerine gönderirler.
ONÜÇÜNCÜ KISIM
Geçici Hükümler
Geçici Madde 0005:
( 1 ) Bu Kanun yürürlüğe girinceye kadar tanıma beyanı veya babalığa hüküm kararı sonucu ana hanesine tescil edilen çocukların baba hanelerine nakline ana ve babanın birinin, çocuk ergin ise kendisinin müracaatı aranır.
ONÜÇÜNCÜ KISIM
Geçici Hükümler
Geçici Madde 0006:
(Madde 27.01.2016 tarih ve 29606 sayılı Resmi Gazetede yayımlanan 6661 sayılı Kanun ile eklenmiştir.)
(1) Nüfus cüzdanlarının düzenlenmesi ve dağıtılması 31/12/2016 tarihine kadar aşağıdaki usul ve esaslara göre yapılır:
a) Nüfus cüzdanları, Bakanlıkça tespit edilen şekil, ebat ve örneğe uygun olarak Maliye Bakanlığınca bastırılır ve nüfus müdürlüklerinin ihtiyaçlarını karşılamak üzere muhasebe yetkililerine, dış temsilciliklerin ihtiyaçlarını karşılamak üzere Dışişleri Bakanlığına gönderilir.
b) Muhasebe yetkilisince nüfus müdürlüklerinin ihtiyacı göz önünde tutularak, kadın ve erkek nüfus cüzdanlarının her biri için en fazla üçer bin adedi, bedeli sonradan ödenmek üzere, müteakiben üçer bin adetlik partiler hâlinde peşin para karşılığında verilir. Doğum bildirimlerinin kanuni süresi içinde yapılması hâlinde düzenlenecek nüfus cüzdanlarından değerli kâğıt bedeli alınmaz. Hatalı yazım nedeniyle iade edilen nüfus cüzdanları değerli kâğıt bedelinden düşülür.
c) Nüfus cüzdanı, yurt içinde ilçe nüfus müdürlüklerince ve yurt dışında dış temsilciliklerce kişilerin kendilerine, ergin olmayanların veli, vasi veya resmî vekillik belgesi ibraz edenler ile bu Kanunun 17 nci maddesinde belirtilen, beyanla yükümlü kişilere Bakanlıkça tespit edilecek usûller çerçevesinde verilir.
ç) Genel Müdürlük ile başkonsolosluklar, nüfus cüzdanı bedeli açısından 2489 sayılı Kanun hükümlerine tabi değildir.
ONÜÇÜNCÜ KISIM
Geçici Hükümler
Geçici Madde 0007 : Katılma payı
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 26. Maddesi ile eklenmiştir.)
(1) 65 inci maddenin birinci fıkrası uyarınca katılma payı Bakanlık ve Maliye Bakanlığınca müştereken belirleninceye kadar 65 inci maddenin bu maddeyi ihdas eden Kanunla değiştirilmeden önceki hükümlerinin uygulanmasına devam olunur.
ONÜÇÜNCÜ KISIM
Geçici Hükümler
Geçici Madde 0008 : Ad ve soyadı düzeltilmesi
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 26. Maddesi ile eklenmiştir.)
(1) Kişinin iki yıl içerisinde yerleşim yerinin bulunduğu nüfus müdürlüğüne yazılı olarak başvurması kaydıyla; 21/6/1934 tarihli ve 2525 sayılı Soyadı Kanununun 3 üncü maddesine aykırı soyadları ile yazım ve imla hatası veya düzeltme işareti kullanılmamasından kaynaklanan anlam değişiklikleri bulunan ad ve soyadları, mahkeme kararı aranmaksızın, il veya ilçe idare kurulunun vereceği kararla bir defaya mahsus olmak üzere değiştirilebilir. İl ve ilçe idare kurullarının vereceği karar kesindir. Soyadı değiştirilen erkek ise kendisi ile birlikte varsa karısının ve müracaat tarihinde ergin olmayan çocuklarının da soyadları düzeltilir. Soyadı değiştirilen kadın ise kendisi ile birlikte ergin olmayan evlilik dışı çocukları varsa onların da soyadları düzeltilir.
ONÜÇÜNCÜ KISIM
Geçici Hükümler
Geçici Madde 0009 : Göçmenlerin doğum yeri ve tarihinin düzeltilmesi
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 26. Maddesi ile eklenmiştir.)
(1) Göçmen olarak Türk vatandaşlığına alınanlardan doğum yeri ve tarihi hatalı olan kişilerin kayıtları, bu maddenin yürürlüğe girdiği tarihten itibaren beş yıl içinde usulüne göre onaylanmış doğum belgeleri ile müracaatları hâlinde, nüfus müdürlüğünce düzeltilir.
ONÜÇÜNCÜ KISIM
Geçici Hükümler
Geçici Madde 0010 : Evlat edinilen çocuğun ana ve baba adı
(Madde 03.11.2017 tarih ve 30229 sayılı Resmi Gazetede yayımlanan 7039 sayılı Kanunun 26. Maddesi ile eklenmiştir.)
(1) Bu maddenin yürürlüğe girdiği tarihten önce birlikte veya tek başına evlat edinilen çocuk veya erginlerin bu maddenin yürürlüğünü izleyen beş yıl içinde nüfus müdürlüklerine başvurmaları hâlinde nüfus kaydında ana ve/veya baba adı ya da soyadı olarak evlat edinenlerin ad ve soyadları yazılır.
(2) Bu maddenin yürürlüğe girdiği tarihte ergin ve mümeyyiz olan evlat edinilenlerin de muvafakatleri aranır.
ONÜÇÜNCÜ KISIM
Geçici Hükümler
Geçici Madde 0011 :
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 61. Maddesi ile eklenmiştir.)
(1) Kişinin üç yıl içerisinde yerleşim yerinin bulunduğu nüfus müdürlüğüne yazılı olarak başvurması kaydıyla; 21/6/1934 tarihli ve 2525 sayılı Soyadı Kanununun 3 üncü maddesine aykırı soyadları ile yazım ve imla hatası veya düzeltme işareti kullanılmamasından kaynaklanan anlam değişiklikleri bulunan, genel ahlaka uygun olmayan, toplum tarafından gülünç karşılandığı değerlendirilen ad ve soyadları, mahkeme kararı aranmaksızın, il veya ilçe idare kurulunun vereceği kararla bir defaya mahsus olmak üzere değiştirilebilir. İl ve ilçe idare kurullarının vereceği karar kesindir. Soyadı değiştirilen erkek ise kendisi ile birlikte varsa karısının ve müracaat tarihinde ergin olmayan çocuklarının da soyadları düzeltilir. Soyadı değiştirilen kadın ise kendisi ile birlikte ergin olmayan evlilik dışı çocukları varsa onların da soyadları düzeltilir. Bu maddede belirlenen sürenin bir katına kadar uzatılmasında Cumhurbaşkanı yetkilidir.
ONÜÇÜNCÜ KISIM
Geçici Hükümler
Geçici Madde 0012 :
(Madde 15.04.2022 Tarih ve 31810 Sayılı Resmi Gazetede Yayımlanan 7394 Sayılı Kanunun 21. Maddesi ile eklenmiştir.)
(1) Cumhurbaşkanlığı ofislerinden, 65 inci maddenin birinci fıkrasında bu maddeyi ihdas eden Kanunla yapılan değişikliğin yürürlüğe girdiği tarihten önceki dönem için Kimlik Paylaşımı Sistemi sorgu ve dönen kayıtlarına ilişkin olarak aynı fıkrada belirlenen katılma payı talep edilmez.
ONÜÇÜNCÜ KISIM
Geçici Hükümler
Madde 0074: Yürürlük
(1) Bu Kanun yayımı tarihinde yürürlüğe girer.
ONÜÇÜNCÜ KISIM
Geçici Hükümler
Madde 0075: Yürütme
( 1 ) Bu Kanun hükümlerini Bakanlar Kurulu yürütür.
Yükleyen: yasinuzunoglu
