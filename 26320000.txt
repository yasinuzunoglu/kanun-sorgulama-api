2632 sayılı 13.05.1971 Gün ve 1402 Sayılı Sıkıyönetim Kanununda Değişiklik Yapılması Hakkında Kanun
Yayımlandığı Resmî Gazete Tarihi: 16.03.1982
Yayımlandığı Resmî Gazete Sayısı: 17635
Kabul Tarihi	12.03.1982
Madde 0001:
13.05.1971 gün ve 1402 sayılı Sıkıyönetim Kanununun 3 üncü maddesi (g) bendi aşağıdaki şekilde değiştirilmiştir.
g) Kapalı veya açık yerlerde her türlü toplantıları veya gösteri yürüyüşlerini yasaklamak, izine bağlamak, yapılacağı açık ve kapalı yerleri tayin ve tahsis etmek, izine bağladığı her türlü toplantıyı kontrol altında tutmak veya izlemek, yeni dernek, resmi senetle kurulabilen vakıf ve teşekküllerin kuruluşlarını izine bağlamak, ayrıca her türlü dernek, vakıf ve teşekküllerin çalışmalarını durdurmak veya bunları izine bağlamak,
Madde 0002:
13.05.1971 gün ve 1402 sayılı Sıkıyönetim Kanununun 18 inci maddesinin 08.06.1981 gün ve 2474 sayılı Kanunla değişik (n) bendinin birinci fıkrası aşağıdaki şekilde değiştirilmiştir.
Para cezaları, para cezası ile birlikte veya müstakil 6 aya kadar (altı ay dahil) hürriyeti bağlayıcı ceza hükümleri ve bu cezalara bağlı veya müstakil veya neticesi olan fer i ve mütemmim ceza hükümleri temyiz olunamaz.
Madde 0003:
13.05.1971 gün ve 1402 sayılı Sıkıyönetim Kanununun 22 nci maddesi aşağıdaki şekilde değiştirilmiştir.
Madde 22.- Türk Ceza Kanununun 158 inci maddesini ihlal suçu hariç olmak üzere bu Kanunda yazılan ve takibi izine bağlı olan suçlarda izin şartı aranmaz.
Geçici Madde 0001:
Bu Kanunun yürürlüğe girdiği tarihten önce verilmiş bulunan hükümlerden;
Verildiği tarihten itibaren henüz bir hafta geçmemiş olan hükümleri; sanık, müdafii, müdahil, görevli savcı veya askeri savcı Kanunun 2 nci maddesi esaslarına göre temyiz edebilir.
Bunlar;
Hüküm kendilerine tefhim veya tebliğ edilmiş ise kanunun yürürlüğe girdiği tarihten itibaren,
Hüküm kendilerine tefhim veya tebliğ edilmemiş ise hükmün tebliği tarihinden itibaren,
Bir hafta içerisinde temyiz isteminde bulunabilirler.
(a) bendinde belirtilen bir haftalık süreden önce verilmiş bulunan hükümler hakkında, hükmün verildiği tarihte yürürlükte bulunan 18 inci maddenin (n) bendi hükümlerinin uygulanmasına devam olunur.
Geçici Madde 0002:
Bu Kanunun 3 üncü maddesi hükmü; kanunun yürürlüğe girdiği tarihte kesin hüküm halini almamış olan Türk Ceza Kanununun 158 inci maddesini ihlal suçları hakkında da uygulanır.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
