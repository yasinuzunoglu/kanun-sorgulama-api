4922 sayılı Denizde Can ve Mal Koruma Hakkında Kanun
Yayımlandığı Resmî Gazete Tarihi: 14.06.1946
Yayımlandığı Resmî Gazete Sayısı: 6333
Kabul Tarihi	10.06.1946
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0001:
(Madde 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.)
Bu Kanunun uygulanması bakımından;
A) İdare: Denizcilik Müsteşarlığını,
B) Gemi: Adı, tonilatosu ve kullanma amacı ne olursa olsun, denizde kürekten başka aletle yola çıkabilen her aracı,
C) Ticaret gemisi: Menfaat sağlamak kastıyla denizde kullanılan her gemiyi,
D) Küçük deniz aracı: Yolcu gemileri hariç, tam boyu 24 metreden küçük olan her türlü ticaret gemisini,
E) Denize elverişlilik: Tüm ticaret gemileri ve deniz tesislerinin tekne, makine, genel donanım, can kurtarma, yangından korunma ve yangın söndürme durumu, seyir teçhizatı ve haberleşme sistemi, sağlık koşulları, yük ve yolcu taşıma kapasiteleri, deniz kirliliğini önleme donanımları ile diğer seyir emniyeti konuları bakımından tahsis olundukları hizmetin normal deniz tehlikelerine karşı koyabilecek durumda olmaları hâlini,
F) Yolcu: Kaptan, gemi adamı veya geminin işi gereği gemide bulunan diğer kişiler, gemiyi donatan veya işletenin eş ve çocukları ile hizmetinde olan personeli, işletenin bir görev ile yolculuk eden adamı, temsilcisi ve memurları, taşınan hayvanların çobanları, mücbir sebeplerle veya kaptanın denizde can kurtarma ödevinden dolayı gemiye alınan kimseler ile bir yaşından küçük çocukların dışında kalan ve navlunlu veya navlunsuz taşınan herkesi,
ifade eder.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0002:
(Madde 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.)
Liman idari sınırlarını geçerek sefer yapacak her ticaret gemisinin limandan ayrılışı, liman başkanlığınca verilecek izne tâbidir. Bu izin liman çıkış belgesi ile verilir.
Liman çıkış belgesi, talep üzerine denize elverişli olan ticaret gemilerinin;
a) Gemi adamları ile donatımı,
b) Yolcu sayısı ve yükün cinsi,
c) Yükleme durumu,
hususları açısından belgelerin uygunluğu ile diğer (1) zorunlu belgelerinin geçerliğinin liman başkanlığınca yapılacak denetim sonucu tespit edilmesi hâlinde düzenlenir. (Cümleler 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 5. Maddesi ile Eklenmiştir) Yapılacak denetimin usul ve esasları İdare tarafından yönetmelikle belirlenir. Bu denetim, İdare tarafından oluşturulan, liman giriş ve çıkış işlemlerinin takip edildiği sistem üzerinden sunulan belgeler üzerinden de yapılabilir. Geminin denize elverişli olmadığının herhangi bir şekilde anlaşılması veya limandan ayrılmasını engelleyecek başkaca bir bilginin liman başkanlığına ulaşması hâlinde liman çıkış izni verilmez.
(1) belgelerinde belirtilmiş durumlarına uygunlukları ile İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 5. Maddesi ile belgelerin uygunluğu ile diğer şeklinde değişmiştir.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0003:
Ticaret gemilerinin tahsis edildikleri işlere ve yapacakları yolculuklara göre tekne, makine, kazan, genel donanım, can kurtarma, yangından korunma ve yangın söndürme , seyir ve telsiz ekipmanları (1) ve sair araç ve teferruatının  (İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) yönetmeliği gereğince haiz olmaları lazımgelen durumları ve bu hususların denetimi; uluslararası sözleşmeler kapsamında olan gemiler için taraf olduğumuz uluslararası sözleşmelere göre, kapsam dışında kalan ticaret gemileri için ise İdare tarafından çıkarılan yönetmeliklere göre belirlenir. (1)  (Son Cümle 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 6. Maddesi ile Yürürlükten Kaldırılmıştır.)
(1) Altı Çizili İbareler 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 6. Maddesi ile eklenmiş ve yılda en az bir defa denetlenir. İbaresi ve bu hususların denetimi; uluslararası sözleşmeler kapsamında olan gemiler için taraf olduğumuz uluslararası sözleşmelere göre, kapsam dışında kalan ticaret gemileri için ise İdare tarafından çıkarılan yönetmeliklere göre belirlenir. şeklinde değişmiştir.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0004:
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) Denetleme sonunda durumu yönetmeliğe uygun olduğu anlaşılan ticaret gemisine süreli bir denize elverişlilik belgesi verilir. Denize elverişlilik belgesi olmayan veya belgesinin süresi bitmiş olan ticaret gemisine çıkış izni verilmeyeceği gibi, herhangi bir sebeple tekne, makine ve genel donanım gibi esas kısımları bakımlarından yönetmeliğinde belirtilen nitelikleri kaybetmiş olan ticaret gemisinin belgesi İdare tarafından iptal edilir. Esas kısımlar ve 3 üncü maddede belirtilen diğer araç ve teçhizattan kısa sürede tamamlanabilecek veya onarılabilecek olanlarının eksikliği gemiyi denize elverişsiz hale getirmez.
Denize elverişlilik belgesinin süresi, yolculuğun devamı sırasında biten bir ticaret gemisi, yolculuğu bir Türk limanında bitiyorsa, yolculuğu bitirdikten sonra, denetleneceği limana dönmek ödevindedir. Böyle bir ticaret gemisi, denetleneceği limana kadar, denize elverişlilik belgesi varmış gibi ticari işlem yapabilir.
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) Belge süresi içinde, yolculuğun devamı sırasında herhangi bir sebeple yönetmeliğine uygun durumunu kaybetmiş olan ticaret gemisi, ticari işleminin tamamlanacağı limana kadar yolculuğuna devam edebilir. Böyle bir ticaret gemisi, hiçbir ticari işlemde bulunmaksızın yolculuğunu tamamladığı limandan onarılabileceği en yakın limana gidebilir.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0005:
(05.05.1981 tarih ve 2459 sayılı Kanunun 1 inci maddesiyle değişen şekli.) Milli ve Milletlerarası tanınmış tasnif kurumlarından verilen ve hükmü olan bir belgeyi haiz gemilere, belgesinde yazılı süre ve görev için, ayrıca denetleme yapılmadan, denize elverişlilik belgesi verilir. Ancak bu gibi kurumların  (İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) yönetmelik ve kurallarınca denetleme dışında bıraktıkları kısımlarının denetlenmesi bu kanun hükümlerine göre yapılır.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0006:
Ticaret gemileri (1) yola çıkmadan önce, can kurtarma, yangından korunma, yangın söndürme ve seyir donanımları, gemi adamları, kumanya ve yakıtı, yolcu sayısı, yükünün cinsi, istifi ve  (İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.)yük miktarı ve yükleme markası bakımlarından yönetmelikle belirlenen usul ve esaslara göre denetlenebilir (1) ve bu durumlarda  (İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) yönetmeliğine uygun olmıyan ticaret gemilerinin yola çıkmasına izin verilmez.
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) İdare, bu madde ile 2 nci maddede belirtilen denetimler bakımından (1) küçük deniz araçları ve balıkçı gemileri ile liman sefer bölgesi, bitişik iki liman veya Marmara Denizi içindeki tüm limanlar arasında sürekli veya düzenli sefer yapan gemiler ve acil durumlarda kullanılacak gemiler için basitleştirilmiş uygulamalar getirebilir, istisnâ veya muafiyetler tanıyabilir. İdare gerekli gördüğünde, liman sınırları içinde çalışan ticaret gemilerini birinci fıkra hükümlerine göre denetleyebilir.
(1) Denize elverişlilik belgesi olup da liman sınırlarını geçerek denize çıkacak her ticaret gemisi, İbaresi 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 7. Maddesi ile Ticaret gemileri şeklinde ve denetlenir İbaresi yönetmelikle belirlenen usul ve esaslara göre denetlenebilir şeklinde değişmiş ve Altı Çizili İbareler eklenmiştir.
BİRİNCİ BÖLÜM
Tarifler ve Ticaret Gemilerinin Teknik Nitelikleri
Madde 0007:
Ticaret gemilerinin, çeşitli resim ve harçlarının ödenmesinde esas olan tonilatoları,  (İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) yönetmeliğine göre yapılacak ölçmelerle belirtilir.
İKİNCİ BÖLÜM
Denizde yolculuk güveni
Madde 0008:
Türk gemileriyle Türk liman ve karasularında yolculuk eden yabancı gemilerin, denizde çatışmayı önlemek için taşıyacakları ve gösterecekleri fener ve alametler, verecekleri sadalı sis ve manevra işaretleri, gözetecekleri seyir ve idare kurallariyle tehlikeye düştükleri zaman yardım istemek için verecekleri ve gösterecekleri her türlü işaretler Cumhurbaşkanınca çıkarılan yönetmelikle (1) belirtilir.
Her Türk gemisinde birinci fıkrada belirtilen yönetmelikten (1) bir tane bulunur.  (Cümle 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) Gemilerde bulundurulacak bu yönetmelik (1), geminin esas belgelerinden sayılır.
(1) tüzükle İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 21. Maddesi ile Cumhurbaşkanınca çıkarılan yönetmelikle şeklinde ve Denizde Çatışmayı Önleme Tüzüğünden İbaresi birinci fıkrada belirtilen yönetmelikten şeklinde ve tüzük İbaresi yönetmelik şeklinde değişmiştir.
İKİNCİ BÖLÜM
Denizde yolculuk güveni
Madde 0009:
Yönetmeliğe (1) riayet edilmemek yüzünden can veya mal zararına sebebiyet verilen hallerde, durumun hal ve şartları, yönetmelikten (1) ayrılmayı kati olarak gerekli kıldığı mahkemede sabit olmadıkça, hadise sırasında köprü üstünde vardiyada bulunan kaptan veya mevzuata göre yetkili güverte zabiti kusurlu sayılır.
(1) Denizde Çatışmayı Önleme Tüzüğüne İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 21. Maddesi ile Yönetmeliğe şeklinde ve tüzükten İbaresi yönetmelikten şeklinde değişmiştir.
İKİNCİ BÖLÜM
Denizde yolculuk güveni
Madde 0010:
Çatışan gemilerin kaptanları, çatma yüzünden gemilere ve içindeki kimselere gelecek zararları önlemek veya azaltmak için, kendi gemilerini ve içinde bulunan gemi adamlarını ve yolcuları ciddi bir tehlikeye atmaksızın mümkün olan her yardımı yapmakla ödevlidirler. Bundan ötürü çatışan gemilerin kaptanları, birbirine yardıma muhtaç bulunmadıklarına inanç getirinceye kadar, gemilerini hadise yerinde tutmağa mecburdurlar.
Çatışan gemilerin kaptanları, gemilerini ve içindeki kimseleri ciddi tehlikeye atmadan yapabilirlerse, yollarına devama başlamadan önce, gemilerinin adını, tanınma işaretini, bağlama, kalkma ve varma limanlarının adlarını öbür gemilerin kaptanlarına bildirmek ödevindedirler.
Çatışan gemilerin kaptanları, olayın sebeplerini ve hangi hal ve şartlar altında baş gösterdiğini, kazadan hemen sonra ve mümkünse, gemi jurnallarına yazarlar. Gemi jurnalındaki bu kaydın altı, kaptan, birinci zabit ve güverte tayfasından biri tarafından beraberce imzalanır.
İKİNCİ BÖLÜM
Denizde yolculuk güveni
Madde 0011:
Yük veya yolcu taşıyan ticaret gemilerinin her iki bordası üzerine ve güverte çizgisi altına, tatlı ve tuzlu su bölgeleri ile mevsimlere ve kereste yüküne göre konulacak yükleme (Fribord) markasının yeri
(İbare 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) yönetmeliğine göre tayin olunur.
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) Bordalarına yükleme markası konmamış veya gemi sertifikalarında ve denize elverişlilik belgesinde belirtilen taşıma haddinden (DWT) fazla yolcu ve yük taşıyan ticaret gemilerinin yolculuğuna izin verilmez.
150 gros tonilatodan ufak ticaret gemileri, çalışacakları deniz bölgelerine ve yapacakları işlere göre, bu madde hükümlerinden dışarı bırakılabilirler.
İKİNCİ BÖLÜM
Denizde yolculuk güveni
Madde 0012:
Aşağıda yazılı maddeler bu kanuna göre Tehlikeli eşya sayılır:
Patlama bakımından tehlikeli olan maddeler:
Patlama maddeleri ve bilhassa paralama ve atış malzemesi;
(Paralama veya atış amaçlarına uygun nitelikte bulunmıyan, alevle patlatılamıyan ve vurma ve sürtünmiye karşı, dinitrobenzoldan daha hassas olmıyan maddeler patlama maddesi sayılmaz).
Cephane;
Ateşleme malzemesi, havai fişekler ve benzerleri;
Sıkıştırılmış veya sıvık haline getirilmiş gazlar;
Suya dokununca yanan veya yanmayı kolaylaştırıcı gazlar çıkaran maddeler;
Kendi kendine tutuşan maddeler;
Yanıcı sıvıklar ve kolay ateş alabilen katı maddeler;
Zehirli maddeler;
Yakıcı maddeler;
Fizik ve şimik nitelikleri bakımından yukardakilere benzer başka maddeler;
Hayvan, kereste ve zahire gibi istifleri bakımından tehlikeli yükler.
Yukarda yazılı eşyanın ticaret gemileriyle taşınması Cumhurbaşkanınca çıkarılan yönetmeliğe (1) göre yapılır.
(1) tüzüğüne İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 21. Maddesi ile Cumhurbaşkanınca çıkarılan yönetmeliğe şeklinde değişmiştir.
İKİNCİ BÖLÜM
Denizde yolculuk güveni
Madde 0013:
(29.06.1956 tarih ve 6763 sayılı Kanunun 43-a maddesi ile değişen şekli.) Türk Ticaret Kanununun 982 ve 984 üncü maddeleri gereğince salahiyetli mahkemeye deniz raporu tesbit ettirmekle mükellef her kaptan, bu raporun tasdikli bir suretini kazadan sonra uğradığı liman reisliği bulunan ilk limanda liman reisliğine verir.
ÜÇÜNCÜ BÖLÜM
Denizde can kurtarma
Madde 0014:
Her kaptan, denizde, can tehlikesine uğramış olarak rastgeldiği kimselere, düşman bile olsa, kendi gemisini, gemi adamlarını ve yolcusunu ciddi bir tehlikeye atmaksızın elinden gelen her yardımı yapmakla ödevlidir.
ÜÇÜNCÜ BÖLÜM
Denizde can kurtarma
Madde 0015:
Başka gemiden imdat işareti alan bir geminin kaptanı tehlikede bulunan kimselerin yardımına bütün hızı ile gitmek ödevindedir. Ancak kaptan bu türlü hareket etmeyi imkansız görür veya içinde bulunduğu özel haller dolayısiyle makul veya faydalı görmez veya 17 ve 18 inci maddeler gereğince bu ödevden muaf tutulmuş ise yardım yapmıyabilir ve bu hali hemen, imdat işareti veren geminin kaptanına bildirmekle beraber kendisini yardıma gitmekten alıkoyan sebepleri gemi jurnalına kaydeder.
ÜÇÜNCÜ BÖLÜM
Denizde can kurtarma
Madde 0016:
Tehlikede bulunan bir geminin kaptanı, imdat isteğine cevap vermiş olan kaptanlarla mümkün olabildiği kadar istişarede bulunduktan sonra, yardıma en elverişli gördüğü bu gemilerden birinden veya bir kaçından yardım istemek hakkını haiz olduğu gibi bu suretle kendisinden yardım istenen kaptan veya kaptanlar da bu isteğe uyarak bütün hızlariyle tehlikede bulunan kimselerin yardımına gitmek ödevindedirler.
ÜÇÜNCÜ BÖLÜM
Denizde can kurtarma
Madde 0017:
Telsizle imdat işareti alan bir kaptan kendisinden yardım istenen başka bir geminin kaptanından ve eğer yardım istenen gemi birden fazla ise bu gemilerin kaptanlarından, yardım isteğinin yerine getirilmek üzere bulunduğu yolunda haber alacak olursa, 15 inci madde ile kendisine yüklenmiş olan yardım ödevinden kurtulur.
ÜÇÜNCÜ BÖLÜM
Denizde can kurtarma
Madde 0018:
Bir kaptan, tehlikede bulunan kimselerin yanına varan bir geminin kaptanından artık yardıma lüzum kalmadığını habar alırsa, bu kanunun 15 inci maddesiyle yüklenmiş olduğu ödevden ve eğer kendi gemisinden de yardım istenmemiş ise 16 ncı madde ile yüklendiği yardım ödevinden kurtulur.
ÜÇÜNCÜ BÖLÜM
Denizde can kurtarma
Madde 0019:
Tehlikeli buzlar, gemi leşleri, tropikal fırtınalar veya Beaufort mikyasına göre 10 kuvvetinde veya daha fazla rüzgar yahut deniz yolculuğu güvenini doğrudan doğruya sarsan başka tehlikeler gören her gemi kaptanı, bunlaları, yakınında bulunan gemilere ve haberleşebileceği ilk kıyı noktasındaki yetkili makamlara, elinde bulunan bütün haberleşme araçları ile ve yönetmeliği (1) gereğince bildirmek ödevindedir.
DÖRDÜNCÜ BÖLÜM
Ceza hükümleri
Madde 0020:
(Madde 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.)
(1.Fıkra 28.12.2023 tarih ve 32413 sayılı Resmi Gazetede yayımlanan 7491 Sayılı Kanunun 2. Maddesi ile Değişmiştir.) Bu Kanunda yazılı sebeplerle;
a) Yolculuğuna izin verilmemiş,
b) Denize elverişlilik belgesi almamış,
c) Denize elverişlilik belgesi İdare tarafından iptal edilmiş,
d) Belgesinin süresi geçmiş veya İdarece uzatılmamış,
olmasına rağmen sefere çıkmış ticaret gemileri ile ulusal veya uluslararası mevzuat gereğince mecburi belgelere sahip olmayan ticaret gemileri derhal seferden alıkonularak en yakın elverişli limana veya deniz alanına çekilir, bütün masraflar donatan tarafından karşılanır. Ayrıca, gemi donatanına;
1) 18 GT ye kadar gemilere iki bin Türk Lirası ile altı bin Türk Lirası arası,
2) 18 GT den 50 GT ye kadar altı bin Türk Lirası ile on iki bin Türk Lirası arası,
3) 50 GT den 150 GT ye kadar on iki bin Türk Lirası ile yirmi bin Türk Lirası arası,
4) 150 GT den 500 GT ye kadar olan gemilere otuz bin Türk Lirası ile altmış bin Türk Lirası arası,
5) 500 GT den 3000 GT ye kadar olan gemilere altmış bin Türk Lirası ile yüz elli bin Türk Lirası arası,
6) 3000 GT den 10000 GT ye kadar olan gemilere yüz elli bin Türk Lirası ile üç yüz bin Türk Lirası arası,
7) 10000 GT den büyük gemilere üç yüz bin Türk Lirası ile bir buçuk milyon Türk Lirası arası,
idarî para cezası verilir. Gemiyi sevk ve idare eden kaptana bu cezaların onda biri ayrıca verilir.
(2. Fıkra 28.12.2023 tarih ve 32413 sayılı Resmi Gazetede yayımlanan 7491 Sayılı Kanunun 2. Maddesi ile Değişmiştir.) Geminin muhafaza edilmek üzere limana çekilmesi ve limanda tutulması, barınması, yük ve yolcuların gidecekleri yere götürülmesi dolayısıyla oluşan bütün masraflar ile idarî para cezaları eksiksiz olarak ödendiği veya idarî para cezası tutarı kadar süresiz ve şartsız teminat gösterildiği takdirde 4 üncü madde hükümleri çerçevesinde gemi serbest bırakılır.
Geminin alıkonulduğu tarihten itibaren otuz gün geçmesine rağmen kaptan veya donatanın bu madde hükümlerine göre yükümlülüklerini yerine getirmemesi hâlinde gemi, limanın bulunduğu yerin mülkî amiri başkanlığında, ilgili liman başkanı ve deniz ticaret odasının temsilcisinin bulunduğu bir komisyon tarafından ihale mevzuatı hükümlerine bağlı olmaksızın satılır. Satıştan elde edilen gelirden geminin limana çekilmesi ve muhafaza edilmesi için gerekli olan bütün masraflar karşılandıktan ve para cezası tahsil edildikten sonra bakiye miktarın kalması hâlinde bu miktar donatanın veya yasal temsilcisinin başvurusu üzerine kendisine ödenir.
Geminin satışının gerçekleştirilememesi veya gerçekleştirilmekle beraber satış bedelinin masrafları ve para cezasını karşılamaması hâlinde bu miktar 21/7/1953 tarihli ve 6183 sayılı Amme Alacaklarının Tahsil Usulü Hakkında Kanun hükümlerine göre donatandan tahsil edilir.
Donatanın yabancı gerçek veya tüzel kişi olması veya kaptanın Türk vatandaşı olmaması hâlinde bu masraflar aylık yüzde beş gecikme zammıyla birlikte genel hükümlere göre tahsil olunur.
DÖRDÜNCÜ BÖLÜM
Ceza hükümleri
Madde 0021:
(Madde 28.12.2023 tarih ve 32413 sayılı Resmi Gazetede yayımlanan 7491 Sayılı Kanunun 3. Maddesi ile Değişmiştir.)
Yolcu taşımasına izin verilmemesine rağmen yolcu taşıyan veya 11 inci maddeye göre belirlenen gemi sertifikalarında veya denize elverişlilik belgesinde belirtilen taşıma haddinden (DWT) fazla yolcu ve yükle yolculuk yapan gemi derhal seferden alıkonulur ve gemi donatanına 20 nci maddede belirtilen hadlerin iki katı tutarında idarî para cezası verilir.
İlk idarî yaptırım kararının uygulandığı tarihten itibaren bir yıl içerisinde aynı ihlalin tekrarlanması hâlinde geminin denize elverişlilik belgesine ve İdare tarafından düzenlenen belge ve ruhsatnamelerine el konulur, gemi bir ay süreyle seferden alıkonulur ve gemi donatanına 20 nci maddede belirtilen hadlerin üç katı tutarında idarî para cezası verilir.
İkinci fıkrada belirtilen süre içerisinde yapılan üçüncü ihlalde geminin belgeleri iptal edilir, gemi bir yıl süreyle seferden alıkonulur ve 20 nci maddede belirtilen hadlerin dört katı oranında idarî para cezası verilir.
Bu madde uyarınca donatana uygulanan idarî para cezalarının onda biri, ayrıca gemiyi sevk ve idare eden kaptana da uygulanır. Ancak artırımlı idarî para cezası uygulanması durumunda kaptan, önceki ihlalleri gerçekleştiren kaptanla aynı değilse kaptana uygulanacak idarî para cezası artırımsız miktarlar üzerinden hesaplanır.
Bu madde uyarınca seferden alıkonulan gemi, mülki idare amirliği koordinesinde belirlenen en yakın elverişli limana çekilir. Geminin muhafaza edilmek üzere limana çekilmesi, limanda tutulması, barınması, yük ve yolcuların gidecekleri yere götürülmesi, fazla yükünün boşaltılması dolayısıyla oluşan bütün masraflar donatan tarafından karşılanır.
Bu madde uyarınca uygulanan idarî para cezalarının eksiksiz olarak ödenmesi veya idarî para cezası tutarı kadar süresiz ve şartsız teminat gösterilmesi, beşinci fıkrada belirtilen masrafların eksiksiz olarak ödenmesi, alıkonulma süresinin sona ermesi ve 4 üncü madde hükümlerinin yerine getirilmesi hâlinde gemi serbest bırakılır. Alıkonulma süresinin dolmasını müteakip üç ay içerisinde kaptan veya donatanın bu madde hükümlerine göre yükümlülüklerini yerine getirmemiş olması hâlinde geminin satışına ve masrafların tahsiline yönelik 20 nci madde hükümleri uygulanır.
Yetkili olmadığı hâlde yükleme markasının yerini değiştirenler üç aydan altı aya kadar hapis cezasıyla cezalandırılır.
Donatanın kanuna aykırı emrine uymuş olması, kaptanı sorumluluktan kurtarmaz.
DÖRDÜNCÜ BÖLÜM
Ceza hükümleri
Madde 0022:
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) 12 nci maddede yazılı tehlikeli eşyayı yönetmelikte (1) belirtilen hükümlere aykırı olarak yükleyen veya taşıyan gemi donatanı ve kaptanına 20 nci maddede belirtilen hadlerin iki katı kadar idarî para cezası verilir.
12 nci maddede yazılı tehlikeli eşyayı kişilerin hayatı veya sağlığı açısından tehlikeli olabilecek şekilde taşıyan kişi iki yıldan beş yıla kadar hapis cezasıyla cezalandırılır.
(1) tüzükte İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 21. Maddesi ile yönetmelikte şeklinde değişmiştir.
DÖRDÜNCÜ BÖLÜM
Ceza hükümleri
Madde 0023:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Yönetmelikle (1) belirtilen yardım isteme işaretlerini yerinde ve gereği gibi kullanmayanlarla bu Kanunun 10 uncu maddesinin ikinci ve üçüncü fıkralarına aykırı hareket eden kaptana beşbin Türk Lirasından yirmibeşbin Türk Lirasına kadar idarî para cezası verilir.
Deniz kazasının gerçekleşmesi hâlinde Türk Ticaret Kanununun 982 ve 984 üncü maddeleri hükümlerine göre deniz raporu almayan veya bu raporun tasdikli bir örneğini kazadan sonra uğradığı liman reisliği bulunan ilk limanda liman reisliğine vermeyen gemi kaptanı iki yıla kadar hapis cezasıyla cezalandırılır.
(Fıkra 29.07.2008 tarih ve 26951 sayılı Resmi Gazetede yayımlanan Kanun ile Değişmiştir.) Bu Kanunda yer alan idari para cezalarını yetkili liman başkanları verir. Liman ve kıyı tesisleri ile demir yerleri dışındaki diğer deniz alanlarında, sahil güvenlik bot komutanlıklarınca yapılan denetim neticesinde, idari para cezasını gerektirecek bir fiilin tespiti halinde tutulan tutanak ve toplanan diğer deliller ile birlikte ceza işlemi yapılmak üzere yetkili liman başkanlığına gönderilir.
(1) Tüzükle İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 21. Maddesi ile Yönetmelikle şeklinde değişmiştir.
DÖRDÜNCÜ BÖLÜM
Ceza hükümleri
Madde 0024:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunun 10 uncu maddesinin birinci fıkrası ile 14, 15 ve 16 ncı maddelerindeki yardım yükümlülüklerinin her birine aykırı hareket eden kaptanlar, Türk Ceza Kanununun 98 inci maddesi hükmüne göre cezalandırılır.
DÖRDÜNCÜ BÖLÜM
Ceza hükümleri
Madde 0025:
Türk donanmasına bağlı harp veya yardımcı gemileriyle Türk ticaret gemileri arasındaki çatışmalar sonucunda, askeri kişiler hakkında yapılacak ceza kovuşturmalarında Askeri Ceza Muhakemeleri Usulü ve Askeri Ceza Kanunu uygulanır.
BEŞİNCİ BÖLÜM
Türlü hükümler
Madde 0026:
Bu kanunun 8 inci maddesi, Türk Donanmasına bağlı harb ve yardımcı gemilerine ve 2 nci, (1) 6 ncı, 8 inci, 9 uncu, 11 inci ve 12 nci maddeleri hükümleri, Türk limanlarına gelen, bu limanlardan kalkan ve Türk kara sularında yolculuk eden yabancı gemilere de uygulanır.
(1) Altı Çizili İbareler 09.07.2024 tarih ve 32597 sayılı Resmi Gazetede yayımlanan 7519 Sayılı Kanunun 8. Maddesi ile eklenmiştir.
BEŞİNCİ BÖLÜM
Türlü hükümler
Madde 0027:
(29.06.1956 tarih ve 6763 sayılı Kanunun 43-b maddesi ile değişen şekli.) Türk Ticaret Kanununun deniz kazalarına ait faslının (Çatma) ve (Kurtarma ve yardım) kısımlariyle Belediye Kanununun 15 inci maddesinin 9 uncu fıkrası ve Umumi Hıfzıssıhha Kanununun gemilerin sağlık bakımından murakabesine ait hükümleri mahfuzdur.
BEŞİNCİ BÖLÜM
Türlü hükümler
Madde 0028:
2239 sayılı Denizyolları İşletme Kanununun 9 uncu ve 10 uncu maddeleri ve 22 Nisan 1301 tarihli (Deryada Men i Müsademe Nizamnamesi) kaldırılmıştır.
BEŞİNCİ BÖLÜM
Türlü hükümler
Geçici Madde 0001:
(4922 sayılı Kanunun numarasız Geçici Maddesi olup teselsül için mumaralandırılmıştır.) Bu kanunda sözü geçen tüzükler, bu kanunun yürürlüğe girmesinden başlıyarak en çok bir yıl içinde yürürlüğe konulacak ve o vakta kadar, bu günkü mevzuat uygulanacaktır.
BEŞİNCİ BÖLÜM
Türlü hükümler
Geçici Madde 0002:
(Madde 29.08.2008 tarih ve 26951 sayılı Resmi Gazetede yayımlanan Kanun ile Eklenmiştir.)
Bu Kanunda belirtilen yönetmelikler yürürlüğe girinceye kadar, yürürlükte olan ve bu Kanuna aykırı olmayan tüzüklerin uygulanmasına devam edilir.
BEŞİNCİ BÖLÜM
Türlü hükümler
Geçici Madde 0003:
(Madde 29.08.2008 tarih ve 26951 sayılı Resmi Gazetede yayımlanan Kanun ile Eklenmiştir.)
1380 sayılı Su Ürünleri Kanunu kapsamında faaliyet gösterenler hakkında 4922 sayılı Kanuna istinaden verilmiş para cezaları terkin edilmiştir.
BEŞİNCİ BÖLÜM
Türlü hükümler
Madde 0029:
Bu kanun yayımı tarihinde yürürlüğe girer.
BEŞİNCİ BÖLÜM
Türlü hükümler
Madde 0030:
Bu kanunu Bakanlar Kurulu yürütür.
Yükleyen: yasinuzunoglu
