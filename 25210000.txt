2521 sayılı Avda ve Sporda Kullanılan Tüfekler, Nişan Tabancaları ve Av Bıçaklarının Yapımı, Alımı, Satımı ve Bulundurulmasına Dair Kanun
Yayımlandığı Resmî Gazete Tarihi: 15.09.1981
Yayımlandığı Resmî Gazete Sayısı: 17459
Kabul Tarihi	11.09.1981
BİRİNCİ BÖLÜM
Genel Hükümler
Madde 0001: Amaç
Kanunun amacı, 6136 sayılı Ateşli Silahlar ve Bıçaklar ile Diğer Aletler Hakkında Kanun kapsamı dışında kalan yivsiz av tüfekleri, spor ve nişan tüfek ve tabancaları ve av bıçaklarının yapımı ve satışına ilişkin esasları belirlemek, bunların taşınması ve bulundurulmasını belgeye bağlamak suretiyle denetimini sağlamaktır.
BİRİNCİ BÖLÜM
Genel Hükümler
Madde 0002: Kapsam
Her türlü yivsiz av tüfeklerini, hava ve gaz basıncı ile çalışan ateşsiz nişan tüfek ve tabancalarını ve bunların aksamını yapan fabrika, ve imalathanelerin kurulması, işletilmesi, tüfek ve tabancalar ile av bıçaklarının yapılması, satılması, satın alınması, bulundurulması ve taşınması bu Kanun hükümlerine tabidir.
BİRİNCİ BÖLÜM
Genel Hükümler
Madde 0003: Tarifler
Bu Kanun kapsamına giren;
Yivsiz av tüfekleri: Avda ve atıcılık sporunda kullanılan ve namlularında yiv-set bulunmayan tüfeklerdir.
Spor ve nişan tüfekleri ve tabancaları: Hava ve gaz basıncıyla çalışan ateşsiz, namluları yivli veya yivsiz olan, uluslararası standartlara uyan tüfek ve tabancalardır.
Av bıçağı: Sadece avda kullanılan, av hayvanlarını kesmeye, yüzmeye ve parçalamaya yarayan oluksuz, sırtı küt veya testereli bıçaklardır.
Bu Kanun kapsamına giren av tüfek, nişan tüfek ve tabancası ve av bıçaklarının diğer özellikleri, tipleri, uluslararası ve ulusal standartlara uygunluğu, Kanunun uygulama şekline ilişkin yönetmelikte belirtilir.
İKİNCİ BÖLÜM
Yapım
Madde 0004: Fabrika veya imalathane kuruluşuna izin verme
Yivsiz av tüfekleri ile sporda kullanılan nişan tüfek ve tabancalarını ve bunların aksamını yapmak üzere fabrika veya imalathane kurmak isteyenler, kuruluş izni almak için kuruluş yerinin, plan ve projesinin uygunluğunun onaylandığını ve imalatın niteliğini ve kapasitesini belirleyen Sanayi ve Teknoloji Bakanlığınca düzenlenmiş belgeler ile fabrika veya imalathaneyi yönetecek sorumluların teknik yeterliğini belirleyen belgeyi ekleyerek İçişleri Bakanlığına başvurmak zorundadırlar. Fabrika ve imalathane kurulabilmesi için, imalatın niteliğine göre yıllık asgari kapasiteye ve sorumlu yöneticilerin teknik yeterliliklerine ilişkin esaslar yönetmelikte belirtilir.
İçişleri Bakanlığınca, yukarıda belirtilen biçimde ve yönetmelikte öngürülen esaslara uygun olarak yapılacak başvuru üzerine gerekli inceleme, araştırma ve soruşturma yapılmak suretiyle izin isteyenin ve sorumlu yöneticilerin durumlarının güvenlik bakımından uygun olduğunun saptanması koşulu ile kuruluş izni verilir.
Kuruluş izni, fabrika veya imalathanenin yıllık kapasitesi dikkate alınarak ve her halde iki yılı geçmemek üzere İçişleri Bakanlığınca saptanacak süre için geçerlidir.Bu süre ancak kuruluşu geciktiren veya engelleyen zorlayıcı nedenlerin İçişleri Bakanlığınca haklı bulunması ve kabulü koşulu ile bir seneyi geçmemek ve bir defaya mahsus olmak üzere uzatılabilir.
İKİNCİ BÖLÜM
Yapım
Madde 0005: Faaliyet izni
Verilen kuruluş iznine göre kurulan Fabrika veya imalathane için; tesisatın plan ve projesine ve işletme özelliğine uygunluğunun Sanayi ve Teknoloji Bakanlığınca onaylanması koşulu ile İçişleri Bakanlığınca faaliyet izni verilir.
İKİNCİ BÖLÜM
Yapım
Madde 0006: İmalatın standardizasyonu ve denetimi
Yivsiz av tüfeği imal eden fabrika ve imalathanelerde üretilen tüfeklerin, Türk Standartları Enstitüsünce kabul edilip Bakanlar Kurulu kararı ile mecburi kılınan av tüfekleri standardına uygun olup olmadığı İçişleri ve Sanayi ve Teknoloji Bakanlıklarınca müştereken denetlenir.
Kapasitesi ayda 50 adet tüfeği aşan fabrika veya imalathanelerin kendi bünyelerinde namlu basınç kontrol tezgahı tesis etmeleri zorunludur. Bu miktardan düşük kapasiteli imalathaneler namlu basınç deneylerini yakınlarındaki fabrika veya imalathanelerin kontrol tezgahlarında ya da Makina ve Kimya Endüstrisi Kurumu basınç kontrol tezgahlarında yaptırmak ve deneyden geçen her namluyu damgalatmak zorundadırlar.
Standardın uygulanması, namlu basınç kontrolünün yapılması ve denetime ilişkin diğer hususlar yönetmelikte belirtilir.
ÜÇÜNCÜ BÖLÜM
Alım ve Satım İşleri
Madde 0007: İmalat ve satışların bildirilmesi
Bu Kanun kapsamına giren yivsiz av tüfekleriyle nişan tüfek ve tabancası imal eden kişi ve kuruluşlar, o ay içinde imal ettikleri ve sattıkları mamullerin cins, çap ve seri numaralarını belirtmek koşulu ile miktarını ve satın alan kişi ve kuruluşun ad ve açık adreslerini belirleyecek tarzda düzenliyecekleri listeleri, ihraç edilenlerin ihraç ve gümrük belgelerini ertesi ayın sonuna kadar, ilçelerde kaymakamlığa, il merkezlerinde valiliğe vermek zorundadırlar.
ÜÇÜNCÜ BÖLÜM
Alım ve Satım İşleri
Madde 0008: Satışta aranacak belgeler
Yivsiz tüfeklerin satışında; satıcıdan satıcılık belgesi, alıcıdan (1) mahallin en büyük mülkiye amirinden alınacak yivsiz tüfek satın alma (2) belgesi aranır. Hava ve gaz basıncı ile çalışan ateşsiz tüfek ve tabanca satışlarında bu belge aranmaz.
Satıcılar bir ay içinde, önceki ay sattıkları tüfek ve nişan tabancalarının cins, marka, çap ve seri numaraları ile alıcının açık adresini, yivsiz av tüfekleri alıcıları tarafından ibraz edilen yivsiz tüfek ruhsatnamesi (3) veya yivsiz tüfek satın alma (2) belgesinin tarih ve numarasını da gösteren listeleri mahallin en büyük mülkiye amirine vermek zorundadırlar.
11.07.2003 tarih ve 25165 sayılı Resmi Gazete de yayımlanan 4915 sayılı Kanunun 34 üncü maddesiyle:
(Bu kısımda yer alan av tezkeresi, yoksa ibaresi)
madde metninden çıkarılmıştır.
(Bu kısımlarda yer alan sahipliği ibaresi)
(Bu kısımda yer alan av tezkeresi ibaresi)
metinde görüldüğü şekilde değiştirilmiştir.
DÖRDÜNCÜ BÖLÜM
Belge ve Ruhsat İşlemleri
Madde 0009: Belgeler
Yivsiz tüfek ruhsatnameleri (1), yivsiz av tüfeklerini taşıma ve bulundurma izin belgesi yerine geçer. Yivsiz tüfek ruhsatnamesi (2) hamilleri sahip oldukları av tüfeklerinin cins, marka, çap ve seri numaralarını yivsiz tüfek ruhsatnamesine (3) kaydettirmek zorundadırlar.
Yivsiz (4) av tüfeği almak, taşımak ve bulundurmak isteyen kişiler, oturdukları mahallin en büyük mülkiye amirinden yivsiz tüfek ruhsatnamesi (5) almak zorundadır.Sahip oldukları tüfeklerin cins, marka, çap ve seri numaraları bu belgeye kaydedilir. Bu belge bir defaya mahsus olmak üzere verilir, ancak avcılık belgesi (6) yerine kullanılmaz.
Yivsiz tüfek satın alma (7) belgelerinin verilmesi, bu belgelere ve yivsiz tüfek ruhsatnamelerine (8) tüfeklerin niteliklerinin işaretlenmesi, ayrıca av bıçaklarının damgalanması ve diğer işlemler ile bunlara ilişkin kayıtların tutulmasına dair esas ve usuller yönetmelikte belirtilir.
11.07.2003 tarih ve 25165 sayılı Resmi Gazete de yayımlanan 4915 sayılı Kanunun 34 üncü maddesiyle:
(Bu kısımda yer alan av tezkereleri ibaresi)
(Bu kısımda yer alan av tezkeresi ibaresi)
(Bu kısımda yer alan av tezkeresine ibaresi)
(Bu kısımda yer alan Avcılık dışındaki amaçlarla ibaresi)
(Bu kısımda yer alan sahipliği belgesi ibaresi)
(Bu kısımda yer alan av tezkeresi ibaresi)
(Bu kısımda yer alan sahipliği ibaresi)
(Bu kısımda yer alan av tezkerelerine ibaresi)
metinde görüldüğü şekilde değiştirilmiştir.
DÖRDÜNCÜ BÖLÜM
Belge ve Ruhsat İşlemleri
Madde 0010: Tüfek ve tabancaların el değiştirmesi
Yivsiz av tüfekleri ile nişan tüfek ve tabancalarının herhangi bir nedenle el değiştirmesi halinde yapılacak iş ve işlemler yönetmelikte belirtilir.
BEŞİNCİ BÖLÜM
Suçlar ve Cezalar
Madde 0011: İzinsiz ya da izin belgesine aykırı üretim, satış ve reklam yasağına ilişkin cezalar:
(Madde Başlığı ve Madde 26.03.2020 tarih ve 31080 sayılı Resmi Gazetede yayımlanan 7226 sayılı Kanunun 7. maddesi ile Değişmiştir.)
4 üncü maddede belirtilen kuruluş iznini veya 5 inci maddede belirtilen faaliyet iznini almadan veya faaliyet izin belgesine aykırı olarak bu Kanun kapsamına giren yivsiz tüfek, spor ve nişan tüfek ve tabancaları imal eden fabrika veya imalathane kuranlar veya işletenler veya iş yerleri ya da ikametgâhlarında söz konusu silahları imal edenler veya 6 ncı maddede belirtilen esaslara aykırı olarak yapanlar üç yıldan beş yıla kadar hapis ve beş yüz günden beş bin güne kadar adlî para cezası ile cezalandırılır.
Birinci fıkra kapsamında üretilen veya yapılan yivsiz tüfek, spor ve nişan tüfek ve tabancaları satanlar, satışına aracılık edenler ile satış amaçlı taşıyanlar, nakledenler veya bulunduranlar bir yıldan üç yıla kadar hapis ve yüz günden beş yüz güne kadar adlî para cezası ile cezalandırılır.
Satıcılık belgesi olmadan satış yapanlar ikinci fıkra uyarınca cezalandırılır.
Yivsiz tüfek satın alma belgesi olmayan kişiye satış yapan veya ihraç kayıtlı tüfeği yurt içine satanlar ikinci fıkra uyarınca cezalandırılır.
Bu Kanun kapsamında yer alan yivsiz tüfek, spor ve nişan tüfek ve tabancalarının herhangi bir mecrada yazılı, görsel, işitsel ve benzeri yollarla ticari reklamı veya tanıtımı yapılamaz, bu silahların kullanılmasını özendiren veya teşvik eden kampanyalar düzenlenemez. Buna aykırı hareket edenlere 7/11/2013 tarihli ve 6502 sayılı Tüketicinin Korunması Hakkında Kanunun 77 nci maddesinin onikinci fıkrasında belirtilen idari para cezaları mahalli mülki amir tarafından uygulanır. İdari işleme konu ihlalin bir yıl içinde tekrar edilmesi hâlinde idari para cezaları üç katı olarak uygulanır. Faaliyet izin belgesi sahiplerine ait kurumsal internet siteleri ve sosyal medya hesapları, fuarlara katılım için hazırlanan materyaller ile avcılık ve atıcılık üzerine tematik yayın yapan televizyon kuruluşları ve süreli yayınlarda yapılan reklam veya tanıtım bu yasağın kapsamı dışındadır.
BEŞİNCİ BÖLÜM
Suçlar ve Cezalar
Madde 0012: İmalat ve satış listeleri ile belgelerinin zamanında verilmemesine ilişkin cezalar
(Madde 08.02.2008 tarih ve 26781 sayılı Resmi Gazetede yayımlanan 5728 Sayılı Kanun ile Değişmiştir.)
7 nci ve 8 inci maddelerde belirtilen imalat ve satış listeleri ile belgelerini süresi içinde vermeyen veya imalat ya da satışını bildirmeyen imalatçı ve satıcılara, beşbin (1) Türk Lirasından ellibin (1) Türk Lirasına kadar idarî para cezası verilir.
(2. Fıkra 26.03.2020 tarih ve 31080 sayılı Resmi Gazetede yayımlanan 7226 sayılı Kanunun 8. maddesi ile Yürürlükten Kaldırılmıştır.)
(1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/38 md. ile Aynen Kabul] beşyüz ibaresi beşbin şeklinde, beşbin ibaresi ellibin şeklinde ve ikiyüz ibaresi ikibin şeklinde değiştirilmiştir.)
BEŞİNCİ BÖLÜM
Suçlar ve Cezalar
Madde 0013: Yivsiz tüfek ruhsatnamesi (*) ve diğer belgelere ilişkin cezalar
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Mülkiyeti kendisine ait olup olmadığına bakılmaksızın; yivsiz tüfek ruhsatnamesi olmadan yivsiz tüfek bulunduranveya taşıyan (3) gerçek veya tüzel kişilere (2) her tüfek için beşyüz (1) Türk Lirası idarî para cezası verilir. Ayrıca ruhsatname işlemleri tamamlanıncaya kadar tüfek muhafaza altına alınır. Muhafaza altına alındıktan itibaren bir ay içinde ruhsatname işlemlerinin tamamlanmaması veya menşeini ispata yarar belge ibraz edilmemesi hâlinde, tüfeğin mülkiyetinin kamuya geçirilmesine karar verilir.
Ruhsatlı yivsiz tüfeğini (2), bu Kanun hükümlerine aykırı olarak bir başkasına veren kişiye de beşyüz (1) Türk Lirası idarî para cezası verilir.
Bu Kanun hükümlerine göre idarî para cezasına ve mülkiyetin kamuya geçirilmesine karar vermeye mahallî mülkî amir yetkilidir.
(*) (Bu kısımda yer alan av tezkeresi ibaresi; 11.07.2003 tarih ve 25165 sayılı Resmi Gazete de yayımlanan 4915 sayılı Kanunun 34 üncü maddesiyle; metinde görüldüğü şekilde değiştirilmiştir.)
(1) (06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/39 md. ile Aynen Kabul] birinci fırkada elli ibaresi her tüfek için beşyüz şeklinde ve ikinci fıkrada yer alan elli ibaresi beşyüz şeklinde değiştirilmiştir.)
(2) yivsiz av tüfeği bulunduran kişiye İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/40 md. ile Aynen Kabul] yivsiz tüfek bulunduran, satışına aracılık eden, taşıyan veya nakleden gerçek veya tüzel kişilere şeklinde ve yivsiz av tüfeğini İbaresi yivsiz tüfeğini şeklinde değişmiştir.
(3) , satışına aracılık eden, taşıyan veya nakleden İbaresi 26.03.2020 Tarih ve 31080 Sayılı Resmi Gazetede Yayımlanan 7226 Sayılı Kanunun 9. Maddesi ile veya taşıyan şeklinde değişmiştir.
Ek Madde 0001:
(Madde 07.11.2019 Tarih ve 30941 Sayılı Resmi Gazetede Yayımlanan Kanunun 20. Maddesi ile Eklenmiştir)
8/3/2012 tarihli ve 6284 sayılı Ailenin Korunması ve Kadına Karşı Şiddetin Önlenmesine Dair Kanun kapsamında haklarında tedbir kararı verilenlere, tedbir kararı süresince bu Kanun kapsamındaki yivsiz av tüfekleri, spor ve nişan tüfek ve tabancaları taşıma ve bulundurma izni verilmez, varsa ruhsat verilmesine ve yenilemesine ilişkin işlemler bekletilir. Bunların bu Kanun kapsamında ellerinde bulunan yivsiz av tüfekleri, spor ve nişan tüfek ve tabancaları ise tedbir kararı kalkıncaya kadar genel kolluk kuvvetleri tarafından muhafaza altına alınır.
ALTINCI BÖLÜM
Geçici Hükümler
Geçici Madde 0001:
Bu Kanun kapsamına giren yivsiz av tüfeği, nişan tüfek ve tabancası imal eden fabrika ve imalathaneler, Kanunun yürürlüğe girdiği tarihten itibaren bir yıl içinde, teknik nitelikler, kapasite ve güvenlik yönünden uygun şartlara sahip olduklarını Sanayi ve Teknoloji Bakanlığına onaylatmak ve İçişleri Bakanlığından faaliyet izni almak ve aynı zamanda bu süre içinde 6 ncı madde hükümlerine göre namlu basınç kontrol tezgahlarını kurmak zorundadırlar. Bu şartları yerine getirmeyen fabrika ve imalathanelerin faaliyetleri sürenin bitiminde durdurulur.
ALTINCI BÖLÜM
Geçici Hükümler
Geçici Madde 0002:
Ellerinde yivsiz av tüfeği bulunanlar, bu Kanunun yürürlüğe girdiği tarihten itibaren bir yıl içinde;
Av tezkeresi hamilleri yivsiz av tüfeklerini bu tezkerelerine işletmek,
Av tezkeresi olmayan avcılar, av tezkeresi almak,
Diğerleri, yivsiz tüfek sahipliği belgesi almak,
Zorundadırlar.
Bu süre içinde, yukarıda belirtilen işlemleri yapanlardan menşe ve 6 ncı maddede belirtilen şartlara uygunluk aranmaz.
ALTINCI BÖLÜM
Geçici Hükümler
Geçici Madde 0003:
Bu Kanunun yürürlüğe girdiği tarihi izleyen 60 gün içinde tüm imalatçı ve satıcılar ellerinde bulundurdukları yivsiz av tüfeklerini, nişan tüfek ve tabancalarını mahallin en büyük mülki amirliğine bildirmek zorundadırlar. Tespit edilen bu tüfek ve tabancalar hakkında 6 ncı madde hükmü uygulanmaz. Ancak bu tespitten sonra yapılacak imalat ve satışlarda 6 ncı madde hükümleri uygulanır.
ALTINCI BÖLÜM
Geçici Hükümler
Ek Geçici Madde 0001:
(16.06.1983 tarih ve 2848 sayılı Kanunun 3 üncü maddesiyle eklenmiştir.) Yivsiz av tüfeği sahibi olup da Kanunun geçici 2 nci maddesinde belirtilen süre içinde yivsiz tüfek sahipliği belgesi almayanlar veya tüfeklerini av tezkerelerine işletmeyenler bu Kanunun yayımı tarihinden itibaren altı ay içinde menşe ve 6 ncı maddede belirtilen şartlara uygunluk aranmadan ellerindeki yivsiz av tüfeklerini av tezkerelerine işlettikleri veya yivsiz tüfek sahipliği belgesi aldıkları takdirde haklarında takibat yapılmaz.
Bu Kanunun yayımı tarihinden önce haklarında 13 üncü madde uyarınca takibata başlanılmış olması halinde bu takibatlar durdurulur. Henüz infaz edilmemiş mahkümiyet kararları infaz edilmez ve kanuni sonuçları ortadan kalkar. Mahkümiyet hükümlerine ait sicil varakaları adli sicilden çıkarılır. Müsaderesine karar verilmekle beraber ilgili mercilere henüz teslim edilmemiş olan tüfekler sahiplerine geri verilir.
ALTINCI BÖLÜM
Geçici Hükümler
Ek Geçici Madde 0002:
(29.11.1984 tarih ve 3090 sayılı Kanunun 1 inci maddesiyle eklenmiştir.) Yivsiz av tüfeği sahibi olup da Kanunun geçici 2 nci ve ek geçici 1 inci maddelerinde belirtilen süreler içinde vali veya kaymakamlıklardan yivsiz tüfek sahipliği belgesi almayanlar veya tüfeklerini av tezkerelerine işletmeyenler bu Kanunun yürürlüğe girdigi tarihten itibaren altı ay içinde menşe ve 6 ncı maddede belirtilen şartlara uygunluk aranmadan ellerindeki yivsiz av tüfeklerini av tezkerelerine işlettikleri veya yivsiz tüfek sahipliği belgesi aldıkları takdirde haklarında takibat yapılmaz.
Bu Kanunun yürürlük tarihinden önce haklarında 13 üncü madde uyarınca takibata başlanılmış olması halinde bu takibatlar durdurulur. Henüz infaz edilmemiş mahkümiyet kararları infaz edilmez ve kanuni sonuçları ortadan kalkar. Mahkümiyet hükümlerine ait sicil varakaları adli sicilden çıkarılır. Müsaderesine karar verilmekle beraber ilgili mercilere henüz teslim edilmemiş olan tüfekler sahiplerine geri verilir.
ALTINCI BÖLÜM
Geçici Hükümler
Ek Geçici Madde 0003:
(05.06.1986 tarih ve 3304 sayılı Kanunun 1 inci maddesiyle eklenmiştir.) Yivsiz av tüfeği sahibi olup, Kanunda verilen süreler içinde vali veya kaymakamlıklardan yivsiz tüfek sahipliği belgesi almayanlar veya tüfeklerini av tezkerelerine işletmeyenler bu Kanunun yürürlüğe girdiği tarihten itibaren bir yıl içinde menşe ve 6 ncı maddede belirtilen şartlara uygunluk aranmadan ellerindeki yivsiz av tüfeklerini av tezkerelerine işlettikleri veya yivsiz tüfek sahipliği belgesi aldıkları takdirde haklarında takibat yapılmaz.
Bu Kanunun yürürlük tarihinden önce haklarında 13 üncü madde uyarınca takibata başlanılmış olması halinde bu takibatlar durdurulur. Henüz infaz edilmemiş mahkümiyet kararları infaz edilmez ve kanuni sonuçları ortadan kalkar. Mahkümiyet hükümlerine ait sicil varakaları adli sicilden çıkarılır. Müsaderesine karar verilmekle beraber ilgili mercilere henüz teslim edilmemiş olan tüfekler sahiplerine geri verilir.
YEDİNCİ BÖLÜM
Son Hükümler
Madde 0014: Kaldırılan hükümler
22 Aralık 1934 tarih ve 2637 sayılı Taşınması Yasak Olmayan Silahların Alım Satımı Hakkında Kanun ve buna ilişkin Nizamname yürürlükten kaldırılmıştır.
YEDİNCİ BÖLÜM
Son Hükümler
Madde 0015: Yönetmelik yapılması
Bu Kanun uygulanmasına ilişkin yönetmelik, Kanunun yürürlüğe girdiği tarihten itibaren dört ay içinde İçişleri Bakanlığının Koordinatörlüğünde, Milli Savunma, Tarım ve Orman, Sanayi ve Teknoloji, Gençlik ve Spor Bakanlıklarınca müştereken çıkarılır.
YEDİNCİ BÖLÜM
Son Hükümler
Madde 0016: Yürürlük
Bu Kanun yayımı tarihinde yürürlüğe girer.
YEDİNCİ BÖLÜM
Son Hükümler
Madde 0017: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
