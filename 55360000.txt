5536 sayılı Hakimler ve Savcılar Kanunu İle Bazı Kanunlarda Değişiklik Yapılmasına Dair Kanun
Yayımlandığı Resmî Gazete Tarihi: 08.07.2006
Yayımlandığı Resmî Gazete Sayısı: 26222
Kabul Tarihi	29.06.2006
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-1278/2901
02.06.2006
TÜRKİYE BÜYÜK MİLLET MECLİSİ BAŞKANLIĞINA
Maliye Bakanlığınca hazırlanan ve Başkanlığınıza arzı Bakanlar Kurulunca 29.05.2006 tarihinde kararlaştırılan Hakimler ve Savcılar Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Türkiye Cumhuriyeti Anayasasına göre Devletin üç bağımsız erkinden biri olan yargının temel unsurunu hakim ve savcılar oluşturmaktadır. Kariyer meslek olması nedeniyle hakimlik ve savcılık, teorik ve pratik bakımdan yoğun bir bilgi birikimini gerektirmektedir. Hakim ve savcıların aylık ve ödeneklerinin, yüklendikleri görev ve sorumlulukla uyumlu hale getirilmesi, hem yargı organlarının verimliliğini artıracak, hem de daha nitelikli kişilerin hakimlik ve savcılık mesleğini seçmeleri özendirilmiş olacaktır. Bu suretle yargılama faaliyetlerinin etkin bir biçimde sürdürülerek sonuçlandırılması sağlanacaktır.
Avrupa Birliği ile yürütülen müzakere sürecinde, ülkemize ilişkin hazırlanan raporlarda hakim ve savcıların özlük haklarının artırılmasına ilişkin tavsiyeler yer almakta olup, mevcut iş yükü nedeniyle Türkiye de adli sistemin verimliliği ve işlevinin artırılması gerektiği belirtilmektedir.
Tasarı ile, yukarıda kısaca açıklanmaya çalışılan gerekçelerle, yeni bir sistem kurulmak suretiyle, hakim ve savcıların özlük haklarında iyileştirme yapılması amaçlanmaktadır.
HÜKÜMETİN TEKLİF ETTİĞİ METİN
HÂKİMLER VE SAVCILAR KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
24.02.1983 tarihli ve 2802 sayılı Hakimler ve Savcılar Kanununun 102 nci maddesi aşağıdaki şekilde değiştirilmiştir.
MADDE 102- Bu Kanunun 2 nci maddesinde belirtilenlerin; aylık ve yargı ödeneği toplamından oluşan mali hakları bu Kanun hükümlerine tabidir.
Bu Kanunda geçen:
Kıstas aylık: En yüksek Devlet memuruna mali haklar kapsamında fazla çalışma ücreti hariç, fiilen yapılmakta olan her türlü ödemeler toplamının brüt tutarını,
Yargı ödeneği: Görevin niteliği ve gereği olarak brüt aylığın 106 ncı maddede gösterilen oranda hesaplanan tutarını,
ifade eder.
Madde - 2.
2802 sayılı Kanunun İkinci Bölüm başlığı Aylık Tablosu, Aylıklar şeklinde; 103 üncü maddesi başlığı ile birlikte aşağıdaki şekilde değiştirilmiştir.
Aylık tablosu:
MADDE 103- Kıstas aylığı oluşturan her bir ödeme unsurunun;
a) Anayasa Mahkemesi Başkanı, Yargıtay Başkanı ve Danıştay Başkanına % 100 ü,
b) Uyuşmazlık Mahkemesi Başkanı, Yargıtay Cumhuriyet Başsavcısı ve Danıştay Başsavcısına % 98 i,
c) Anayasa Mahkemesi Başkanvekili, Anayasa Mahkemesi Üyeleri, Yargıtay ve Danıştay Birinci Başkan Vekilleri, Yargıtay Cumhuriyet Başsavcısı Vekili, Yargıtay ve Danıştay Daire Başkanları ile Adalet Bakanlığı Müsteşarına % 88 i,
ç) Yargıtay ve Danıştay Üyelerine % 84 ü,
d) Birinci sınıf hakim ve savcılara % 80 i,
e) Birinci sınıfa ayrılmış hakim ve savcılara % 65 i,
f) Birinci derecede bulunan diğer hakim ve savcılara % 55 i,
g) İkinci derecede bulunan hakim ve savcılara % 53 ü,
ğ) Üçüncü derecede bulunan hakim ve savcılara % 51 i,
h) Dördüncü derecede bulunan hakim ve savcılara % 49 u,
ı) Beşinci derecede bulunan hakim ve savcılara % 47 si,
i) Altıncı derecede bulunan hakim ve savcılara % 45 i,
j) Yedinci derecede bulunan hakim ve savcılara % 43 ü,
k) Sekizinci derecede bulunan hakim ve savcılara % 41 i,
oranında aylık ödeme yapılır. Bu madde kapsamındaki ödeme unsurları arasında yer alan ikramiyenin hesabında, kıstas aylık içindeki ikramiyenin bir mali yıldaki toplam tutarının onikide biri dikkate alınır.
Birinci sınıf hakim ve savcılardan, her üç yılda bir Hakimler ve Savcılar Yüksek Kurulunca yapılacak incelemede başarılı kabul edilenlerin almakta oldukları aylık oranlarına birinci fıkranın (ç) bendindeki oranı geçmemek üzere bir puan ilave edilir. Birinci sınıf hakim ve savcılardan yüksek mahkemelerde görev yapanlar ile idari görevde bulunanlar Yargıtay ve Danıştay üyeliklerine seçilebilme yeterliliklerini kaybetmedikleri sürece bu ilaveden herhangi bir değerlendirme yapılmaksızın kendiliğinden yararlanırlar.
Sınıfları ve dereceleri yükselen hakim ve savcılar yeni sınıf ve derecelerine ilişkin aylığa, söz konusu yükselmelerinin geçerlilik tarihlerini takip eden ayın 15 inden itibaren hak kazanırlar.
Kıstas aylığı oluşturan ödeme unsurlarından vergi ve diğer kesintilere tabi olmayanlar, bu maddeye göre yapılacak ödemelerde de aynı şekilde vergi ve diğer kesintilere tabi olmaz.
Madde - 3.
2802 sayılı Kanunun 106 ncı maddesi başlığı ile birlikte aşağıdaki şekilde değiştirilmiştir.
Yargı ödeneği ve ek ödeme:
MADDE 106- 103 üncü maddede unvanları belirtilenlere aynı maddeye göre ödenmekte olan brüt aylıklarının % 10 u oranında yargı ödeneği verilir.
Sağlık kurulu raporu üzerine verilen hastalık izinleri ile kanser, verem, akıl hastalığı, şeker hastalığı, açık kalp ameliyatı gibi uzun süreli bir tedaviye ihtiyaç gösteren hastalığa yakalananların kullandıkları hastalık izinleri ve hastalıkları sebebiyle yataklı tedavi kurumlarında yatarak gördükleri tedavi süreleri hariç olmak üzere, bir takvim yılı içinde kullanılan hastalık izin süreleri toplamının yedi günü aşması halinde, aşan günlere isabet eden yargı ödeneği % 50 eksik ödenir.
Hakim ve savcı adaylarına kıstas aylığın % 25 i oranında ek ödemede bulunulur.
Adalet Müfettişlerine, 103 üncü maddeye göre ödenmekte olan brüt aylık tutarlarının % 10 u oranında ek ödemede bulunulur. Ancak Adalet Müfettişlerine yapılacak aylık, yargı ödeneği ve ek ödemenin toplam net tutarı, yüksek mahkeme daire başkanına yapılacak aylık ve yargı ödeneği toplam net tutarını geçemez.
Bu maddeye ve 103 üncü maddeye göre ödeme yapılanlara, 375 sayılı Kanun Hükmünde Kararname kapsamında yapılan ödemeler ile temsil, makam ve yüksek hakimlik tazminatları ödenmez, 657 sayılı Devlet Memurları Kanununun 152 nci maddesi uyarınca ödeme yapılmaz.
Bu maddeye göre yapılacak ödemeler hakkında aylıklara ilişkin hükümler uygulanır ve damga vergisi hariç herhangi bir vergiye tabi tutulmaz.
Yargı ödeneği, her ne şekilde olursa olsun başka bir ödemenin hesaplanmasında dikkate alınmaz.
Madde - 4.
2802 sayılı Kanunun 112 nci maddesinin başlığı Mesleki Kıyafet, Kitap ve Bilgisayar Yardımı: şeklinde değiştirilmiş ve aynı maddeye aşağıdaki fıkra eklenmiştir.
Hakim ve savcılara mesleğe atandıklarında görevlerinde kullanmak üzere zati demirbaş olarak bir adet bilgisayar verilebilir. Yedi yıl için verilen bu bilgisayarlar, iki yıldan az olmamak üzere, garanti sürelerinin sona erdiği tarihte edinme bedelinin % 40 ı karşılığında aylıklarından 10 eşit taksitte ödenmek ve bütçeye gelir kaydedilmek üzere isteyen hakim ve savcıya devredilir. Bu fıkranın uygulanması ile ilgili usul ve esaslar Sayıştay Başkanlığının ve Maliye Bakanlığının görüşü alınarak Adalet Bakanlığınca belirlenir.
Madde - 5.
2802 sayılı Kanuna aşağıdaki geçici maddeler eklenmiştir.
GEÇİCİ MADDE 16- Sosyal Sigortalar ve Genel Sağlık Sigortası Kanunu yürürlüğe girinceye kadar, 103 üncü maddede unvanları belirtilenlerin emekli kesenek ve karşılıkları ile emekli aylıkları ve ikramiyelerinin hesaplanmasında, bu maddenin yürürlüğe girdiği tarihten önceki bu hususlara dair hükümlerin uygulanmasına devam olunur.
GEÇİCİ MADDE 17- 103 üncü maddenin ikinci fıkrasında birinci sınıf hakim ve savcılar için öngörülen her üç yılda verilecek ilave puanlar, bu maddenin yürürlüğe girdiği tarihte birinci sınıf olan ve halen meslekte bulunanların 33 üncü madde uyarınca birinci sınıf olma tarihlerinden itibaren yeniden değerlendirmeye tabi olmadan üç yıllık hizmet dilimlerine göre kendiliğinden eklenir.
GEÇİCİ MADDE 18- Yeni bir düzenleme yapılıncaya kadar; ekli (I) sayılı ek gösterge cetveli, 103 üncü maddeye göre aylık alanlar için sadece 6245 sayılı Harcırah Kanununun uygulanmasında dikkate alınır.
Madde - 5.
2802 sayılı Kanunun ek geçici 1 inci maddesine aşağıdaki fıkra eklenmiştir.
Birinci sınıf Sayıştay meslek mensupları ile Sayıştay savcı ve savcı yardımcıları, birinci sınıfa ayrılma niteliklerini kaybetmedikleri sürece 103 üncü maddenin ikinci fıkrasında öngörülen ilaveden herhangi bir değerlendirme yapılmaksızın yararlanırlar.
2802 sayılı Kanunun ek geçici 2 nci maddesinin birinci fıkrasına kadar, ibaresinden sonra gelmek üzere aylık, ibaresi eklenmiş, aynı fıkranın (b) ve (c) bentleri aşağıdaki şekilde değiştirilmiş ve maddeye aşağıdaki fıkra eklenmiştir.
b) Birinci sınıfa geçirildikten sonra, bu sınıfta üç yılını tamamlamış ve askeri yüksek yargı organı üyeliklerine seçilme niteliklerini kaybetmemiş olan askeri hakim ve savcılar; 2802 sayılı Hakimler ve Savcılar Kanunu hükümleri uyarınca birinci sınıf hakim ve savcılar,
Birinci sınıfa geçirilmiş ve askeri yüksek yargı organı üyeliklerine seçilme hakkını kaybetmemiş olan askeri hakim ve savcılar; birinci sınıfa ayrılmış ve Yargıtay-Danıştay üyeliklerine seçilme hakkını kazanmış diğer hakim ve savcılar,
103 üncü maddenin ikinci fıkrasında öngörülen bir puanlık ilave, 26.10.1963 tarihli ve 357 sayılı Askeri Hakimler Kanununun 15 inci maddesinin son fıkrası uyarınca yapılan her üç yıllık başarılı değerlendirme karşılığı uygulanır.
Madde - 7.
2802 sayılı Kanunun 104 üncü ve 105 inci maddeleri yürürlükten kaldırılmıştır.
Madde - 8.
Bu Kanun 15.07.2006 tarihinde yürürlüğe girer.
Madde - 9.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
24.02.1983 tarihli ve 2802 sayılı Kanunun 102 nci maddesindeki mali haklara ilişkin tanımlar, Tasarıyla öngörülen yeni mali haklar sistemi çerçevesinde yeniden yapılmaktadır.
Madde - 2.
Madde ile, hakim ve savcıların aylıkları, en yüksek Devlet memuruna (Başbakanlık Müsteşarı) fazla çalışma ücreti hariç fiilen yapılmakta olan ödemeler (sözleşme ücreti, ikramiyeler, özel hizmet tazminatı ve kadrosu için öngörülen makam tazminatının yarısı) kıstas alınmak suretiyle yeniden belirlenmektedir.
Madde - 3.
Madde ile, hakim ve savcılara, aylıklarına ilave olarak yargı ödeneği ödenmesi, adalet müfettişleri ile hakim ve savcı adaylarına ek ödeme yapılması öngörülmektedir.
Ayrıca, bu madde ve 103 üncü madde kapsamında ödeme yapılanlara 375 sayılı Kanun Hükmünde Kararname kapsamında yapılan ödemeler ile temsil, makam, yüksek hakimlik tazminatları ve 657 sayılı Devlet Memurları Kanununun 152 nci maddesi uyarınca ödeme yapılmayacağı, yapılacak ödemelerde aylıklara ilişkin hükümlerin uygulanacağı, belirli durumlar hariç bir takvim yılı içinde kullanılan hastalık izin sürelerinin toplamının yedi günü aşması halinde, aşan günlere isabet eden yargı ödeneğinin eksik ödeneceği düzenlenmektedir.
Madde - 4.
Madde ile, 2802 sayılı Kanunun 112 nci maddesinde yapılan değişiklikle, hakim ve savcılara mesleğe atandıklarında görevlerinde kullanmak üzere zati demirbaş olarak bir adet bilgisayar verilebileceği ve belirli şartlarla bunların ilgililere devredilebileceği öngörülmektedir.
Madde - 5.
2802 sayılı Kanuna eklenen geçici maddelerle;
Sosyal Sigortalar ve Genel Sağlık Sigortası Kanunu yürürlüğe girinceye kadar, hakim ve savcıların emekli kesenek ve karşılıkları ile emekli aylıkları ve ikramiyelerinin hesaplanmasında, bu maddenin yürürlüğe girdiği tarihten önceki bu hususlara dair hükümlerin uygulanmasına devam olunacağı,
Tasarının 2 inci maddesiyle birinci sınıf hakim ve savcılar için öngörülen her üç yılda verilecek ilave puanların, bu Kanunun yürürlüğe girdiği tarihte birinci sınıf olan ve halen meslekte bulunanlar bakımından yeniden değerlendirmeye tabi olmadan üç yıllık hizmet dilimlerine göre kendiliğinden ekleneceği,
Yeni bir düzenleme yapılıncaya kadar; 2802 sayılı Kanuna ekli (I) sayılı ek gösterge cetvelinin hakim ve savcılar için sadece 6245 sayılı Harcırah Kanununun uygulanmasında dikkate alınacağı,
düzenlenmektedir.
Madde - 6.
Sayıştay meslek mensupları ve Sayıştay savcı ve savcı yardımcıları ile askeri hakim ve savcıların, emsali hakim ve savcılara kıstas aylık esas alınarak uygulanacak yeni sisteme uyumu sağlanmaktadır.
Madde - 7.
Tasarıyla yapılan değişiklikler sonucu uygulama imkanı kalmayan 2802 sayılı Kanunun 104 üncü ve 105 inci maddelerinin yürürlükten kaldırılması sağlanmaktadır.
Madde - 8.
Yürürlük maddesidir.
Madde - 9.
Yürütme maddesidir.
Plan ve Bütçe Komisyonu Raporu
T.B.M.M.
Plan ve Bütçe Komisyonu
Esas No	1/1220
Karar No	104
23.06.2006
TÜRKİYE BÜYÜK MİLLET MECLİSİ BAŞKANLIĞINA
Maliye Bakanlığınca hazırlanarak, Bakanlar Kurulunca 02.06.2006 tarihinde Türkiye Büyük Millet Meclisi Başkanlığına sunulan ve Başkanlıkça 06.06.2006 tarihinde tali komisyon olarak Adalet Komisyonuna, esas komisyon olarak da Komisyonumuza havale edilen (1/1220) esas numaralı Hakimler ve Savcılar Kanununda Değişiklik Yapılmasına Dair Kanun Tasarısı, Komisyonumuzun 15.06.2006 tarihinde yapmış olduğu 78 inci Birleşiminde, Hükümeti temsilen Maliye Bakanı Kemal UNAKITAN ve Adalet Bakanı Cemil ÇİÇEK ile Maliye Bakanlığı, Adalet Bakanlığı ve Milli Savunma Bakanlığı temsilcilerinin katılımlarıyla görüşülmeye başlanmıştır.
Bilindiği gibi; Türkiye Cumhuriyeti Anayasasına göre devletin üç bağımsız erkinden biri olan yargının temel unsurunu hakim ve savcılar oluşturmaktadır. Kariyer meslek olması nedeniyle hakimlik ve savcılık, teorik ve pratik bakımdan yoğun bir bilgi birikimini gerektirdiğinden; hakim ve savcıların aylık ve ödeneklerinin, yüklendikleri görev ve sorumlulukla uyumlu hale getirilmesi, hem yargı organlarının verimliliğini artıracak, hem de daha nitelikli kişilerin hakimlik ve savcılık mesleğini seçmeleri özendirilmiş olacaktır. Ayrıca, Avrupa Birliği ile yürütülen müzakere sürecinde, ülkemize yönelik hazırlanan raporlarda hakim ve savcıların özlük haklarının artırılmasına ilişkin tavsiyeler yer almakta olup, mevcut iş yükü nedeniyle Türkiye de adli sistemin verimliliği ve işlevinin artırılması gerektiği belirtilmektedir. Bu suretle yargılama faaliyetlerinin etkin bir biçimde sürdürülerek sonuçlandırılması sağlanacaktır.
Tasarı ile, yeni bir ücret sistemi kurulmak suretiyle, hakim ve savcıların özlük haklarında iyileştirmeler yapılması amaçlanmaktadır.
Tasarının geneli üzerinde Hükümet adına yapılan açıklamaların ardından, verilen önergeler doğrultusunda konunun olgunlaştırılmasını ve daha ayrıntılı olarak incelenmesini teminen bir alt komisyon kurulmasına karar verilmiştir.
Alt komisyon; 20.06.2006 ve 21.06.2006 tarihlerinde Maliye Bakanlığı, Adalet Bakanlığı, Milli Savunma Bakanlığı, Devlet Personel Başkanlığı, Sosyal Güvenlik Kurumu ve Sayıştay temsilcilerinin de katılımlarıyla yapmış olduğu kapsamlı çalışmalar sonucunda, yapılan değerlendirmeleri de dikkate alarak Raporunu hazırlamış ve Komisyonumuza sunmuştur.
Alt Komisyonda Tasarının geneli üzerinde yapılan görüşmelerde;
Tasarının yerinde bir düzenleme olduğu ve yargı mensuplarının ücretleri konusundaki tartışmaları ortadan kaldıracak hükümler içerdiği,
Anayasaya göre Uyuşmazlık Mahkemesinin de yüksek yargı organları arasında sayılması nedeniyle, Uyuşmazlık Mahkemesi Başkanına da kıstas aylığın %100 ünün maaş olarak verilmesi gerektiği,
Avrupa Birliği ile müzakere sürecinde yabancı dil tazminatının kaldırılmasının doğru bir yaklaşım olmayacağı, hakim ve savcıları yabancı dil öğrenmeye teşvik edecek uygun bir tazminatın tekrar getirilmesinin yararlı olacağı,
Tasarıda, kişiye ve göreve göre ücretlendirme yaklaşımı söz konusu olmakla beraber, işin görüldüğü yere göre ücretlendirme yaklaşımının sergilenmediği, ancak büyükşehirlerde ve mahrumiyet bölgelerinde çalışacak olan hakim ve savcılar için ayrı bir ödeneğin öngörülmesinin doğru olacağı,
Yargı ödeneğinin, hastalık halinde alınacak raporun yedi günü aşması durumunda yüzde elli eksik ödenmesinin doğru bir uygulama olmayacağı,
Birinci sınıf hakimler ile Yargıtay ve Danıştay üyeleri arasında bir ücret farkının oluşmasının, Uyuşmazlık Mahkemesi Başkanının diğer başkanlardan daha az aylık almasının Tasarının önemli eksikliklerini oluşturduğu,
Tasarı kapsamında yer alan Sayıştay meslek mensupları ile bakanlıkların merkez denetim elemanlarının maaşları arasında ortaya çıkan büyük farkın giderilmesi için denetim elemanlarının da Tasarı kapsamına alınmasının yararlı olacağı,
Emekli hakimlerin de bu artıştan faydalanması için gerekli düzenlemelerin yapılması gerektiği,
şeklindeki görüş ve eleştirilere müteakip, Hükümet adına yapılan tamamlayıcı açıklamalarda;
Tasarıda öngörülen en önemli hedefin adalet müessesesinin en iyi şekilde işlemesinin sağlanması olduğu,
Kamuda çalışanlar için kariyer, liyakat ve işin öneminin esas alındığı bir personel rejiminin oluşturulmasına yönelik çalışmaların devam etmekte olduğu,
Tasarının mevcut hakim ve savcıların özlük haklarını düzenlediği, emeklilerin maaşları konusunda herhangi bir düzenlemeyi içermediği, emeklileri ilgilendiren düzenlemenin ilgili kanunlarında yapılmasının daha uygun olacağı,
ifade edilmiştir.
Alt Komisyonda Tasarının;
Çerçeve 1 inci maddesi ile değiştirilen 2802 sayılı Kanunun 102 nci maddesinin (a) bendinden, fazla çalışma ücretinin de kıstas aylığın hesaplanmasında dikkate alınması yönünde değiştirilmesini teminen fazla çalışma ücreti hariç ibaresinin çıkarılması suretiyle,
Çerçeve 2 nci maddesi ile değiştirilen 2802 sayılı Kanunun 103 üncü maddesinin birinci fıkrasının (a) ve (b) bentlerinin, Anayasada belirtilen yüksek yargı organları arasında yer alan Uyuşmazlık Mahkemesi Başkanı ile Yargıtay Cumhuriyet Başsavcısı ve Danıştay Başsavcısının da kıstas aylığın % 100 ü oranında aylık almasını teminen birleştirilmesi, diğer bentlerin buna göre teselsül ettirilmesi ve (c), (ç) ve (d) bentlerindeki 88, 84 ve 80 oranlarının 86, 83 ve 79 olarak değiştirilmesi; ikinci fıkranın birinci sınıf hakim ve savcılara, Yargıtay ve Danıştay üyeliklerine seçilebilme yeterliliklerini kaybetmedikleri sürece her üç yılda bir iki puan verilmesi doğrultusunda değiştirilmesi; üçüncü fıkrasının redaksiyona tabi tutulması ve madde çerçevesine Dokuzuncu Kısmının ibaresinin eklenmesi suretiyle,
Çerçeve 3 üncü maddesi ile değiştirilen 2802 sayılı Kanunun 106 ncı maddesinin ikinci fıkrasında düzenlenen hastalık izin sürelerinin yedi günü aşması durumunda yargı ödeneğinin % 50 daha az ödenmesini öngören hükmün, hakim ve savcılık mesleğinin önemi göz önünde bulundurularak yedi ibaresinin onbeş olarak değiştirilmesi; çerçeve 1 inci maddede yer alan kıstas aylığın hesaplanmasına fazla çalışma ücretinin dahil edilmesi nedeniyle Adalet Bakanlığı müfettişlerine verilmesi öngörülen ek ödemenin yeniden değerlendirilmesi gerektiğinden, dördüncü fıkrada yer alan % 10 u ibaresinin % 5 i şeklinde değiştirilmesi ve fıkranın son cümlesinin metinden çıkarılması; beşinci fıkrasının redaksiyona tabi tutulması suretiyle,
Çerçeve 4 üncü maddesi ile değiştirilen 2802 sayılı Kanunun 112 nci maddesinin; hakim ve savcılara görevlerinde kullanmak üzere verilecek bilgisayarların verilme ve devir esaslarının idare tarafından belirlenmesinin daha doğru bir yaklaşım olacağı gerekçesi ile değiştirilmesi suretiyle,
Çerçeve 5 inci maddesi ile 2802 sayılı Kanuna eklenen Geçici 16 ncı maddesi aynen; Geçici 17 nci maddesinin birinci sınıf hakim ve savcılara her üç yılda bir verilecek olan ilave puanların daha önce birinci sınıf olan hakim ve savcılara birinci sınıf olmalarından itibaren uygulanması amacıyla değiştirilmesi; Geçici 18 inci maddesi redaksiyona tabi tutulması; Başbakanlık ve bakanlık başmüfettişleri, Başbakanlık Yüksek Denetleme Kurulu başdenetçileri ve Maliye Bakanlığı baş hesap uzmanları ile Başbakanlık ve bakanlıkların iç denetçilerine denetçi ödeneği verilmesini öngören bir hükmün Geçici 19 uncu madde olarak metne eklenmesi suretiyle,
Çerçeve 6 ncı maddenin (a) bendi ile 2802 sayılı Kanunun ek geçici 1 inci maddesine eklenmesi öngörülen birinci sınıf Sayıştay meslek mensupları ile Sayıştay savcı ve savcı yardımcıları, birinci sınıfa ayrılma niteliklerini kaybetmedikleri sürece 103 üncü maddenin ikinci fıkrasında öngörülen ilaveden herhangi bir değerlendirme yapılmaksızın yararlanmalarını öngören hükmün metinden çıkarılması; (b) bendi ile aynı Kanunun ek geçici 2 nci maddesine eklenmesi öngörülen ve 103 üncü maddenin ikinci fıkrasında öngörülen bir puanlık ilavenin, Askeri Hakimler Kanununun 15 inci maddesinin son fıkrası uyarınca yapılan her üç yıllık başarılı değerlendirme karşılığı uygulanmasını öngören fıkranın metinden çıkarılması ve madde çerçevesinin yapılan değişiklikler doğrultusunda redaksiyona tabi tutulması suretiyle,
Çerçeve 7 nci maddesi; adalet personelinin nöbet ücretlerinin kaldırılmasını teminen 2802 sayılı Kanunun ibaresinden sonra gelmek üzere, 54 üncü maddesinin son fıkrası ile ibaresinin eklenmesi suretiyle,
Anayasa Mahkemesi, Yargıtay, Danıştay, Yüksek Seçim Kurulu ile Adalet Bakanlığı merkez ve taşra teşkilatında görev yapan personelin bütçe kanunlarında belirlenen fazla çalışma ücretlerinin artırılması ve Adalet Akademisi Personelinin de bu kapsama alınması, yapılan bu ödemelerin damga vergisi dışında diğer vergilerden istisna tutulması amacıyla 3717 sayılı Kanunun 2/A maddesinin değiştirilmesini öngören bir hükmün metne çerçeve 8 inci madde olarak eklenmesi ve diğer maddelerin buna göre teselsül ettirilmesi suretiyle,
4505 sayılı Kanunun 5 inci maddesinin (c) bendinin ikinci cümlesinden sonra gelmek üzere, teşkilat veya özel kanunlarında yer alan hükümlere göre kadro karşılığı sözleşmeli, sözleşmeli veya kapsam dışı statüde çalışanlara temsil tazminatı ödenmeyeceğini, ancak bu tazminata hak kazananlara personel veya teşkilat kanunları veya diğer kanuni düzenlemeler ile kaynağı ne olursa olsun ödenmekte olan döner sermaye katkı payları, fiilen yapılmayan ders karşılığı ek ders ücreti ödemeleri, fon, ek ödeme, teşvik ödemesi ve benzeri ödemelerin aylık net tutarlarının, temsil tazminatının net tutarından mahsup edileceğini ve bu mahsup işlemlerinin esas ve usullerinin belirlenmesini öngören bir hükmün çerçeve 9 uncu madde olarak metne eklenmesi ve diğer maddelerin buna göre teselsül ettirilmesi suretiyle,
Yürürlük ve yürütmeye ilişkin 8 ve 9 uncu maddeler, 10 ve 11 inci maddeler olarak aynen,
kabul edilmiştir.
Ayrıca Tasarının adı Hakimler ve Savcılar Kanunu ile Bazı Kanunlarda Değişiklik Yapılmasına Dair Kanun Tasarısı şeklinde değiştirilmiştir.
Bu defa, Hükümeti temsilen Maliye Bakanı Kemal UNAKITAN ile Maliye Bakanlığı, Adalet Bakanlığı, Milli Savunma Bakanlığı, Sayıştay, Devlet Planlama Teşkilatı Müsteşarlığı, Hazine Müsteşarlığı ve Sosyal Güvenlik Kurumu temsilcilerinin katılımlarıyla Komisyonumuzun 22.06.2006 tarihli 81 inci Birleşiminde, Alt Komisyon metni esas alınmak suretiyle Tasarının görüşmelerine devam edilmiştir.
Tasarının geneli üzerinde Alt Komisyon metni de dikkate alınarak yapılan müzakerelerde;
Yapılan düzenlemenin yerinde ve takdir edilmesi gereken bir düzenleme olduğu, Tasarının yargı mensuplarının ücretleri ile ilgili uzun yıllardır devam eden tartışmaları ortadan kaldıracak hükümler içerdiği,
Anayasada Uyuşmazlık Mahkemesinin de yüksek mahkemeler arasında sayıldığı, Uyuşmazlık Mahkemesi Başkanının da kıstas aylığın %100 ü oranında aylık almasını öngören değişikliğin yerinde bir düzenleme olduğu,
Kıstas aylığın hesaplanmasında, Tasarıda istisna tutulan fazla çalışma ücretinin de dahil edilmesinin olumlu bir gelişme olduğu,
Hakim ve savcılara görevlerinde kullanmak üzere verilecek bilgisayarların verilme ve devrine ilişkin idareye daha fazla takdir yetkisi tanınmasının olumlu karşılandığı,
Birinci sınıf hakimler ile Yargıtay ve Danıştay üyeleri arasında bir ücret farkı oluşmasından dolayı meslek mensupları arasında bir huzursuzluğa neden olunmaması için gerekli düzeltmelerin yapılmasının yararlı olacağı,
Yapılan maaş artışından emekli hakim ve savcıların da yararlanması yönünde gerekli düzenlemelerin yapılmasının Tasarıdaki bir eksikliği de gidermiş olacağı,
Bütün kariyer meslek mensuplarının ücret dengesinin gözetildiği bir yasal düzenlemenin yapılmasının, aynı nitelikteki kariyer meslek mensupları arasında ücret adaletini sağlamada daha yararlı olacağı,
Emekli hakim ve savcılar ile görevde bulunan hakim ve savcılar arasında ücret farkı yaratılmamasının adalet duygusunun bir gereği olduğu,
2802 sayılı Hakimler ve Savcılar Kanuna eklenen ek geçici 1 inci madde ile yeni bir düzenleme yapılıncaya kadar Tasarı kapsamında yer alan Sayıştay meslek mensuplarının bu Kanun kapsamında aylıklarının hesaplanacağı hususunun düzenlendiği; ancak bu Tasarının kanunlaşması ile Sayıştay denetçileri ile bakanlıkların merkez denetim elemanlarının maaşları arasında ortaya çıkan büyük farkın giderilmesi için metne eklenen geçici 19 uncu maddenin korunması gerektiği,
şeklindeki görüşleri ve eleştirileri müteakiben, Hükümet adına yapılan tamamlayıcı açıklamalarda;
Yargı mensuplarının özlük hakları konusunda yapılan düzenlemenin Avrupa Birliği ile müzakereler çerçevesinde yapıldığı,
Hakim ve savcıların aylık ve ödeneklerinin, yüklendikleri görev ve sorumlulukla uyumlu hale getirilmesinin temel amaç olduğu,
Hakim ve savcıların özlük haklarının artırılması ile yargılama faaliyetlerinin etkin ve daha hızlı sürdürülmesinin sağlanacağı,
Emekli hakim ve savcılarla ilgili düzenlemelerin sosyal güvenlik mevzuatında yapılması gerektiği,
ifade edilmiştir.
Tasarının geneli üzerindeki görüşmeleri müteakip, Tasarı ve gerekçesi Komisyonumuzca da benimsenerek Alt Komisyon tarafından hazırlanan metnin maddeleri üzerindeki görüşmelere geçilmesi kabul edilmiştir.
Alt Komisyon metninin;
Çerçeve 1, 2, 3 ve 4 üncü maddeleri; aynen,
Çerçeve 5 inci maddesi ile 2802 sayılı Kanuna eklenen; geçici 16 ncı madde aynen, geçici 17 nci maddede yer alan geriye çekilebilmesi ibaresinin düzeltilebilmesi, hakim ve savcıların girdikleri ibaresinin hakim ve savcılar hakkında yapılan şeklinde redaksiyona tabi tutulması, geçici 18 inci madde aynen, Başbakanlık ve bakanlık başmüfettişleri, Başbakanlık Yüksek Denetleme Kurulu başdenetçileri ve Maliye Bakanlığı baş hesap uzmanları ile Başbakanlık ve bakanlıkların iç denetçilerine denetim ödeneği verilmesini öngören geçici 19 uncu maddenin metinden çıkarılması suretiyle,
Çerçeve 6 ve 7 nci maddeleri; aynen,
Çerçeve 8 inci maddesi; kanunların hazırlanmasında uygulanan esas ve usuller doğrultusunda redaksiyona tabi tutulması suretiyle,
Çerçeve 9 uncu maddesi ile yürürlük ve yürütmeye ilişkin 10 ve 11 inci maddeleri; aynen,
kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
AYRIŞIK OY
Hükümet Tasarısı hakim ve savcılar ile yüksek yargı organı üyeleri yanında Sayıştay meslek mensuplarının özlük haklarına ilişkin düzenlemeler yapmaktadır. Ancak Sayıştay Denetçilerinin özlük hakları düzenlenirken kamuda benzer görevleri yapan merkezi denetim elemanları kapsam dışında bırakılmıştır. Bunun doğru olmaması nedeniyle Alt Komisyon oybirliği ile merkezi denetim elemanlarını da kapsama alan bir düzenlemeyi yapmıştır. Buna ilişkin madde metni şöyledir:
Yeni bir düzenleme yapılıncaya kadar, birinci sınıfa ayrıldıktan sonra dokuz yılını tamamlamış ve birinci sınıfa ayrılma niteliklerini kaybetmemiş olan Sayıştay uzman denetçisinin aldığı aylık ve ödeneklerinin net tutarları toplamının, kazanılmış hak aylığı birinci derecenin dördüncü kademesinde olan Başbakanlık başmüfettişinin aylık, ek gösterge, fazla çalışma ücreti, ek ödeme, her türlü zam ve tazminatları ile diğer mali haklarının net tutarları toplamından fazla olması halinde aradaki farkın; Başbakanlık ve bakanlık başmüfettişleri, Başbakanlık Yüksek Denetleme Kurulu başdenetçileri ve Maliye Bakanlığı baş hesap uzmanları ile Başbakanlık ve bakanlıkların iç denetçilerinden A4 sertifikasına sahip olanlardan;
Kamuda en az 20 yıl hizmeti bulunanlara % 35 i,
Kamuda en az 15 yıl hizmeti olanlara % 25 i,
denetim ödeneği olarak ödenir. Bu ödeme, damga vergisi hariç herhangi bir vergiye tabi tutulmaz.
Madde metninde belirtilen Başbakanlık ve bakanlık müfettişleri ile Başbakanlık Yüksek Denetleme Kurulu denetçileri ve Maliye Bakanlığı Hesap Uzmanları, doğrudan Başbakana veya bakana bağlı üst düzey denetim elemanları olup Sayıştay Denetçileri gibi kariyer meslek mensubudur.
Anılan denetim elemanları, üniversite mezunlarının en iyileri arasından titizlikle seçildikten sonra, üstlenmiş oldukları görev ve sorumluluklarının gereği sıkı ve uzun bir eğitime tabi tutulmaktadırlar. Sözkonusu denetim elemanları, yürüttükleri teftiş, inceleme, vergi incelemesi ve soruşturma çalışmaları yanında yolsuzlukların araştırılmasıyla ilgili olarak TBMMAraştırma Komisyonlarında ve bağımsız üst kurulların denetiminde Sayıştay denetçileri ile birlikte çalışmakta, yolsuzlukların önlenmesi ve kayıt dışı ekonomi ile mücadelede, gerektiğinde Sayıştay denetçileri ile birlikte ortak çalışmalarda görev almaktadırlar.
Gerek denetimin etkinlik ve verimliliğinin artırılması gerekse genç kuşak denetim elemanlarının daha iyi yetişmeleri için, söz konusu yetişmiş denetim elemanlarının hizmetinden kamuda daha uzun süre yararlanılmasının yine kamunun yararına olacağı açıktır.
Bu gerekçelerden hareketle Alt Komisyonca kamuda görevli üst düzey merkezi dönetim elemanlarının statü, görev, yetki ve sorumlulukları göz önünde bulundurularak, emsali Sayıştay denetçilerinin özlük ve emeklilik hakları ile birinci derecenin dördüncü kademesindeki Başbakanlık başmüfettişinin özlük hakları arasındaki farkın belli bir kısmının anılan denetim elemanlarına hizmet sürelerine göre kademeli bir şekilde ödenmesini sağlayacak bir düzenleme yapılmıştır. Ancak yapılan düzenleme Komisyon görüşmeleri sırasında verilen bir önerge ile AKP grubunun çoğunluk oylarıyla tasarı metninden çıkarılmıştır.
Sayıştay Denetçileri ile merkezi denetim elemanları arasında ayırım yapan, dengesizlik yaratan bu yaklaşımı diğer bir ifadeyle alt komisyonca benimsenen düzenlemenin tasarı metninden çıkarılmasını doğru bulmuyoruz ve buna katılmıyoruz.
Madde 0001:
24.02.1983 tarihli ve 2802 sayılı Hakimler ve Savcılar Kanununun 102 nci maddesi aşağıdaki şekilde değiştirilmiştir.
MADDE 102- Bu Kanunun 2 nci maddesinde belirtilenlerin; aylık ve yargı ödeneği toplamından oluşan malî hakları bu Kanun hükümlerine tabidir.
Bu Kanunda geçen;
Kıstas aylık: En yüksek Devlet memuruna malî haklar kapsamında fiilen yapılmakta olan her türlü ödemeler toplamının brüt tutarını,
Yargı ödeneği: Görevin niteliği ve gereği olarak brüt aylığın 106 ncı maddede gösterilen oranda hesaplanan tutarını,
ifade eder.
Madde 0002:
2802 sayılı Kanunun Dokuzuncu Kısmının İkinci Bölüm başlığı Aylık Tablosu ve Aylıklar şeklinde; 103 üncü maddesi başlığı ile birlikte aşağıdaki şekilde değiştirilmiştir.
Aylık tablosu:
MADDE 103- Kıstas aylığı oluşturan her bir ödeme unsurunun;
a) Anayasa Mahkemesi Başkanı, Yargıtay Başkanı, Danıştay Başkanı, Uyuşmazlık Mahkemesi Başkanı, Yargıtay Cumhuriyet Başsavcısı ve Danıştay Başsavcısına % 100 ü,
b) Anayasa Mahkemesi Başkanvekili, Anayasa Mahkemesi Üyeleri, Yargıtay ve Danıştay Birinci Başkan Vekilleri, Yargıtay Cumhuriyet Başsavcıvekili, Yargıtay ve Danıştay Daire Başkanları ile Adalet Bakanlığı Müsteşarına % 86 sı,
c) Yargıtay ve Danıştay Üyelerine % 83 ü,
ç) Birinci sınıf hakim ve savcılara % 79 u,
d) Birinci sınıfa ayrılmış hakim ve savcılara % 65 i,
e) Birinci derecede bulunan diğer hakim ve savcılara % 55 i,
f) İkinci derecede bulunan hakim ve savcılara % 53 ü,
g) Üçüncü derecede bulunan hakim ve savcılara % 51 i,
ğ) Dördüncü derecede bulunan hakim ve savcılara % 49 u,
h) Beşinci derecede bulunan hakim ve savcılara % 47 si,
ı) Altıncı derecede bulunan hakim ve savcılara % 45 i,
i) Yedinci derecede bulunan hakim ve savcılara % 43 ü,
j) Sekizinci derecede bulunan hakim ve savcılara % 41 i,
oranında aylık ödeme yapılır. Bu madde kapsamındaki ödeme unsurları arasında yer alan ikramiyenin hesabında, kıstas aylık içindeki ikramiyenin bir mali yıldaki toplam tutarının onikide biri dikkate alınır.
Birinci sınıf hakim ve savcıların almakta oldukları aylık oranlarına, ödemeye esas olacak olan oran birinci fıkranın (c) bendindeki oranı geçmemek üzere, Yargıtay ve Danıştay üyeliklerine seçilebilme yeterliliklerini kaybetmedikleri sürece her üç yılda bir iki puan ilave edilir.
Sınıfları ve dereceleri yükselen hakim ve savcılar, yeni sınıf ve derecelerine ilişkin aylığa, söz konusu yükselmelerinin geçerlilik tarihlerini takip eden ayın onbeşinden itibaren hak kazanırlar.
Kıstas aylığı oluşturan ödeme unsurlarından vergi ve diğer kesintilere tabi olmayanlar, bu maddeye göre yapılacak ödemelerde de aynı şekilde vergi ve diğer kesintilere tabi olmaz.
Madde 0003:
2802 sayılı Kanunun 106 ncı maddesi başlığı ile birlikte aşağıdaki şekilde değiştirilmiştir.
Yargı ödeneği ve ek ödeme:
MADDE 106- 103 üncü maddede unvanları belirtilenlere aynı maddeye göre ödenmekte olan brüt aylıklarının % 10 u oranında yargı ödeneği verilir.
Sağlık kurulu raporu üzerine verilen hastalık izinleri ile kanser, verem, akıl hastalığı, şeker hastalığı, açık kalp ameliyatı gibi uzun süreli bir tedaviye ihtiyaç gösteren hastalığa yakalananların kullandıkları hastalık izinleri ve hastalıkları sebebiyle yataklı tedavi kurumlarında yatarak gördükleri tedavi süreleri hariç olmak üzere, bir takvim yılı içinde kullanılan hastalık izin süreleri toplamının onbeş günü aşması halinde, aşan günlere isabet eden yargı ödeneği % 50 eksik ödenir.
Hakim ve savcı adaylarına kıstas aylığın % 25 i oranında ek ödemede bulunulur.
Adalet Müfettişlerine, 103 üncü maddeye göre ödenmekte olan brüt aylık tutarlarının % 5 i oranında ek ödemede bulunulur.
Bu maddeye ve 103 üncü maddeye göre ödeme yapılanlara; 375 sayılı Kanun Hükmünde Kararname kapsamında yapılan ödemeler ile temsil, makam ve yüksek hakimlik tazminatları ödenmez ve 657 sayılı Devlet Memurları Kanununun 152 nci maddesi uyarınca ödeme yapılmaz.
Bu maddeye göre yapılacak ödemeler hakkında aylıklara ilişkin hükümler uygulanır ve damga vergisi hariç herhangi bir vergiye tabi tutulmaz.
Yargı ödeneği, her ne şekilde olursa olsun başka bir ödemenin hesaplanmasında dikkate alınmaz.
Madde 0004:
2802 sayılı Kanunun 112 nci maddesinin başlığı Mesleki Kıyafet, Kitap ve Bilgisayar Yardımı: şeklinde değiştirilmiş ve aynı maddeye aşağıdaki fıkra eklenmiştir.
Hakim ve savcılara görevlerinde kullanmak üzere zati demirbaş olarak bir adet bilgisayar verilebilir. Bilgisayarların hakim ve savcılara verilmesi ve devrine ilişkin usûl ve esaslar, Sayıştayın ve Maliye Bakanlığının görüşü üzerine Adalet Bakanlığınca belirlenir.
Madde 0005:
2802 sayılı Kanuna aşağıdaki geçici maddeler eklenmiştir.
GEÇİCİ MADDE 16- Sosyal Sigortalar ve Genel Sağlık Sigortası Kanunu yürürlüğe girinceye kadar, 103 üncü maddede unvanları belirtilenlerin emekli kesenek ve karşılıkları ile emekli aylıkları ve ikramiyelerinin hesaplanmasında, bu maddenin yürürlüğe girdiği tarihten önceki bu hususlara dair hükümlerin uygulanmasına devam olunur.
GEÇİCİ MADDE 17- 103 üncü maddenin ikinci fıkrasında Yargıtay ve Danıştay üyeliklerine seçilebilme yeterliliklerini kaybetmedikleri sürece birinci sınıf hakim ve savcılar için her üç yılda bir verilmesi öngörülen ilave puanlar, bu maddenin yürürlüğe girdiği tarihte birinci sınıf olan ve halen meslekte bulunanların birinci sınıf olma tarihlerinden itibaren üç yıllık hizmet dilimlerine göre kendiliğinden eklenir. Ancak bu uygulamanın yapılabilmesi için ilgililerin inceleme tarihi itibarıyla Yargıtay ve Danıştay üyeliğine seçilme hakkını kaybetmemeleri gerekir. 22.12.2005 tarihli ve 5435 sayılı Kanunun yürürlüğe girdiği 24.12.2005 tarihinden önce birinci sınıf olan ve halen görevde bulunan hakim ve savcıların birinci sınıfa ayrılma ve birinci sınıf olma tarihleri de bu Kanunun 5435 sayılı Kanunla değişik 13, 15 ve 32 nci maddelerine göre düzeltilir. Birinci sınıfa ayrılma ve birinci sınıf olma tarihlerinin düzeltilebilmesi için ilgili hakim ve savcılar hakkında yapılan ilk incelemede birinci sınıfa ayrılmış ve birinci sınıf olmuş olmaları gerekir.
Bu uygulamalar, geçmişe yönelik mali hak doğurmaz.
GEÇİCİ MADDE 18- Yeni bir düzenleme yapılıncaya kadar; ekli (I) sayılı ek gösterge cetveli, 103 üncü maddeye göre aylık alanlar için 6245 sayılı Harcırah Kanunu yönünden uygulanmaya devam olunur.
Madde 0006:
2802 sayılı Kanunun ek geçici 2 nci maddesinin birinci fıkrasına kadar, ibaresinden sonra gelmek üzere aylık, ibaresi eklenmiş, aynı fıkranın (b) ve (c) bentleri aşağıdaki şekilde değiştirilmiştir.
b) Birinci sınıfa geçirildikten sonra, bu sınıfta üç yılını tamamlamış ve askeri yüksek yargı organı üyeliklerine seçilme niteliklerini kaybetmemiş olan askeri hakim ve savcılar; 2802 sayılı Hakimler ve Savcılar Kanunu hükümleri uyarınca birinci sınıf hakim ve savcılar,
c) Birinci sınıfa geçirilmiş ve askeri yüksek yargı organı üyeliklerine seçilme hakkını kaybetmemiş olan askeri hakim ve savcılar; birinci sınıfa ayrılmış ve Yargıtay-Danıştay üyeliklerine seçilme hakkını kazanmış diğer hakim ve savcılar,
Madde 0007:
2802 sayılı Kanunun 54 üncü maddesinin son fıkrası ile 104 üncü ve 105 inci maddeleri yürürlükten kaldırılmıştır.
Madde 0008:
08.05.1991 tarihli ve 3717 sayılı Kanunun 2/A maddesinde yer alan Adalet Bakanlığı merkez ve taşra teşkilatı (ceza ve infaz kurumları hariç) ibaresinden sonra gelmek üzere ile Türkiye Adalet Akademisi ibaresi eklenmiş; aynı maddede yer alan iki katına ibaresi üç katına şeklinde değiştirilmiş ve aynı maddenin sonuna aşağıdaki cümle eklenmiştir.
Bu madde uyarınca yapılacak ödeme, damga vergisi hariç herhangi bir vergiye tabi tutulmaz.
Madde 0009:
27.01.2000 tarihli ve 4505 sayılı Kanunun 5 inci maddesinin (c) bendine, ikinci cümleden sonra gelmek üzere aşağıdaki cümle eklenmiştir.
Ancak mahsup işlemleri, görev tazminatına uygulanan mahsupla ilgili hükümler esas alınarak yürütülür.
Madde 0010:
Bu Kanun 15.07.2006 tarihinde yürürlüğe girer.
Madde 0011:
Bu Kanun hükümlerini Bakanlar Kurulu yürütür.
Yükleyen: yasinuzunoglu
