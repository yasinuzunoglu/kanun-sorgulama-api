5733 sayılı Yükseköğretim Kurumları Teşkilatı Kanununda Değişiklik Yapılmasına Dair Kanun
Yayımlandığı Resmî Gazete Tarihi: 08/02/2008
Yayımlandığı Resmî Gazete Sayısı: 26781
Kabul Tarihi	30/01/2008
Madde 0001 :
28/3/1983 tarihli ve 2809 sayılı Yükseköğretim Kurumları Teşkilatı Kanununun 3 üncü maddesinin birinci fıkrasının; (a) bendi yürürlükten kaldırılmış, (b) bendinin başında bulunan İhtiyaca göre kurulacak; ibaresi çıkarılarak yerine Fen, edebiyat, ve sonunda yer alan fakülteler ibaresinden sonra gelmek üzere ile ihtiyaca göre kurulacak diğer fakülteler ibaresi eklenmiş, sonunda yer alan Bulunur. ibaresi bulunabilir. şeklinde değiştirilmiş ve bu ibareden sonra gelmek üzere Ancak bir üniversitede en az üç fakültenin bulunması zorunludur. cümlesi eklenmiştir.
Madde 0002 :
2809 sayılı Kanuna aşağıdaki ek madde eklenmiştir.
Piri Reis Üniversitesi
EK MADDE 94 - İstanbul'da Türk Deniz Eğitim Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Piri Reis Üniversitesi adıyla bir vakıf üniversitesi kurulmuştur.
Bu üniversite, Rektörlüğe bağlı olarak;
a) Fen-Edebiyat Fakültesinden,
b) İktisadi ve İdari Bilimler Fakültesinden,
c) Mühendislik Fakültesinden,
d) Denizcilik Yüksekokulundan,
e) Fen Bilimleri Enstitüsünden,
f) Sosyal Bilimler Enstitüsünden,
oluşur.
Madde 0003 :
Bu Kanun yayımı tarihinde yürürlüğe girer.
Madde 0004 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
