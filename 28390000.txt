2839 sayılı Milletvekili Seçimi Kanunu
Yayımlandığı Resmî Gazete Tarihi: 13.06.1983
Yayımlandığı Resmî Gazete Sayısı: 18076
Kabul Tarihi	10.06.1983
BİRİNCİ BÖLÜM
Genel Hükümler
Madde 0001: Amaç ve kapsam
Bu Kanun, milletvekili seçimi sistem ve usulünü,seçim çevreleriyle milletvekili sayısını, seçim dönemi ve zamanını, ara seçimi,seçimin yenilenmesi, seçilebilme ve aday olma esasları ile milletvekili seçimine ilişkin ilkeleri ve uygulamaları düzenler.
BİRİNCİ BÖLÜM
Genel Hükümler
Madde 0002: Seçim sistemi ve usulü
Milletvekili seçimi tek derecelidir. Seçim nispi temsil sistemine göre, genel, eşit ve gizli oyla, bütün yurtta aynı günde yargı yönetim ve denetimi altında yapılır.
Seçmen, oyunu tam bir serbestlikle kendisi kullanır.
Oyların sayımı, dökümü ve tutanaklara bağlanması, açık olarak yapılır.
BİRİNCİ BÖLÜM
Genel Hükümler
Madde 0003: Milletvekili sayısı ve dağılımı
(27.10.1995 tarih ve 4125 sayılı Kanunun 8 inci maddesiyle başlığı ile birlikte değişen şekli.) Milletvekili sayısı 600 dür (1). (Son iki cümle: Anayasa Mahkemesinin; 18.11.1995 tarih ve E.1995/54, K.1995/59 sayılı Kararı ile iptal edilmiştir.)
(1) 550 dir İbaresi 25.04.2018 Tarih ve 30402 Sayılı Resmi Gazetede Yayımlanan 7140 Sayılı Kanunun 8. Maddesi ile 600 dür şeklinde değişmiştir.
BİRİNCİ BÖLÜM
Genel Hükümler
Madde 0004: Seçim çevreleri ve çıkaracağı milletvekili sayısı
(27.10.1995 tarih ve 4125 sayılı Kanunun 9 uncu maddesiyle değişen şekli.) (1. Fıkranın: Anayasa Mahkemesinin 18.11.1995 tarih ve E.1995/54 - K.1995/59 sayılı kararı ile değişen şekli.) İllerin çıkaracağı milletvekili sayısının tespitinde toplam milletvekili sayısından (...) her il e önce bir milletvekili verilir.
(23.11.1995 tarih ve 4138 sayılı Kanunun 1 inci maddesiyle değişen şekli.) Son genel nüfus sayımı ile belli olan Türkiye nüfusu, birinci fıkradaki illere verilen milletvekili sayısı çıkarıldıktan sonra kalan milletvekili sayısına bölünmek suretiyle bir sayı elde edilir. İl nüfusunun bu sayıya bölünmesi ile her ilin ayrıca çıkaracağı milletvekili sayısı tespit olunur.
(3. Fıkranın: Anayasa Mahkemesinin 18.11.1995 tarih ve E.1995/54 - K.1995/59 sayılı kararı ile değişen şekli.) nüfusu milletvekili çıkarmaya yetmeyen illerin nüfusları ile artık nüfus bırakan illerin artık nüfusları büyüklüklerine göre sıraya konulur ve ilk hesapta iller arasında bölüştürülmemiş bulunan milletvekillikleri bu sıraya göre dağıtılır.(Cümle 18.02.2011 tarih ve 27850 sayılı Resmi Gazetede yayımlanan 10.02.2011 Tarih ve E:2009/88-K:2011/39 Sayılı Anayasa Mahkemesi Kararı ile İptal Edilmiştir.) Şu kadar ki nüfusu iki milletvekili çıkarmaya yetmeyen iller, artık nüfus sıralamasında da milletvekili sayısını ikiye çıkaramazsa, önce iki milletvekili çıkaramayan illere ikinci milletvekili verilir.
Son kalan milletvekilliğinin verilmesinde, iki veya daha fazla ilin eşit nüfus veya nüfus artığı göstermesi halinde, bunlar arasında ad çekilir.
Yapılan tespit sonunda, çıkaracağı milletvekili sayısı 18 e kadar olan iller, bir seçim çevresi sayılır. Çıkaracağı milletvekili sayısı 19 dan 35 e kadar olan iller iki, 36 ve daha fazla olan iller üç seçim çevresine bölünür. Bu seçim çevreleri, numara sırasına göre adlandırılır.
Bu illerin seçim çevreleri belirlenirken:
Seçim çevreleri, mümkün olduğu ölçüde eşit veya birbirine yakın sayıda milletvekili çıkaracak şekilde oluşturulur.
Mümkün olduğu ölçüde ilçelerin mülki bütünlüğü dikkate alınır.
Aynı seçim çevresinde yer alacak ilçelerin nüfus ve coğrafi yakınlıkları ile ulaşım imkanları gözönünde bulundurulur.
Bu illerin milletvekili sayısının seçim çevrelerine dağıtımında; seçim çevrelerinin çıkaracakları milletvekili sayısı, nüfusları bakımından illerin milletvekili sayısını tespit etmeye ilişkin esaslara göre belirlenir.
BİRİNCİ BÖLÜM
Genel Hükümler
Madde 0005: Seçim çevreleri ve çıkaracakları milletvekili sayısının ilanı
Seçim çevreleri ve her seçim çevresinin çıkaracağı milletvekili sayısı, Yüksek Seçim Kurulu tarafından,genel nüfus sayımı sonuçlarının açıklanmasından itibaren en geç altı ay içinde, 4 üncü madde uyarınca tespit edilerek Resmi Gazete, radyo ve televizyonla ilan edilir.
BİRİNCİ BÖLÜM
Genel Hükümler
Madde 0006: Seçim dönemi, seçimin başlangıcı ve seçim günü
(Fıkra 30.10.2009 tarih ve 27391 sayılı Resmi Gazetede yayımlanan 5922 Sayılı Kanunun 2. Maddesi ile Değişmiştir.) Türkiye Büyük Millet Meclisinin seçimleri beş yılda bir Cumhurbaşkanı seçimi ile birlikte aynı gün (1) yapılır.
(Fıkra 30.10.2009 tarih ve 27391 sayılı Resmi Gazetede yayımlanan 5922 Sayılı Kanunun 2. Maddesi ile Değişmiştir.) Bir önceki seçimin yapıldığı tarihten itibaren beş (1) yılın dolmasından önceki son Pazar günü oy verilir. Oy verme gününden geriye doğru hesaplanacak altmış (1) günlük sürenin ilk günü seçimin başlangıç tarihidir.
Savaş sebebiyle yeni seçimlerin yapılmasına imkan görülmezse, Türkiye Büyük Millet Meclisi, seçimlerin bir yıl geriye bırakılmasına karar verebilir.
Geri bırakma sebebi ortadan kalkmamışsa, erteleme kararındaki usule göre bu işlem tekrarlanabilir.
(1) dört yılda bir İbaresi 25.04.2018 Tarih ve 30402 Sayılı Resmi Gazetede Yayımlanan 7140 Sayılı Kanunun 8. Maddesi ile beş yılda bir Cumhurbaşkanı seçimi ile birlikte aynı gün şeklinde ve dört İbaresi beş şeklinde ve doksan İbaresi altmış şeklinde değişmiştir.
BİRİNCİ BÖLÜM
Genel Hükümler
Madde 0007: Ara seçimi
Türkiye Büyük Millet Meclisi üyeliklerinde boşalma olması halinde, ara seçime gidilir.
Ara seçimleri, her seçim döneminde bir defa yapılır ve genel seçimden otuz ay geçmedikçe ara seçime gidilemez. Ancak, boşalan üyeliklerin sayısı, üye tamsayısının yüzde beşini bulduğu hallerde, ara seçimlerinin üç ay içinde yapılmasına Türkiye Büyük Millet Meclisince karar verilir.
Genel seçimlere bir yıl kala ara seçimi yapılamaz.
(11.01.2003 tarih ve 24990 sayılı Resmi Gazete de yayımlanan 4778 sayılı Kanunun 14 üncü maddesiyle eklenmiştir.) Yukarıda yazılı haller dışında, bir ilin veya seçim çevresinin Türkiye Büyük Millet Meclisinde üyesinin kalmaması halinde, boşalmayı takip eden doksan günden sonraki ilk Pazar günü o seçim çevresinde ara seçim yapılır.
BİRİNCİ BÖLÜM
Genel Hükümler
Madde 0008: Seçimin yenilenmesi
Seçim dönemi bitmeden önce, seçimin yenilenmesine Türkiye Büyük Millet Meclisi veya Cumhurbaşkanınca karar verilmesi halinde, durum Bakanlar Kurulu tarafından kırksekiz saat içinde ilan olunur.
(10.09.1987 tarih ve 3403 sayılı Kanunun 4 üncü maddesiyle değişen şekli.) Yenileme kararı Türkiye Büyük Millet Meclisi tarafından verilmişse Meclis, seçimin yapılacağı tarihi de belirler. Yenileme kararının Cumhurbaşkanınca verilmesi halinde,bu kararın verildiği günden sonra gelen doksanıncı günü takip eden ilk Pazar günü oy verilir.
BİRİNCİ BÖLÜM
Genel Hükümler
Madde 0009: Sürelerin tespiti
Seçimlerin yenilenmesine veya ara seçimi yapılmasına karar verildiği hallerde, Yüksek Seçim Kurulu, bu Kanun ile 298 sayılı Seçimlerin Temel Hükümleri ve Seçmen Kütükleri Hakkında Kanunun ve 2820 sayılı Siyasi Partiler Kanununun seçimlere ilişkin olarak tespit ettiği süreleri kısaltarak uygulayabilir.
BİRİNCİ BÖLÜM
Genel Hükümler
Madde 0010: Seçilme yeterliği
Onsekiz (1)(2) yaşını dolduran her Türk vatandaşı milletvekili seçilebilir.
(1) 19/10/2006 tarihli ve 5552 sayılı Kanunun 1 inci maddesiyle Otuz İbaresi Yirmibeş şeklinde değişmiştir.
(2) Yirmibeş İbaresi 25.04.2018 Tarih ve 30402 Sayılı Resmi Gazetede Yayımlanan 7140 Sayılı Kanunun 8. Maddesi ile Onsekiz şeklinde değişmiştir.
BİRİNCİ BÖLÜM
Genel Hükümler
Madde 0011: Milletvekili seçilemeyecek olanlar
Aşağıda yazılı olanlar milletvekili seçilemezler:
İlkokul mezunu olmayanlar,
Kısıtlılar,
Askerlikle ilişiği (1) olanlar,
Kamu hizmetinden yasaklılar,
Taksirli suçlar hariç, toplam bir yıl veya daha fazla hapis veya süresi ne olursa olsun ağır hapis cezasına hüküm giymiş olanlar,
Affa uğramış olsalar bile;
(11.01.2003 tarih ve 24990 sayılı Resmi Gazete de yayımlanan 4778 sayılı Kanunun 15 inci maddesiyle değişen şekli.) Basit ve nitelikli zimmet, irtikâp, rüşvet, hırsızlık, dolandırıcılık, sahtecilik, inancı kötüye kullanma, dolanlı iflas gibi yüz kızartıcı suçlar ile istimal ve istihlak kaçakçılığı dışında kalan kaçakçılık suçları, resmi ihale ve alım satımlara fesat karıştırma veya Devlet sırlarını açığa vurma suçlarından biriyle mahkum olanlar,
Türk Ceza Kanununun İkinci Kitabının, birinci babında yazılı suçlardan veya bu suçların işlenmesini aleni olarak tahrik etme suçundan mahküm olanlar,
(11.01.2003 tarih ve 24990 sayılı Resmi Gazete de yayımlanan 4778 sayılı Kanunun 15 inci maddesiyle değişen şekli.) Terör eylemlerinden mahkum olanlar,
Türk Ceza Kanununun 536 ncı maddesinin birinci, ikinci ve üçüncü fıkralarında yazılı eylemlerle aynı Kanunun 537 nci maddesinin birinci, ikinci, üçüncü, dördüncü ve beşinci fıkralarında yazılı eylemleri siyasi ve ideolojik amaçlarla işlemekten mahküm olanlar.
(1) Yükümlü olduğu askerlik hizmetini yapmamış İbaresi 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 23. Maddesi ile Askerlikle ilişiği şeklinde değişmiştir.
İKİNCİ BÖLÜM
Seçim Öncesi İşleri
Madde 0012: Adaylık
Bir siyasi partiye mensup olsun veya olmasın seçilme yeterliğine sahip her Türk vatandaşı bu Kanun hükümlerine göre milletvekilliğine adaylığını koyabilir.
(28.03.1986 tarih ve 3270 sayılı Kanunun 28 inci maddesiyle değişen şekli.) 298 sayılı Seçimlerin Temel Hükümleri ve Seçmen Kütükleri Hakkında Kanunun 14 üncü maddesinin 11 inci fıkrası gereğince Yüksek Seçim Kurulunun tespit ve ilan ettiği seçime katılabilecek siyasi partiler, 2820 sayılı Siyasi Partiler Kanunu hükümlerine göre, bütün seçim çevrelerinde aday gösterebilirler. (Son cümle: 27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
İKİNCİ BÖLÜM
Seçim Öncesi İşleri
Madde 0012/A : Adaylık
(Madde 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 15. Maddesi ile Eklenmiştir)
Seçimlere katılma yeterliliği taşıyan siyasi partiler, ittifak yaparak seçime katılabilir. İttifak yapan siyasi partiler, kendi aday listelerini verir.
İttifak yaparak seçime katılma kararı alan siyasi partiler, seçimin başlangıç tarihinden itibaren en geç yedi gün içinde, genel başkanların imzalarını ihtiva eden ittifak protokolünü Yüksek Seçim Kuruluna teslim eder. Aday listelerinin teslim edilmesi için belirlenen tarihten iki gün öncesine kadar, aynı usulle ittifak protokolünde değişiklik yapılabilir.
İttifak protokolünde; siyasi partilerce belirlenmesi halinde, ittifak unvanı ve kanunlara aykırı olmayan diğer hususlar yer alır.
Siyasi partiler, aday listelerinin teslim edilmesi için belirlenen tarihten üç gün öncesine kadar, Yüksek Seçim Kuruluna bildirimde bulunmak suretiyle ittifaktan vazgeçebilir. Bu durum, Yüksek Seçim Kurulunca aynı ittifak içerisindeki diğer siyasi partilere derhal bildirilir. Vazgeçme halinde, ittifak diğer partiler arasında devam eder. İttifaktan vazgeçmenin bildirilmesini takip eden gün saat 17.00 ye kadar, ittifak içerisindeki diğer siyasi partiler ittifak protokolünü değiştirebilir veya ittifaktan vazgeçebilir.
Bu maddenin uygulanmasına ilişkin usul ve esaslar ile seçim ittifakına ilişkin diğer hususlar Yüksek Seçim Kurulunca belirlenir.
İKİNCİ BÖLÜM
Seçim Öncesi İşleri
Madde 0013: İller toplamının en az yarısında tam aday göstermeyen siyasi partilerin durumu
(1. Fıkranın: 24.08.1991 tarih ve 3757 sayılı Kanunun 2 nci maddesiyle değişen şekli.) Herhangi bir sebeple iller toplamının en az yarısında 12 nci maddede öngörülen sayı kadar aday göstermemiş olan veya bu illerin seçim çevrelerinin herhangi birinde 12 nci maddede öngörülen sayıdan eksik aday göstermiş bulunan siyasi partilerin genel merkezlerindeki yetkili organlarına Yüksek Seçim Kurulu tarafından, eksiklerin derhal tamamlanması lüzumu bildirilir.
İlgili parti teşkilatı bu tebliğden itibaren iki gün içinde eksik kalan adaylıkları doldurur. Aksi takdirde o siyasi parti bütün seçim çevrelerinde seçime katılma hakkını kaybeder.
İKİNCİ BÖLÜM
Seçim Öncesi İşleri
Madde 0014: İller toplamının yarısından fazlasında aday gösteren partilerin durumu
(1. Fıkranın: 24.08.1991 tarih ve 3757 sayılı Kanunun 3 üncü maddesiyle değişen şekli.) Siyasi partiler tarafından iller toplamının yarısından fazlasında 12 nci maddede öngörülen sayı kadar aday gösterilmiş olmakla beraber yarıyı geçen seçim çevrelerinin bir veya bir kaçında eksik aday gösterilmesi halinde, Yüksek Seçim Kurulunca o partinin genel merkezindeki yetkili organlarına aday listelerinin tamamlanması lüzumu bildirilir.
İlgili parti teşkilatı bu tebliğden itibaren iki gün içinde o çevrelerin listelerindeki eksikleri tamamlar. Aksi takdirde, yukarıdaki madde hükmü saklı kalmak şartıyla, adayları eksik kalan seçim çevresinde o siyası parti, seçime katılma hakkını kaybeder.
İKİNCİ BÖLÜM
Seçim Öncesi İşleri
Madde 0015: İtiraz üzerine meydana gelen eksikler
Siyasi partilerin aday listelerinde, yapılan itirazlar üzerine eksiklik husule geldiği takdirde, Yüksek Seçim Kurulunun tebliğinden itibaren iki gün içinde bu eksikler tamamlanır. Aksi takdirde yukarıdaki maddeler hükümleri, bu hallerde de uygulanır.
İKİNCİ BÖLÜM
Seçim Öncesi İşleri
Madde 0016: Siyasi partilerin adayları ve bağımsız adaylar
Siyasi partiler anlaşarak müşterek liste halinde aday gösteremezler.
Siyasi partilere kayıtlı olmayan kimselerin, herhangi bir siyasi parti tarafından aday gösterilmeleri, kendilerinin yazılı muvafakatlarına bağlıdır.
(Fıkra 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 16. Maddesi ile Eklenmiştir) Seçimlere katılma yeterliliği taşıyan siyasi partinin seçime katılmaması halinde, bu partinin üyesi, kendisinin ve üyesi olduğu siyasi partinin yazılı muvafakati alınarak, başka bir siyasi parti tarafından aday gösterilebilir.
Bir kimse aynı zamanda değişik siyasi partiden veya aynı partiden aynı seçim için birden fazla seçim çevresinden aday olamaz, aday gösterilemez ve seçilemez.
Bağımsız adaylar da,aynı seçim için birden fazla seçim çevresinde aday olamaz ve seçilemez.
(Fıkra 25.04.2018 tarih ve 30402 sayılı Resmi Gazetede yayımlanan 7140 Sayılı Kanunun 2. Maddesi ile Eklenmiştir) Bir kimse Cumhurbaşkanlığına ve milletvekilliğine aynı anda aday olamaz ve aday gösterilemez.
İKİNCİ BÖLÜM
Seçim Öncesi İşleri
Madde 0017: Kurullarda görevli hakimlerin durumu
Yüksek Seçim Kurulu ve il seçim kurulu başkan ve üyeleri ile ilçe seçim kurulu başkanları, bu görevlerinden ancak adaylıklarını koymaları halinde çekilebilirler. Adaylığı tercih edenler, bu tercih haklarını genel ve ara seçimlerin başlangıcından bir ay önce, seçimin yenilenmesine karar verilmesi halinde yenileme kararının ilanından başlayarak yedi gün içinde kullanabilirler.
Adaylığı tercih edenler, 18 ve 19 uncu maddelerde, memurlar hakkında konulan kayıtlara tabi olurlar.
İl ve ilçe seçim kurullarında görevlendirilen hakimlerin görevli bulundukları seçim çevrelerinde, eşleri ve ikinci dereceye kadar (bu derece dahil) kan ve sıhri hısımları adaylıklarını koydukları veya aday gösterildikleri takdirde, bu hakimler seçim kurullarındaki görevlerinden çekilmek ve durumu derhal yetkili merciine bildirmek zorundadırlar.
Yüksek Seçim Kurulu Başkanı ve üyeleri, eşleri ve ikinci dereceye kadar (bu derece dahil) kan ve sıhri hısımları hakkındaki işlemlerde kurul toplantılarına katılamazlar.
İKİNCİ BÖLÜM
Seçim Öncesi İşleri
Madde 0018: Adaylık için görevden çekilmesi gerekenler
(Madde, Başlığı ile Birlikte 10.04.2010 tarih ve 27548 sayılı Resmi Gazetede yayımlanan 5980 Sayılı Kanun ile Değişmiştir.)
Hakimler ve savcılar, yüksek yargı organları mensupları, yüksek öğretim kurumlarındaki öğretim elemanları, Yükseköğretim Kurulu, Radyo ve Televizyon Üst Kurulu üyeleri, kamu kurumu ve kuruluşlarının memur statüsündeki görevlileri ile yaptıkları hizmet bakımından işçi niteliği taşımayan diğer kamu görevlileri, aday olmak isteyen belediye başkanları ve subaylar ile astsubaylar, aday olmak isteyen siyasi partilerin il ve ilçe yönetim kurulu başkan ve üyeleri ile belediye meclisi üyeleri, il genel meclisi üyeleri, kamu kurumu niteliğindeki meslek kuruluşları ile sendikalar, kamu bankaları ile üst birliklerin ve bunların üst kuruluşlarının ve katıldıkları teşebbüs veya ortaklıkların yönetim ve denetim kurullarında görev alanlar genel ve ara seçimlerin başlangıcından bir ay önce seçimin yenilenmesine karar verilmesi halinde yenileme kararının ilanından başlayarak yedi gün içinde görevlerinden ayrılma isteğinde bulunmadıkça adaylıklarını koyamazlar ve aday gösterilemezler.
İKİNCİ BÖLÜM
Seçim Öncesi İşleri
Madde 0019: Görevden ayrılmaya ilişkin hükümler
18 inci madde kapsamına girenlerin ayrılma istekleri en yakın amire verilecek bir dilekçeyle yapılır. Dilekçedeki imzanın sahibine ait olduğu, amir tarafından onanır ve doğruca bağlı bulunduğu bakanlığa veya kuruma derhal gönderilir. Dilekçe sahibine, dilekçenin alındığına dair bir belge ve mertebeler silsilesiyle amirlere de bilgi verilir. Aynı esaslar dairesinde telgrafla da müracaat yapılabilir.
Dilekçenin bakanlığa veya kuruma geldiği tarihten itibaren, en geç on gün içinde ayrılma isteğinin kabul edildiği dilekçe sahibine ve amirlerine tebliğ olunur.
Subay ve astsubayların savaş ve seferberlik hallerindeki ayrılma istekleri hariç olmak üzere, ayrılma hakkını kazanmış olanların, ayrılma istekleri reddedilemez. 1402 sayılı Sıkıyönetim Kanunun 2 nci maddesinin yedinci fıkrası hükmü saklıdır. Ayrılma istekleri kabul edilen subay ve astsubaylardan milletvekili seçilmemiş olanlar sonradan bu isteklerinden vazgeçemezler ve silahlı kuvvetlerine dönemezler.
Ayrılma hakkını kazanmamış olduklarından dolayı, ayrılma istekleri reddedilenler, aday listesine giremezler ve adaylıklarını koyamazlar.
Ayrılma istekleri kabul edilenler, görev başında bulundukları sürece propaganda mahiyetinde hiç bir harekette bulunamazlar. Subaylar ile astsubaylar ve görevleri gereği resmi elbise giyenler, resmi elbiseyle propaganda yapamaz ve bu mahiyette herhangi bir harekette bulunamazlar.
İKİNCİ BÖLÜM
Seçim Öncesi İşleri
Madde 0020: Siyasi partilerin aday listelerini vermeleri
(1. Fıkranın: 27.10.1995 tarih ve 4125 sayılı Kanunun 11 inci maddesiyle değişen şekli.) (1. Fıkranın: Anayasa Mahkemesinin 18.11.1995 tarih ve E.1995/54 - K.1995/59 sayılı Kararı ile değişen şekli.) Siyasi partilerin genel merkezleri, seçime katılacakları seçim çevrelerine ait aday listeleri Yüksek Seçim Kuruluna alındı belgesi karşılığında ön seçim gününden en geç on gün sonraki gün, saat 17.00 ye kadar verirler.
Yüksek Seçim Kurulu, bunları derhal il seçim kurullarına bildirir. Yüksek Seçim Kurulu, bütün siyasi partilerin aday listelerini Resmi Gazete ve radyo ile il seçim kurulları da kendi çevrelerine ait olanları alışılmış araçlarla geçici listeler halinde ilan ederler.
İKİNCİ BÖLÜM
Seçim Öncesi İşleri
Madde 0021: Bağımsız adayların müracaatı
(1. Fıkranın: 27.10.1995 tarih ve 4125 sayılı Kanunun 12 nci maddesiyle değişen şekli.) (1. Fıkranın: Anayasa Mahkemesinin 18.11.1995 tarih ve E.1995/54 - K.1995/59 sayılı Kararı ile değişen şekli.) Bağımsız milletvekili adaylığı için yapılacak başvuru, adayın milletvekili seçilmek istediği çevrenin il seçim kurulu başkanlığına, bu Kanunun adaylık için aradığı şart ve nitelikleri taşıdığını belirten bir yazı ile yapılır. Kurul başkanlığı başvurunun alındığına ilişkin bir belge verir ve derhal Yüksek Seçim Kuruluna duyurur. Yüksek Seçim Kurulu bu başvuruları, il seçim kurulları da kendi çevrelerine ait olanları, alışılmış araçlarla geçici listeler halinde ilan ederler.
Bağımsız adaylık için başvuranlar, en yüksek derecedeki Devlet memuruna mali haklar kapsamında yapılmakta olan her türlü ödemelerin bir aylık brüt tutarını(1) ilgili mal sandığına emaneten yatırıp makbuzunu milletvekili seçilebilmek için gerekli başvurma belgelerine eklerler.
(1) ( en yüksek derecedeki Devlet memurunun brüt aylığı kadar parayı ibaresi 10.04.2010 tarih ve 27548 Sayılı Resmi Gazetede Yayınlanan 5980 Sayılı Kanun ile Metinde Görüldüğü Şekilde Değişmiştir.)
İKİNCİ BÖLÜM
Seçim Öncesi İşleri
Madde 0022: Adaylara karşı itiraz
Adayların geçici olarak ilanından itibaren iki gün içinde il seçim kuruluna itiraz edilebilir. İtirazlar, İl secim kurullarınca, en geç iki gün içinde karara bağlanır.
İlgililer, bu kararlara karşı iki gün içinde Yüksek Seçim Kuruluna itiraz edebilirler.
Yüksek Seçim Kurulu, üç gün içinde ve en geç, kesin aday listelerinin ilanı gününe kadar bu itirazları karara bağlar.
İKİNCİ BÖLÜM
Seçim Öncesi İşleri
Madde 0023: Adayların incelenmesi
Bir il, bir kaç seçim çevresine bölünmüş olsa bile il seçim kurulları, kendi seçim çevrelerinin adayları hakkında yaptıkları inceleme sonunda, bu Kanunda yazılı adaylık şartlarında noksanlık veya aykırılık bulunduğunu görürlerse, durumu geçici ilan tarihinden itibaren iki gün içinde ilgili adaya, siyasi partilerin il başkanlarına ve Yüksek Seçim Kuruluna bildirirler.
İKİNCİ BÖLÜM
Seçim Öncesi İşleri
Madde 0024: Adayların ilanı
Adaylıklar kesinleştikten sonra, Yüksek Seçim Kurulu bütün adayları oy verme gününden önceki ellibeşinci gün, seçim çevreleri itibariyle Resmi Gazete ve radyo ile ilan edilir.
İl seçim kurulları da kendi seçim çevrelerindeki adayları, Yüksek Seçim Kurulunun belirttiği tarihte, alışılmış araçlarla ilan ederler.
İKİNCİ BÖLÜM
Seçim Öncesi İşleri
Madde 0025: Adaylıktan istifa ve ölüm
Aday listelerinin kesinleştiği tarihten, oy verme günü saat 17.00 ye kadar ölüm veya istifa nedeniyle aday listelerinde meydana gelecek eksilmeler, listelerin tamamlanmasını gerektirmez. Ancak, aday listelerinde yukarıdaki nedenlerle boşalma olması halinde listedeki adaylar liste sırasına göre kaydırılmak suretiyle boşalan yerler doldurulur.
ÜÇÜNCÜ BÖLÜM
Seçim Günü İşleri
Madde 0026: Kullanılacak oy pusulasının şekli
(27.10.1995 tarih ve 4125 sayılı Kanunun 13 üncü maddesiyle değişen şekli.) Milletvekili seçimlerinde kullanılacak siyasi partilerin birleşik oy pusulaları ile bağımsız adayların oy pusulaları aşağıdaki esaslar dahilinde hazırlanır:
a) Oy pusulaları, 298 sayılı Seçimlerin Temel Hükümleri ve Seçmen Kütükleri Hakkında Kanunun 14 üncü maddesinin (1) numaralı bendindeki esaslara uygun olarak, kağıdında Türkiye Cumhuriyeti Yüksek Seçim Kurulu fligranı bulunan kağıtlara Yüksek Seçim Kurulu tarafından bastırılır.
b) Birleşik oy pusulasının en üstüne Siyasi Partiler ve Bağımsız Adaylar (1) ibaresi yazılır. Bu ibarenin altına seçime katılan siyasi parti temsilcileri huzurunda Yüksek Seçim Kurulu tarafından çekilen kura sırasına göre, en başta ve ortada partinin özel işaretinin altında kısaltılmış adı, onun altında da tam yazı halinde adı, onun altında koyu renkli harflerle parti genel başkanının adı ve soyadı, belirli bir aralık veya çizgiden sonra çapı iki santimetre olan bir boş daire basılır ve bütün bunların altı çizilir. Bu çizginin altına o partinin kesinleşen aday listesinde yer alan adayların ad ve soyadları, aldıkları sıra numarasına göre yazılır. (Son cümle: Anayasa Mahkemesinin 18.11.1995 tarih ve E.1995/54 - K.1995/59 sayılı kararı ile iptal edilmiştir.)
(Paragraf 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 17. Maddesi ile Eklenmiştir) İttifak yapan siyasi partiler, kuraya ittifak olarak dahil edilir ve oy pusulasında yan yana yer alır. Bu partilerin ittifak içerisindeki sıraları da kurayla belirlenir. İttifak yapan siyasi partilerin sütunlarının üzerinde; kısa kenarı iki santimetre, uzun kenarı bu partilerin sütunlarının genişliği ile sütunlarının aralığı toplamı kadar olan, dikdörtgen şeklinde ittifak unvanının yer alacağı ortak bir bölüm bulunur. İttifakın unvanı yoksa, ittifak unvanı bölümüne yalnız İTTİFAK ibaresi yazılır. Unvanı olmayan ittifakın birden fazla olması halinde, bunlar başvuru sırasına göre numaralandırılır. İttifak unvanı bölümü ile aralarındaki boşluk dahil ittifak yapan siyasi partilerin sütunlarının tamamı ittifak alanıdır.
c)  (Bent 10.04.2010 tarih ve 27548 sayılı Resmi Gazetede yayımlanan Kanun ile Değişmiştir.) Siyasi parti sütunları arasında (0,75) santimetre ve iki çizgi ile belirlenmiş bir aralık bırakılır.
d)  (Bent 10.04.2010 tarih ve 27548 sayılı Resmi Gazetede yayımlanan Kanun ile Değişmiştir.) Bağımsız adaylar, birleşik oy pusulasının en sağ tarafındaki siyasi parti sütunundan sonra ve aynı hizada olmak üzere, (0,75) santimetre aralık bırakılarak, dikey ve kalın bir çizgi çizildikten sonra yerleştirilir. Bir seçim çevresinde birden fazla bağımsız aday varsa sıra, aralarında çekilecek kura ile belirlenir. Başta ve ortada bağımsız adayın adı ve soyadı yazılır. Belirli bir aralık veya çizgiden sonra çapı iki santimetre olan bir boş daire basılır ve bunların altı çizilir. Birden fazla bağımsız aday sütunları arasında, (0,75) santimetre ve iki çizgi ile belirlenmiş bir aralık bırakılır.
Siyasi parti sütunlarının altında bağımsız adaylara yer verilmez. Ancak, bağımsız aday sayısının fazla olması ve bunların oy pusulasına yerleştirilmesinin mümkün olmaması halinde, siyasi parti adaylarından sonra kalın bir çizgi çizildikten ve beş santimetre boşluk bırakıldıktan sonra tekrar bir çizgi çizilerek, kalan bağımsız adaylar filigranlı kağıt ebadına uygun olarak yerleştirilir.
e) (Bent 10.04.2010 tarih ve 27548 sayılı Resmi Gazetede yayımlanan Kanun ile Eklenmiştir) Oy pusulasında, genel başkan ve adayların nüfus kimlik belgelerindeki ad ve soyadları tam olarak yazılır. Herhangi bir kısaltma, unvan veya sıfat kullanılamaz.
f) (Bent 10.04.2010 tarih ve 27548 sayılı Resmi Gazetede yayımlanan Kanun ile Eklenmiştir) Birleşik oy pusulasında siyasi partilerin özel işaretleri, tüzüğüne uygun biçimde renkli olarak bastırılır. Siyasi partilerin oy pusulasında kullanılacak özel işareti, adı ve kısaltılmış adının belirlenmesinde parti tüzüğü esas alınır. Tüzüklerine göre, kısaltılmış adları mevcut olmayan siyasi partilerin, birleşik oy pusulalarında tam adı yazılır. Birleşik oy pusulalarında, bağımsız adaylar için herhangi bir özel işaret veya ibare kullanılamaz.
(Fıkra 10.04.2010 tarih ve 27548 sayılı Resmi Gazetede yayımlanan Kanun ile Eklenmiştir) Yurt dışı seçmenler tarafından kullanılacak birleşik oy pusulaları, bu maddede öngörülen usul ve esaslara göre hazırlanır.
(1) (Bu kısımda yer alan Siyasi Partiler ibaresi; 20.10.2006 tarih ve 26328 sayılı Resmi Gazete de yayımlanan 5550 sayılı Kanunun 2 nci maddesiyle metinde görüldüğü şekilde değiştirilmiştir.)
ÜÇÜNCÜ BÖLÜM
Seçim Günü İşleri
Madde 0027: Birleşik oy pusulalarının mahaline yollanması ve mühürlenmesi
Her sandıkta kullanılacak birleşik oy pusulaları dörtyüzlük paketler haline getirilerek Yüksek Seçim Kurulunca numaralanıp mühürlendikten sonra yeteri kadar zarf ile birlikte seçim çevrelerine gönderilir.
Paketleri alan ilçe seçim kurulları, hangi numaralı paketin hangi sandık kuruluna verildiğini bir tutanakla tespit eder.
Paketi alan sandık kurulu, oy verme günü, oy vermeye başlamadan evvel paketi açar ve birleşik oy pusulalarının tamamını sandık kurulu mühürü ile mühürler Sandık kuruluna gelen seçmene bu oy pusulalarından bir adet verilirken sandık kurulu mühürünü taşıdığı ve hiçbir tarafında herhangi bir işaret bulunmadığı kurul üyelerine, müşahitlere ve seçmene gösterilir.
Siyasi partilerin kesin adaylarının ad ve soyadları liste sırasına göre il seçim kurullarınca basılı listeler halinde oy verme ve sandık alanında görülebilir yerlere asılır. (Son cümle: 27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
ÜÇÜNCÜ BÖLÜM
Seçim Günü İşleri
Madde 0028: Oyların kullanma şekli
(28.03.1986 tarih ve 3270 sayılı Kanunun 32 nci maddesiyle değişen şekli.) Seçmen, Yüksek Seçim Kurulu tarafından yaptırılıp sandık kurullarına kadar ulaştırılmış bulunan ve sandık kurulu başkanında oy verme süresince bulundurulması mecburi olan ve birleşik oy pusulası ile birlikte kendisine verilen Evet yazılı mühürü alarak oyunu kullanmak üzere kapalı oy verme yerine girer.
(20.10.2006 tarih ve 26328 sayılı Resmi Gazete de yayımlanan 5550 sayılı Kanunun 3 üncü maddesiyle değişen şekli.) Seçmen, Evet mührünü sadece tercih ettiği siyasi partiye veya varsa yalnızca oy vermek istediği bağımsız adaya ait özel daire içine basmak ve oy pusulasını zarfa koymak suretiyle oyunu kullanır.
(27.10.1995 tarih ve 4125 sayılı Kanunun 14 üncü maddesiyle değişen şekli.) Oyunu kullanan seçmen oy pusulasını katlayarak zarfa koyar ve zarfı yapıştırır. Evet yazılı mühürü sandık kurulu başkanına geri verir ve oyunu sandığa atar.
(20.10.2006 tarih ve 26328 sayılı Resmi Gazete de yayımlanan 5550 sayılı Kanunun 3 üncü maddesiyle değişen şekli.) Seçmen, Evet mührünü bastığı siyasi partiye veya bağımsız adaya oy vermiş sayılır.
(27.10.1995 tarih ve 4125 sayılı Kanunun 14 üncü maddesiyle yürürlükten kaldırılmıştır.)
(27.10.1995 tarih ve 4125 sayılı Kanunun 14 üncü maddesiyle yürürlükten kaldırılmıştır.)
ÜÇÜNCÜ BÖLÜM
Seçim Günü İşleri
Madde 0029: Geçerli oyların hesabı
(27.10.1995 tarih ve 4125 sayılı Kanunun 15 inci maddesiyle değişen şekli.) Bir seçim çevresinde seçime katılan siyasi partinin 28 inci maddenin ikinci fıkrası uyarınca almış olduğu geçerli oyların toplamı siyasi partinin o seçim çevresinde almış olduğu geçerli oyu gösterir. (Cümleler 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 18. Maddesi ile Eklenmiştir) Ancak aynı ittifak içerisindeki siyasi partilerin her birinin geçerli oyu; ittifakı oluşturan siyasi partilerin o seçim çevresinde tek başına aldıkları oy sayısına, ittifakın ortak oylarından gelen payın ilave edilmesiyle elde edilir. İttifak yapan her bir partiye ortak oylardan gelen pay; ittifak yapan siyasi partilerin tek başına aldıkları oyun bu partilerin toplam oyuna bölünmesi ile elde edilen katsayının ittifakın ortak oyu ile çarpımı sonucu elde edilir.
(27.10.1995 tarih ve 4125 sayılı Kanunun 15 inci maddesiyle değişen şekli.) Bağımsız adayın almış olduğu geçerli oy, 28 inci maddenin ikinci fıkrası uyarınca elde ettiği geçerli oyların toplamıdır.
Birinci ve ikinci fıkralar uyarınca siyasi partiler ile bağımsız adayların aldıkları geçerli oyların toplamı o seçim çevresinin geçerli oylarını gösterir.
Ülke düzeyindeki geçerli oylar, bütün seçim çevrelerine ait geçerli oyların toplamıdır.
ÜÇÜNCÜ BÖLÜM
Seçim Günü İşleri
Madde 0030: Sayımın tutanağa geçirilmesi
(27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
DÖRDÜNCÜ BÖLÜM
Seçimden Sonra Yapılacak İşler
Madde 0031: İlçelerde seçim sonuçlarının birleştirilmesi
İlçe seçim kurulu, sandık tutanaklarının birleştirilmesinde, siyasi partiler ile bağımsız adayların herbirinin aldıkları oy sayısını ve ittifakların ortak oy sayısı ile ortak oylarından gelen payı (1) tespit ederek tutanağa geçirilir. (2. Cümle: 27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
(1) Altı Çizili İbare 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 23. Maddesi ile eklenmiştir.
DÖRDÜNCÜ BÖLÜM
Seçimden Sonra Yapılacak İşler
Madde 0032: İl Seçim kurullarında birleştirme
İl seçim kurulu, ilçe seçim kurullarından gelen tutanakları, yukarıdaki maddede belirtilen şekilde birleştirir ve her seçim çevresindeki;
Seçmenlerin sayısını,
Oylarını kullanan seçmenlerin sayısını,
İtiraz edilmiş veya ihtilaflı görülmüş olup da, geçerli sayılarak hesaba katılan oy pusulaları sayısını,
Geçerli sayılmayan ve hesaba katılmayan oy pusulaları sayısını,
Geçerli sayılan ve hesaba katılan oy pusulaları genel toplamını,
(Bent 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 19. Maddesi ile Değişmiştir.) Seçime katılmış olan siyasi partiler ve bağımsız adaylar ile ittifakların her birinin aldığı oy sayısını,
(27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
(27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
Seçim çevrelerine göre ayrı ayrı tutanağa geçirir.
DÖRDÜNCÜ BÖLÜM
Seçimden Sonra Yapılacak İşler
Madde 0033: Genel baraj ve hesaplanması
(1. Fıkranın: 23.05.1987 tarih ve 3377 sayılı Kanunun 9 uncu maddesiyle değişen şekli.) Genel seçimlerde ülke genelinde, ara seçimlerde seçim yapılan çevrelerin tümünde, geçerli oyların yüzde yedisini (2) geçmeyen partiler milletvekili çıkaramazlar. (2. Cümle 16.03.2018 tarih ve 30362 sayılı Resmi Gazetede yayımlanan 7102 Sayılı Kanunun 20. Maddesi ile Eklenmiştir) Seçim ittifakı yapılması halinde, yüzde onluk barajın hesaplanmasında ittifak yapan siyasi partilerin aldıkları geçerli oyların toplamı esas alınır ve bu siyasi partiler için ayrıca baraj hesaplaması yapılmaz. Bir siyasi parti listesinde yer almış bağımsız adayların seçilebilmesi de listesinde yer aldığı siyasi partinin ülke genelinde ve ara seçimlerde seçim yapılan çevrelerin tümünde yüzde onluk barajı aşması ile mümkündür.
İl seçim kurulları, yukarıdaki maddeye göre, birleştirme tutanağını düzenledikten sonra sonuçları en seri şekilde telgrafla, ayrıca telefon veya telsizle Yüksek Seçim Kuruluna bildirirler.
Yüksek Seçim Kurulu, bütün illerden bu şekilde alınan bilgilere göre, Türkiye genelinde geçerli oyların toplamını yapar ve her siyasi partinin ve ittifakın (1) aldığı geçerli oy toplamını genel geçerli oy toplamına bölerek, siyasi partilerin ve ittifakların (1) ülke genelinde aldığı oy yüzdesini hesaplar ve yüzde yedilik (2) barajı aşan siyasi partilerin ve ittifakların (1) isimlerini il seçim kurullarına bildirir ve ilan eder.
Bu ilandan sonra, bir veya bir kaç seçim çevresinde, seçimin iptaline karar verilmesi ülke genelinde alınan oy yüzdesinin yeniden tespitini gerektirmez.
(1) Altı Çizili İbareler 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 20. Maddesi ile eklenmiştir.
(2) oyların %10'unu İbaresi 06.04.2022 Tarih ve 31801 Sayılı Resmi Gazetede Yayımlanan 7393 Sayılı Kanunun 1. Maddesi ile oyların yüzde yedisini şeklinde ve yüzde onluk İbaresi yüzde yedilik şeklinde değişmiştir.
DÖRDÜNCÜ BÖLÜM
Seçimden Sonra Yapılacak İşler
Madde 0034: Bir seçim çevresinde siyasi partiler, ittifaklar (*) ve bağımsız adayların elde edecekleri milletvekili sayısının hesabı
Bağımsız adaylar ve 33 üncü maddede yazılı oranı aşan siyasi partiler ile bu oranı aşan ittifakı oluşturan partilerin (2), (1) bir seçim çevresinde elde edecekleri milletvekili sayısı aşağıdaki şekilde hesaplanır:
(27.10.1995 tarih ve 4125 sayılı Kanunun 16 ncı maddesiyle değişen şekli.) (Anayasa Mahkemesinin 18.11.1995 tarih ve E.1995/54 - K.1995/59 sayılı kararı ile iptal edilmiştir.)
(23.05.1987 tarih ve 3377 sayılı Kanunun 10 uncu maddesiyle değişen şekli.) (1. cümlenin: 23.11.1995 tarih ve 4138 sayılı Kanunun 2 nci maddesiyle değişen şekli.) Seçime katılmış siyasi partilerin , ittifakların (2) (1) ve bağımsız adayların adları alt alta ve aldıkları geçerli oy sayıları da hizalarına yazılır. Siyasi partilerin ve ittifakların (1)(2) oy sayıları, önce bire, sonra ikiye, sonra üçe.... ila o çevrenin çıkaracağı milletvekili sayısına ulaşıncaya kadar bölünür. Elde edilen paylar ile bağımsız adayların aldıkları oylar ayrım yapılmaksızın en büyükten en küçüğe doğru sıralanır. Seçim çevresinden çıkacak milletvekili sayısı kadar bu payların sahibi olan siyasi partilere, ittifaklara (2) (1) ve bağımsız adaylara rakamların büyüklük sırasına göre milletvekili tahsis olunur. (17.10.1987 tarih ve 3404 sayılı Kanunun 1 inci maddesiyle eklenen cümle) (27.10.1995 tarih ve 4125 sayılı Kanunun 21 inci maddesiyle yürürlükten kaldırılmıştır.)
Son kalan milletvekilliği için birbirine eşit rakamlar bulunduğu takdirde, bunlar arasında ad çekilmek suretiyle tahsis yapılır.
(23.11.1995 tarih ve 4138 sayılı Kanunun 2 nci maddesiyle değişen şekli.) Seçime katılan siyasi ve ittifaklardan (1) hiçbirisi yukarıdaki maddede yazılı oranı aşamamış ise milletvekilleri üçüncü ve dördüncü fıkra hükümlerine göre paylaştırılır.
(28.03.1986 tarih ve 3270 sayılı Kanunun 33 üncü maddesiyle eklenen fıkra.) (23.11.1995 tarih ve 4138 sayılı Kanunun 2 nci maddesiyle yürürlükten kaldırılmıştır.)
(Fıkra 06.04.2022 tarih ve 31801 sayılı Resmi Gazetede yayımlanan 7393 Sayılı Kanunun 2. Maddesi ile Değişmiştir.) İttifakın aldığı oy toplamı genel barajı geçtiği takdirde, seçim çevrelerinde milletvekili hesabı ve dağılımı, ittifak içerisinde yer alan her bir partinin o seçim çevresinde almış olduğu oy sayısı dikkate alınarak üçüncü fıkra hükümlerine göre yapılır.
(*) (Madde Başlığında 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 21. Maddesi ile partilerin ibaresi partiler, ittifaklar şeklinde değiştirilmiş ve metinde görüldüğü gibi güncellenmiştir)
(1) ile yukarıdaki maddede yazılı oranı aşan siyasi partilerin, İbaresi 16.03.2018 Tarih ve 30362 Sayılı Resmi Gazetede Yayımlanan 7102 Sayılı Kanunun 21. Maddesi ile ve 33 üncü maddede yazılı oranı aşan siyasi partiler ile bu oranı aşan ittifakların, şeklinde ve partilerin İbaresi partilerin, ittifakların şeklinde ve partilere İbaresi siyasi partilere, ittifaklara şeklinde değişmiş ve Altı Çizili İbareler eklenmiştir.
(2) ittifakların İbaresi 06.04.2022 Tarih ve 31801 Sayılı Resmi Gazetede Yayımlanan 7393 Sayılı Kanunun 2. Maddesi ile ittifakı oluşturan partilerin şeklinde değişmiş ve Üstü Çizili İbareler madde metninden çıkarılmıştır.
DÖRDÜNCÜ BÖLÜM
Seçimden Sonra Yapılacak İşler
Madde 0034/A: Siyasi partilerin çıkaracakları ülke seçim çevresi milletvekili sayısının hesabı
(27.10.1995 tarih ve 4125 sayılı Kanunun 17 nci maddesiyle yürürlükten kaldırılmıştır.)
DÖRDÜNCÜ BÖLÜM
Seçimden Sonra Yapılacak İşler
Madde 0035: Siyasi parti adaylarından seçilenlerin tespiti
(27.10.1995 tarih ve 4125 sayılı Kanunun 18 inci maddesiyle değişen şekli.) İl seçim kurulu başkanı alınan sonuçlara göre, o seçim çevresinde; siyasi parti aday listelerinde ve varsa bağımsız adaylardan seçilenleri tespit eder ve tutanağın bir suretini o seçim çevresinde ilan ettirir. Diğer bir suretini, bir hafta süre ile il seçim kurulu kapısına astırır.
DÖRDÜNCÜ BÖLÜM
Seçimden Sonra Yapılacak İşler
Madde 0036: Milletvekili seçilenlerin Yüksek Seçim Kuruluna bildirilmesi ve tutanakların verilmesi
Milletvekili seçilenler belli olur olmaz,seçilenlerin ad ve soyadları ve parti adayı iseler mensup oldukları siyasi parti, il seçim kurullarınca en seri şekilde telgrafla, ayrıca telefon veya telsiz ile seçim çevreleri de gösterilerek Yüksek Seçim Kuruluna bildirilir.
(27.10.1995 tarih ve 4125 sayılı Kanunun 19 uncu maddesiyle değişen şekli.) Milletvekili seçilenlere il seçim kurulu tarafından, milletvekili seçildiklerine dair derhal bir tutanak verilir. Bu tutanaklardan iki örneği de Yüksek Seçim Kurulu Başkanlığına en seri vasıtayla gönderilir. (2. cümle: Anayasa Mahkemesinin 18.11.1995 tarih ve E.1995/54 - K.1995/59 sayılı kararı ile iptal edilmiştir.) Yüksek Seçim Kurulu Başkanlığı tutanaklardan birini Türkiye Büyük Millet Meclisi Başkanlığına verir.
DÖRDÜNCÜ BÖLÜM
Seçimden Sonra Yapılacak İşler
Madde 0037: Seçim sonuçlarının yayımı
Yukarıdaki maddenin birinci fıkrası uyarınca il seçim kurullarından bilgi verildikçe, Yüksek Seçim Kurulu bu bilgileri bekletmeden radyo ve televizyon ile derhal yayımlar.
Bütün illerden verilecek bilgiler tamamlanır tamamlanmaz, tasdikli tutanak suretlerinin alınması veya itiraz varsa bu itirazın incelenerek karara bağlanması beklenmeksizin, her partinin kazandığı milletvekili sayısı ve milletvekili seçilenlerin ad ve soyadları Yüksek Seçim Kurulunca Türkiye Radyo ve Televizyonları ile derhal yayımlanır.
Seçim sonuçlarını gösteren tutanakların bütün illerden gönderilmesi üzerine, Yüksek Seçim Kurulu, en kısa zamanda Radyo ve Televizyon ve Resmi Gazete ile ikinci bir bildiri yayımlanarak, iller ve seçim çevreleri itibariyle, milletvekili seçilenlerin ad ve soyadlarını, seçmen sayısını, oy kullanan seçmen sayısını,katılma oranını, geçerli oy pusulası sayısını her parti ile bağımsız adayların kazandıkları oy sayısını açıklar.
Devlete ait bütün ulaştırma ve haberleşme araçları, seçim kurulları arasında seçimle ilgili haber, yazı, bilgi ve malzemenin ulaştırılmasında öncelikle kullanılır.
DÖRDÜNCÜ BÖLÜM
Seçimden Sonra Yapılacak İşler
Madde 0038: Seçim sonuçlarının Devlet İstatistik Enstitüsü Başkanlığı tarafından yayımlanması
Devlet İstatistik Enstitüsü Başkanlığı, Yüksek Seçim Kurulu tarafından kendisine verilecek belgelere dayanarak, iller, seçim çevreleri ve ilçeler, seçim bölgeleri ve sandık bölgeleri itibariyle, sandık kurulları tutanaklarında bulunan bilgileri en geç, seçimi takip eden bir yıl içinde yayımlar.
DÖRDÜNCÜ BÖLÜM
Seçimden Sonra Yapılacak İşler
Madde 0039: Seçimin veya tutanağın iptali
Oyların dökümüne, sayımına veya bu oyların partiler ile bağımsız adaylara bölümüne ilişkin olarak milletvekili tutanaklarına yapılan itiraz üzerine yeniden yapılan döküm, sayım ve hesap sonucunda tutanakların iptaline karar verildiği takdirde, yeniden yapılacak döküm, sayım ve hesap sonucuna göre siçilmiş oldukları anlaşılanlara Yüksek Seçim Kurulu tarafından tutanakları verilir.
Bir seçim çevresinde yapılan seçimin, seçim işlemleri sebebiyle iptaline karar verildiği takdirde, o seçim çevresinde yeniden seçim yapılır ve Yüksek Seçim Kurulu seçimin iptaline dair kararla birlikte o çevrede, seçimin yapılacağını Resmi Gazete ve diğer vasıtalarla derhal ilan eder.
Bu ilandan sonra gelen (*) doksanıncı günü takip eden ilk Pazar günü oy verme günüdür.
Yukarıdaki fıkralar dışında milletvekillerinden bir veya birkaçının tutanaklarının iptaline karar verildiği takdirde, tutanakları iptal olunan milletvekilleri yerine, 34 ve 35 inci madde esaslarına göre sıradaki adaya tutanak verilir.
Sırada olanlar yetmediği takdirde, açık kalan milletvekillikleri için Kanunun ara seçimi hakkında kabul ettiği hükümlere uyulur.
(*) (Bu kısımda yer alan altmışıncı günü ibaresi; 11.01.2003 tarih ve 24990 sayılı Resmi Gazete de yayımlanan 4778 sayılı Kanunun 16 ncı maddesiyle doksanıncı günü şeklinde değiştirilmiş ve metne işlenmiştir.)
DÖRDÜNCÜ BÖLÜM
Seçimden Sonra Yapılacak İşler
Madde 0040: Seçim belgelerinin saklanması
Hesaba katılan ve katılmayan ve itiraza uğramış olan oy pusulaları, sayım ve döküm cetvelleri ve milletvekilliğine seçilme tutanakları ve seçimle ilgili diğer her türlü evrak, iki yıl süre ile ilçelerde ilçe seçim kurulu başkanı, illerde il seçim kurulu başkanı tarafından saklanır ve Yüksek Seçim Kurulunun talebi olmadıkça hiçbir yere gönderilemez.
BEŞİNCİ BÖLÜM
Çeşitli Hükümler
Madde 0041: Bağımsız adayların emaneten yatırdıkları para hakkında yapılacak işlemler
(1. Fıkranın: 27.10.1995 tarih ve 4125 sayılı Kanunun 20 nci maddesiyle değişen şekli.) Milletvekili seçimi sonucunda bağımsız adayın aldığı oy seçilmesine yetmezse emanete alınan para Hazineye gelir yazılır.
Ölen veya kanuni süre içinde adaylıktan vazgeçen veya adaylıkları reddedilen veya yukarıdaki fıkrada belirtilen sayıdan çok oy alan bağımsız adaylara veya kanuni mirasçılarına seçimden sonra müracaat etmeleri halinde emanetteki para geri verilir.
BEŞİNCİ BÖLÜM
Çeşitli Hükümler
Madde 0042: Özel hüküm bulunmayan hallerdeki uygulama
Bu Kanunda özel hüküm bulunmayan hallerde, 298 sayılı Seçimlerin Temel Hükümleri ve Seçmen Kütükleri Hakkında Kanunun bu Kanuna aykırı olmayan hükümleri uygulanır.
Yüksek Seçim Kurulu, milletvekili seçimlerinin sağlıklı ve düzenli bir şekilde gerçekleşmesini sağlamak amacıyla gerekli ilke kararları almaya yetkilidir.
ALTINCI BÖLÜM
Değiştirilen Kanun Hükümleri
Madde 0043:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun Maddelerinde bulunan Cumhuriyet Senatosuna ilişkin hükümler madde metinlerinden çıkarılmıştır.
ALTINCI BÖLÜM
Değiştirilen Kanun Hükümleri
Madde 0044:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 7 nci maddesine aşağıdaki (3) numaralı bent eklenmiştir.
3. Ceza infaz kurumlarında hükümlü ve tutuklu olarak bulunanlar.
ALTINCI BÖLÜM
Değiştirilen Kanun Hükümleri
Madde 0045:
28.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 14 üncü maddesinin (4) ve (11) numaralı bentleri aşağıdaki şekilde değiştirilmiştir.
4. Tüzüklerine göre ilk genel kongrelerini yapmış olup illerin en az yarısında ve en az altı ay evvel il ve ilçe teşkilatını kurmuş bulunan siyasi partilerin adlarını, ilçe seçim kurullarının yeniden kurulması için öngörülen ayların ikinci haftasında tespit ve ilan etmek,
11. Siyasi partilerin, milletvekili genel ve ara seçimlerine ve belediye başkanlığı ile belediye ve il genel meclisi üyelikleri genel seçimlerine katılabilmeleri için, illerin en az yarısında oy verme gününden en az altı ay evvel teşkilat kurmuş ve büyük kongrelerini yapmış olmaları veya Türkiye Büyük Millet Meclisinde gruplarının bulunması şarttır.
Bir ilde teşkilatlanma, merkez ilçesi dahil o ilin ilçelerinin en az üçte birinde teşkilat kurmayı gerektirir. Bu esaslar dairesinde seçime katılabilecek siyasi partileri tespit ve seçimin başlangıç tarihinden on gün, seçimin yenilenmesi halinde yenileme kararının ilanından sonraki beş gün içinde ilan etmek,
ALTINCI BÖLÜM
Değiştirilen Kanun Hükümleri
Madde 0046:
28.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 52 nci maddesinin bir ve altıncı fıkraları aşağıdaki şekilde değiştirilmiştir.
Özel kanunlardaki hükümler saklı kalmak üzere, seçime katılan siyasi partiler, oy verme gününden önceki 7 nci günden itibaren oy verme gününden önceki gün saat 18.00 e kadar radyo ve televizyonda propaganda yapabilirler.
Radyo ve televizyonda yapılacak propaganda yayınlarının, tam bir tarafsızlık ve eşitlik içinde yapılması, Yüksek Seçim Kurulu ile Türkiye Radyo ve Televizyon Kurumu tarafından sağlanır.
ALTINCI BÖLÜM
Değiştirilen Kanun Hükümleri
Madde 0047:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 103 üncü maddesinin (4) numaralı bendi aşağıdaki şekilde değiştirilmiştir,
4. Arkasında sandık kurulu başkanlığının mühürü bulunmayan birleşik oy pusulaları.
ALTINCI BÖLÜM
Değiştirilen Kanun Hükümleri
Madde 0048:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 149 uncu maddesi aşağıdaki şekilde değiştirilmiştir.
Propaganda toplantılarına karşı suçlar
Madde 149. — Her kim 51 inci maddede gösterilen heyetin kurulmamış olduğu toplantıda söz alır ve söylerse, üç aydan altı aya kadar hapis ve üçbin liradan onbeşbin liraya kadar ağır para cezasıyla cezalandırılır.
Herhangi bir vasıta ile bir seçim propagandası toplantısına engel olan veya devamına imkan vermeyecek hareket ve tertiplerle onu ihlal eden kimse altı aydan bir yıla kadar hapis cezasıyla cezalandırılır. Bu fiiller, ikiden fazla kimse tarafından ittifak edilerek herhangi bir şekil ve surette cebir veya şiddet kullanılarak veya tehdide başvurularak işlenirse, faillerin her biri iki yıldan beş yıla kadar hapis cezasıyla cezalandırılır. Eğer fiil, içlerinden en az biri silahlı olan ikiden fazla kişi tarafından ittifak edilerek veyahut aralarında ittifak olmasa bile içlerinden en az ikisi silahlı bulunan üç veya daha fazla kimse tarafından işlenirse, faillerin herbiri beş yıldan sekiz yıla kadar hapis cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0049:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 151 inci maddesinin l inci fıkrası aşağıdaki şeklide değiştirilmiştir.
Oy verme gününden önceki günün saat 18.00 inden sonra ve oy verme gününde umumi veya umuma açık yerlerde seçim propagandası için toplantı veya propaganda yapanlar veya bu maksatla yayınlarda bulunanlar veya ne suretle olursa olsun seçimin düzenini bozabilecek veya oy vermenin tam bir serbestlikle yapılmasına tesir edebilecek mahiyette söz, yazı veya sair suretlerle propaganda yapanlar veya asılsız şayialar çıkaranlar üç aydan altı aya kadar hapis ve onbeşbin liradan yetmişbeşbin liraya kadar ağır para cezasıyla cezalandırılırlar.
ALTINCI BÖLÜM
Değiştirilen Kanun Hükümleri
Madde 0050:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 152 nci maddesinin l inci fıkrası aşağıdaki şekilde değiştirilmiştir.
Her kim kendisine veya başkasına oy veya tercih işareti verilmesi veya verilmemesi için bir veya birkaç seçmene menfaat, sair kıymetler teklif ve vadeder veya verir, yahut resmi, umumi vazifeler veya hususi hizmet ve menfaatler vait veya temin ederse, bir yıldan üç yıla kadar hapis cezasıyla cezalandırılır. Verilen, vait veya temin edilen menfaatler seçmenin seyahat, yemek, içki ve nakil masrafları veya hizmetlerinin mukabili olarak gösterilse dahi hüküm aynıdır.
ALTINCI BÖLÜM
Değiştirilen Kanun Hükümleri
Madde 0051:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 153 üncü maddesi aşağıdaki şekilde değiştirilmiştir.
Oy kullanmaya engel olmak
Madde 153. - Yukarıdaki maddede yazılı maksatlar için, o maddede yazılı suretlerle seçmenleri toplayanlar ve bir köy veya bir mahalleden veya bir meskun mahalden veya sair yerlerden sandık yerine gelmelerini menedenler hakkında bir yıldan dört yıla kadar hapis cezası verilir.
Bu fiiller memuriyet nüfuzunun veya sıfatının veya herhangi bir kimsenin haiz bulunduğu selahiyetin suiistimali suretiyle işlendiği takdirde, verilecek hapis cezası iki yıldan az olamaz.
ALTINCI BÖLÜM
Değiştirilen Kanun Hükümleri
Madde 0052:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 157 nci maddesi aşağıdaki şekilde değiştirilmiştir.
Matbua ve ilanların tahribi
Madde 157. - Seçim propaganda matbualarının, yayınlanmasına veya ilanına mani olanlar veya bunları tahrip edenler üç aydan altı aya kadar hapis cezası ile cezalandırılırlar.
ALTINCI BÖLÜM
Değiştirilen Kanun Hükümleri
Madde 0053:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 159 uncu maddesi aşağıdaki şekilde değiştirilmiştir.
Sandık başında müdahale ve ihtara riayetsizlik
Madde 159. - Oyunu kullandıktan sonra ihtara rağmen sandık başından ayrılmayan veya herhangi bir müdahale, telkin veya tavsiyede bulunan veya bunlara teşebbüs eden kimse üç aydan bir yıla kadar hapis ve üçbin liradan onbeşbin liraya kadar ağır para cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0054:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 160 ıncı maddesinin l ve 2 nci fıkraları aşağıdaki şekilde değiştirilmiştir.
Her kim oy verme sırasında seçme yeterliği olmadığını bildiği halde oy vermeye teşebbüs eder veya verirse iki yıldan beş yıla kadar hapis ve beşbin liradan yirmibeşbin liraya kadar ağır para cezasına mahkum edilir.
Başkasının adını taşıyarak oy vermeye teşebbüs eden veya veren üç yıldan beş yıla kadar hapis ve onbin liradan ellibin liraya kadar ağır para cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0055:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 161 inci maddesinin l inci fıkrası aşağıdaki şekilde değiştirilmiştir.
Usulüne aykırı olarak veya yetkisi olmadığı halde her ne sebep ve maksatla olursa olsun oy sandığının yerini değiştirenler, yerinden kaldıranlar, oy sandığını açan, çalan veya tahrip eden veya içindeki veya içinden çıkan oy zarflarını alan, çalan veya değiştiren kimse üç yıldan beş yıla kadar hapis ve onbin liradan yetmişbeşbin liraya kadar ağır para cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0056:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 162 nci maddesinin l inci fıkrası aşağıdaki şekilde değiştirilmiştir.
Siyasi partilerin veya bağımsız adayların oy pusulalarını veya seçime müteallik her türlü evrakı zapt veya imha eden veya bozan veya oy verme yerine götürmelerine veya dağıtılmalarına mani olanlar bir yıldan üç yıl kadar hapis cezasıyla cezalandırılırlar.
ALTINCI BÖLÜM
Değiştirilen Kanun Hükümleri
Madde 0057:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 164 üncü maddesinin l ve 3 üncü fıkraları aşağıdaki şekilde değiştirilmiştir.
1. Her kim, sandık başında seçmenlerin imzalarını koydukları sandık seçmen listesine gelmeyenler adına sahte imza atmak, mühür koymak veya parmak basmak gibi hileli bir hareket ile sandığa oy atar veya attırır ise üç yıldan beş yıla kadar hapis ve onbeşbin liradan yetmişbeşbin liraya kadar ağır para cezasıyla cezalandırılır.
3. Her kim, herhangi bir şekilde seçimin neticesini tağyir eder veya ettirir veya seçim tutanaklarını tamamen veya kısmen sahte olarak tanzim veya tahrif eder veya ettirirse, beş yıldan sekiz yıla kadar ağır hapis cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0058:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 168 inci maddesi aşağıdaki şekilde değiştirilmiştir.
Çeşitli hükümler
Madde 168. - Kurullarca düzenlenen ve oy verme ve seçim neticelerini gösteren tutanakların asılı suretlerini yırtan, bozan, kaldıran kimse hakkında altı aydan bir yıla kadar hapis cezası verilir.
ALTINCI BÖLÜM
Değiştirilen Kanun Hükümleri
Madde 0059:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 169 uncu maddesi aşağıdaki şekilde değiştirilmiştir.
Resmi makamların bildirilerine karşı işlenen suçlar
Madde 169 - Her kim, seçim muamelelerine ait olmak üzere mercileri tarafından yayınlanan beyanname ve tebliğlerin, ilan ve asılmasına mani olur veya bunları yırtar veya bozar veya kaldırırsa üç aydan altı aya kadar hapis cezasıyla cezalandırılır.
ALTINCI BÖLÜM
Değiştirilen Kanun Hükümleri
Madde 0060:
26.04.1981 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 170 inci maddesi aşağıdaki şekilde değiştirilmiştir.
İçki yasağına aykırı hareketler
Madde 170 - Oy verme günü, oy verme müddetince, umuma açık yerlerde ispirtolu içki verenler, satanlar veya içenler veya herhangi bir suretle açık veya kapalı şişelerde ispirtolu içki satanlar veya alanlar üç aydan altı aya kadar hapis cezasıyla cezalandırılırlar.
ALTINCI BÖLÜM
Değiştirilen Kanun Hükümleri
Madde 0061:
26.04.1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 180 inci maddesinin l inci fıkrası aşağıdaki şekilde değiştirilmiştir.
Seçim suçlarından doğan kamu davası, seçimin bittiği tarihten itibaren iki yıl içinde açılmadığı takdirde kovuşturma yapılamaz.
ALTINCI BÖLÜM
Değiştirilen Kanun Hükümleri
Madde 0062:
22.04.1983 Tarih ve 2820 Sayılı Siyasi Partiler Kanununun geçici 6 ncı maddesi aşağıdaki şekilde değiştirilmiştir.
GEÇİCİ MADDE 6 - Bu Kanunun yürürlüğe girmesini müteakip, yapılacak ilk milletvekili genel seçimleri için önseçim yapılmaz.
Milletvekili adayları, seçim çevrelerinin çıkaracakları milletvekili sayısı kadar gösterilir.
Milletvekili adayları; doğrudan kurucular kurulu üyelerinin en az üçte iki çoğunluğu tarafından milletvekili genel seçim tarihinden en az yetmiş gün önce tespit edilir ve Yüksek Seçim Kurulu Başkanlığı ile Adalet Bakanlığına bildirilir. Seçimle ilgili müteakip işlemler seçim mevzuatına göre yürütülür.
Bu Kanunun ve Seçim Kanununun çeşitli hükümlerinde yer alan seçim çevrelerinde iki kat aday gösterilmesine ilişkin hükümler, ilk milletvekili genel seçimlerinde uygulanmayıp, seçim çevrelerinin çıkaracakları milletvekili sayısı şeklinde uygulanır.
YEDİNCİ BÖLÜM
Geçici Hükümler
Geçici Madde 0001:
Bu Kanunun yürürlüğe girdiği tarihten sonra yapılacak milletvekili seçimi için oy verme günü 6 Kasım 1983 tarihidir.
Seçim döneminin başlangıç tarihi Yüksek Seçim Kurulunca, yukarıdaki fıkrada belirtilen oy verme günü esas alınarak tespit ve ilan edilir.
Yüksek Seçim Kurulu, bu Kanun ile 298 sayılı Seçimlerin Temel Hükümleri ve Seçmen Kütükleri Hakkında Kanun ve 2820 sayılı Siyasi Partiler Kanununun seçimlere ilişkin olarak tespit ettiği süreleri kısaltarak uygulayabilir.
6 Kasım 1983 tarihinde yapılacak Türkiye Büyük Millet Meclisi seçimlerinin bu Kanunun 6 ncı maddesinde öngörülen beş yıllık süresinin hesabında, oy verme günü olarak Ekim 1983 ayının ikinci pazar gününün tarihi esas alınır.
YEDİNCİ BÖLÜM
Geçici Hükümler
Geçici Madde 0002:
Bu Kanunun yürürlüğe girdiği tarihten sonra yapılacak ilk milletvekili seçiminde siyasi partilerin seçime katılabilmeleri için büyük kongrelerini yapmış olmaları şartı aranmaz. Ancak, Yüksek Seçim Kurulunca tespit ve ilan edilecek seçim döneminin başlangıç tarihine kadar illerin en az yarısında teşkilat kurmuş olmaları gerekir.
YEDİNCİ BÖLÜM
Geçici Hükümler
Geçici Madde 0003:
2820 sayılı Siyasi Partiler Kanununun geçici dördüncü maddesinde, siyasi parti kurucuları üzerinde, Milli Güvenlik Konseyinin incelemede bulunmak ve haklarında olumsuz karar alınanların değiştirilmesini talebetmek yetkisi, aynı kanunun geçici altıncı maddesine göre, bu Kanunun yürürlüğe girmesini müteakip yapılacak ilk milletvekili genel seçimleri için siyasi partilerin kurucular kurulunca tespit edilecek milletvekilleri adayları hakkında da aşağıdaki esaslara göre uygulanır.
Milli Güvenlik Konseyi; Siyasi Partilerce hazırlanan milletvekili aday listelerini, Yüksek Seçim Kurulu Başkanlığı tarafından geçici olarak ilan edildiği tarihten itibaren oniki gün içinde inceler.
Yukarıdaki (a) bendi hükümlerine göre yapılan inceleme sonunda Milli Güvenlik Konseyince hakkında olumsuz karar alınan milletvekili adaylarının isimleri ilgili siyasi parti listelerinden çıkartılmak üzere Yüksek Seçim Kurulu Başkanlığına bildirilir. Milli Güvenlik Konseyinin adaylar hakkında aldığı bu karar kesindir.
(21.09.1983 tarih ve 18168 sayılı Resmi Gazete de yayımlanan 19.09.1983 tarih ve 155 No.lu MGK. kararı ile değişen şekli.) Milli Güvenlik Konseyinin (a) bendi uyarınca ilk incelemesi sırasında haklarında olumsuz karar alınması nedeniyle siyasi parti aday listelerinden çıkartılan milletvekili adaylarının yerine, ilgili siyasi partiler iki gün içinde yeni adaylarını birer yedeği ile beraber sıralarını da belirtmek suretiyle Yüksek Seçim Kurulu Başkanlığı aracılığıyla Milli Güvenlik Konseyine bildirebilirler.
Milli Güvenlik Konseyi bildirilen bu adaylar üzerindeki incelemesini yedi gün içinde tamamlar.
Yapılan inceleme sonunda Milli Güvenlik Konseyince adaylıkları olumlu görülenlerin adları Yüksek Seçim Kurulu Başkanlığına bildirilir.
Kanunun siyasi partilerin seçimlere katılabilmelerine ilişkin hükümleri saklı kalmak koşuluyla Milli Güvenlik Konseyi tarafından olumsuz karar alınmak suretiyle listeden çıkartılmış bulunan adaylar nedeniyle listenin, herhangi bir nedenle tamamlanamamış olması o siyasi partinin kalan adaylarla seçime katılmasına engel olmaz.
Milli Güvenlik Konseyi Kararı
10 Haziran 1983 tarihli ve 2839 sayılı Milletvekili Seçimi Kanununun geçici 3 ncü maddesinin (c) bendinin aşağıdaki şekilde değiştirilmesi kararlaştırılmıştır.
c)Milli Güvenlik Konseyinin (a) bendi uyarınca ilk incelemesi sırasında haklarında olumsuz karar alınması nedeniyle siyasi parti aday listelerinden çıkartılan milletvekili adaylarının yerine, ilgili siyasi partiler iki gün içinde yeni adaylarını birer yedeği ile beraber sıralanın da belirtmek suretiyle Yüksek Seçim Kurulu Başkanlığı aracılığıyla Milli Güvenlik Konseyine bildirebilirler.
Milli Güvenlik Konseyi bildirilen bu adaylar üzerindeki incelemesini yedi gün içinde tamamlar.
Yapılan inceleme sonunda Milli Güvenlik Konseyince adaylıktan olumlu görülenlerin adları Yüksek Seçim Kurulu Başkanlığına bildirilir.
Bu karar Resmi Gazete'de yayımlandığı tarihte yürürlüğe girer.
YEDİNCİ BÖLÜM
Geçici Hükümler
Geçici Madde 0004:
Bu Kanunun yürürlüğe girdiği tarihten sonra yapılacak ilk milletvekili genel seçiminde; Milli Güvenlik Konseyi, Yüksek Seçim Kurulu Başkanlığı tarafından geçici olarak ilan edilen listedeki bağımsız adayların durumunu, ilan tarihinden itibaren oniki gün içinde inceler.
Hakkında olumsuz karar alınan bağımsız aday, listeden çıkarılmak üzere Yüksek Seçim Kurulu Başkanlığına bildirilir. Milli Güvenlik Konseyinin bağımsız adaylar hakkında aldığı bu kararlar kesindir.
YEDİNCİ BÖLÜM
Geçici Hükümler
Geçici Madde 0005:
Bu Kanunun yürürlüğe girmesini müteakip, yapılacak ilk milletvekili genel seçimlerinde, seçmenler Evet mühürünü sadece tercih ettiği siyasi partiye veya varsa yalnızca bir bağımsız adaya ait özel daire içine basmak suretiyle oylarını kullanırlar. Adaylar için tercih işareti kullanılmaz.
Seçmen tarafından ilgili siyasi partiye ait özel daire içine mühür basıldıktan sonra o partiye ait listede tercih işaretleri konmuş ise bu işaretler oy pusulasını geçersiz kılmaz.
Sayımın tutanağa geçirilmesi, ilçelerde, il seçim kurullarındaki birleştirme işlemleri yukarıdaki fıkraların esasları gözönünde bulundurularak yapılır.
34 üncü madde uyarınca partilerin kazandığı milletvekillikleri sayısı tespit edildikten sonra birleşik oy pusulasında yeralan parti listesindeki sıraya göre o partiden milletvekilliğine seçilenler tespit edilir.
YEDİNCİ BÖLÜM
Geçici Hükümler
Geçici Madde 0006:
Bu Kanunun yürürlüğe girdiği tarihten itibaren en geç otuz gün içinde Yüksek Seçim Kurulu tarafından son genel nüfus sayımı sonuçlarına göre, 4 üncü madde uyarınca seçim çevreleri ve her seçim çevresinin çıkaracağı milletvekili sayısı tespit edilerek Resmi Gazete, radyo ve televizyanla ilan edilir.
YEDİNCİ BÖLÜM
Geçici Hükümler
Geçici Madde 0007:
Bu Kanunun yürürlüğe girdiği tarihten sonraki ilk milletvekili genel seçimlerinde ilçe seçim kurulu, bir başkan ile altı asıl ve altı yedek üyeden oluşur. İlçe seçim kurulunun iki asıl ve iki yedek üyesi memurlar arasından, dört asıl ve dört yedek üyesi seçim çevresinde seçime katılmış siyasi parti üyeleri arasından seçilir. O seçim çevresinde dörtten fazla siyasi parti seçime katılmış ise, ilçe seçim kurulunun partili asıl üyelerinin hangi partilerden alınacağı, ilçe seçim kurulu başkanı tarafından kura ile tespit edilir. Bu halde partili yedek üyeler asıl üyelik alamayan siyasi partilere öncelik verilmek suretiyle aynı şekilde kura ile belirlenir.
Bir seçim çevresinde dörtten az siyasi parti seçime katıldığı takdirde ilçe seçim kurulunun boş kalan üyelikleri, parti üyesi olmayan ve bu görevi yapabilecek kişilerin seçilmesi suretiyle tamamlanır.
YEDİNCİ BÖLÜM
Geçici Hükümler
Geçici Madde 0008:
Bu Kanunun yürürlüğe girdiği tarihten sonraki ilk milletvekili genel seçimlerinde sandık kurulu bir başkan ile altı asıl ve altı yedek üyeden oluşur.
İlçe seçim kurulu başkanı;
Sandık kurulunun başkanı ile iki asıl ve iki yedek üyesini memurlar arasından,
Sandık kurulunun partili dört asıl ve dört yedek üyesini o seçim çevresinde seçime katılmış bulunan siyasi parti üyeleri arasından,
Seçer.
O seçim çevresinde dörtten fazla siyasi parti seçime katılmış ise her sandık kurulu için ayrı ayrı olmak üzere ilçe seçim kurulu başkanı tarafından kura ile sandık kurullarının asıl üyeliğinin hangi siyasi partilere verileceği tespit edilir. Bu halde sandık kurullarının partili yedek üyeleri asıl üyelik alamayan siyasi partilere öncelik verilmek suretiyle aynı şekilde kura ile belirlenir.
Sandık kurulu üyesi olarak görevlendirilecek memur bulunamadığı veya o seçim çevresinde dörtten az siyasi parti seçime katıldığı takdirde, kurulun boş kalan üyelikleri parti üyesi olmayan ve bu görevi yapabilecek kişilerin seçilmesi suretiyle tamamlanır.
YEDİNCİ BÖLÜM
Geçici Hükümler
Geçici Madde 0009:
Yapılacak ilk milletvekili genel seçimlerinde;
Önceden kütüğe yazıldıkları halde oy verme tarihinde kısıtlı veya kamu hizmetlerinden yasaklı olanlar veya ceza infaz kurumlarında hükümlü veya tutuklu olarak bulunanlar oy kullanamazlar.
Yazım veya güncelleştirme sırasında hükümlü veya tutuklu oldukları için kütüğe yazılmayanlardan, bilahare tahliye edilenler oy verme gününden önceki onbeşinci gün saat 17.00 ye kadar ikametgahlarının bulunduğu yer ilçe seçim kuruluna tahliye edildiklerine ilişkin belge ile birlikte başvurmaları ve oy verme yeterliğine sahip olmaları halinde sürenin geçmiş ve kütüğün kesinleşmiş olmasına bakılmaksızın kütüğe ve ikametgahlarının bulunduğu sandık listelerine dahil edilmelerine ilçe seçim kurullarınca karar verilir.
YEDİNCİ BÖLÜM
Geçici Hükümler
Geçici Madde 0010:
İlk milletvekili genel seçiminde kullanılacak seçmen kütüklerinin yazım veya güncelleştirilmesi sırasında yurt dışında bulunan Türk vatandaşları seçim gününden önceki onbeşinci gün saat 17.00 ye kadar ikametgahlarının bulunduğu yer ilçe seçim kuruluna pasaportlarıyla başvurmaları ve oy verme yeterliğine sahip olmaları halinde sürenin geçmiş ve kütüğün kesinleşmiş olmasına bakılmaksızın kütüğe ve sandık listelerine dahil edilmelerine ilçe seçim kurullarınca karar verilir ve durum, hangi sandıkta oy kullanabilecekleri de belirtilmek suretiyle pasaportlarına işlenir.
YEDİNCİ BÖLÜM
Geçici Hükümler
Geçici Madde 0011:
İlk milletvekili genel siçiminde kullanılacak seçmen kütüklerinin yazım veya güncelleştirilmesi sırasında er, onbaşı, kıta çavuşu veya askeri öğrenci oldukları için kütüğe yazılmayanlardan; terhis edilen veya askerlikle ilişiği kesilenler ile subay veya astsubay olanlar oy verme gününden önceki onbeşinci gün saat 17.00 ye kadar ikametgahlarının bulunduğu yer ilçe seçim kurullarına bu durumlarına ilişkin belge ile birlikte başvurmaları ve oy verme yeterliğine sahip olmaları halinde sürenin geçmiş ve kütüğün kesinleşmiş olmasına bakılmaksızın kütüğe ve ikametgahlarının bulunduğu sandık listelerine dahil edilmelerine ilçe seçim kurullarınca karar verilir.
YEDİNCİ BÖLÜM
Geçici Hükümler
Geçici Madde 0012:
(23.05.1987 tarih ve 3377 sayılı Kanunun 14 üncü maddesiyle yürürlükten kaldırılmıştır.)
YEDİNCİ BÖLÜM
Geçici Hükümler
Geçici Madde 0013:
(21.11.1995 tarih ve 4135 sayılı Kanunun 1 inci maddesiyle eklenmiştir.) 10.06.1983 tarih ve 2839 Sayılı Milletvekili Seçimi Kanununun 27.10.1995 Tarih ve 4125 Sayılı Kanunla Değişik 20 nci maddesinin birinci fıkrasındaki on günlük süre, 20 nci Dönem Milletvekili Seçimlerinde onbeş gün olarak uygulanır ve bu süre kısaltılamaz. Yüksek Seçim Kurulu seçim takvimi düzenlemesini buna göre yapar.
YEDİNCİ BÖLÜM
Geçici Hükümler
Geçici Madde 0014:
(21.11.1995 tarih ve 4135 sayılı Kanunun 3 üncü maddesiyle eklenmiştir.) (Anayasa Mahkemesinin 01.12.1995 tarihli ve E.1995/56 - K.1995/60 sayılı Kararıyla iptal edilmiştir.)
YEDİNCİ BÖLÜM
Geçici Hükümler
Madde 0063: Seçimde oy kullanmayanlar
(28.03.1986 tarih ve 3270 sayılı Kanunun 35 inci maddesiyle değişen şekli.) Seçmen kütüğünde kaydı ve sandık listesinde oy kullanma yeterliği bulunduğu halde, Milletvekilliği genel ve ara seçimlerinde meşru mazeretleri olmaksızın katılmayanlar, ilçe seçim kurulu başkanı tarafından onbin (02.08.1998 tarih ve 4381/Geç.m.4 - 5.000.000) lira para cezasıyla cezalandırılırlar. Bu karar kesindir.
YEDİNCİ BÖLÜM
Geçici Hükümler
Madde 0064: Yürürlükten kaldırılan kanunlar
24.05.1961 tarih ve 304 sayılı Cumhuriyet Senatosu Üyelerinin Seçimi Kanunu ile 25/5/1961 tarih ve 306 sayılı Milletvekili Seçimi Kanunu ve bu kanunların bütün ek ve değişiklikleri yürürlükten kaldırılmıştır.
YEDİNCİ BÖLÜM
Geçici Hükümler
Madde 0065: Yürürlük
Bu Kanun yayımı tarihinde yürürlüğe girer.
YEDİNCİ BÖLÜM
Geçici Hükümler
Madde 0066: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
