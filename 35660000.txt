3566 sayılı Kazandan İaşe Edilemeyen Erbaş ve Erler ile Askeri Okul Öğrencilerine Tayın Bedeli Verilmesi Hakkında Kanun
Yayımlandığı Resmî Gazete Tarihi: 07.06.1989
Yayımlandığı Resmî Gazete Sayısı: 20188
Kabul Tarihi	31.05.1989
Madde 0001:
Kazandan yemek suretiyle iaşelerinin temini mümkün olmayan erbaş ve erler ve askeri okul öğrencileri ile askerlik şubeleri tarafından celp ve kıtalarına sevk edilen veya kıta ve kurumlarından terhis edilen erbaş ve erlere tayın bedeli ödenir.
Tayın bedelinin aylık tutarı, 22.06.1978 tarihli ve 2155 sayılı Bazı Kamu Personeline Tayın Bedeli Verilmesi Hakkında Kanun hükümlerine göre tespit edilen Ankara mahalli rayici üzerinden hesap edilir.
Madde 0002:
19.03.1337 tarihli ve 106 sayılı Sevkiyat Efrat ve Küçük Zabitanına Verilecek Yevmiyeler Hakkında Kanun 19.04.1925 tarihli ve 630 sayılı Sevkiyat Efrat ve Küçük Zabitanına Verilecek Yevmiyeler Hakkındaki 19.03.1337 tarih ve 106 Numaralı Kanunun Birinci ve İkinci Maddelerini Muaddil Kanun ile 18.05.1935 tarihli ve 2717 sayılı Sevkiyat Erat ve Erbaşlarına Verilecek Yevmiyeler Hakkındaki 630 Numaralı Kanunun Birinci Maddesini Değiştiren Kanun yürürlükten kaldırılmıştır.
Madde 0003:
Bu Kanun yayımını takip eden aybaşında yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
