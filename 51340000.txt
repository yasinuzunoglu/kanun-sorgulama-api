5134 sayılı Noterlik Kanununun Bir Maddesinde Değişiklik Yapılmasına Dair Kanun
Yayımlandığı Resmî Gazete Tarihi: 20.04.2004
Yayımlandığı Resmî Gazete Sayısı: 25439
Kabul Tarihi	14.04.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-831/711
18.02.2004
TÜRKİYE BÜYÜK MİLLET MECLİSİ BAŞKANLIĞINA
Adalet Bakanlığınca hazırlanan ve Başkanlığınıza arzı Bakanlar Kurulunca 30.1.2004 tarihinde kararlaştırılan Noterlik Kanununun Bir Maddesinde Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Hukukî güvenliği sağlamak ve anlaşmazlıkları önlemek amacıyla işlemleri belgelendirmek ve kanunlarla verilen diğer görevleri yapmakla görevli bir meslek olan noterliğe kabul edilebilmek için 1512 sayılı Kanunun 5 inci maddesine göre noterlik stajını tamamlamak ve noterlik belgesini almak gerekmektedir. Aynı Kanunun 6 ncı maddesinde de noterlik stajını tamamlamaktan ayrı tutulan haller düzenlenmektedir.
Anayasa Mahkemesinin 12.11.2002 tarihli ve Esas 2001/252, Karar 2002/102 sayılı Kararıyla Noterlik Kanununun 6 ncı maddesinin birinci fıkrasında yer alan Adlî veya askerî hâkimlik yahut savcılıklara... ibaresi adlî veya askerî yargı hâkim ve savcıları ile idarî yargı hâkim ve savcılarının kanunlar önünde aynı hukuksal konumda bulunmasına rağmen noterlik stajından muaf tutulacaklar arasında hukuk fakültesi mezunu idarî yargı hâkim ve savcılarının sayılmamasının Anayasanın eşitlik ilkesine aykırı bulunması nedeniyle iptal edilmiştir.
Bu itibarla, hukuk fakültesi mezunu idarî yargı hâkim ve savcılarının da noterlik stajına tâbi tutulmamalarını sağlamak amacıyla bu Tasarı hazırlanmıştır.
HÜKÜMETİN TEKLİF ETTİĞİ METİN
NOTERLİK KANUNUNUN BİR MADDE-SİNDE DEĞİŞİKLİK YAPILMASINA DAİR KANUN TASARISI
Madde 0001:
18.1.1972 tarihli ve 1512 sayılı Noterlik Kanununun 6 ncı maddesinin birinci fıkrası aşağıdaki şekilde değiştirilmiştir.
Adlî veya askerî yargı hâkimlik yahut savcılıklarına veyahut hukuk fakültesi mezunu olup, idarî yargı hâkimlik veya savcılıklarına atanmış veya avukat unvanını kazanmış olan veya Avukatlık Kanununa göre staj ve avukatlık sınavı şartlarından bağışıklı olarak avukatlığa kabul olunmaya hak kazanmış bulunanlar, noterlik stajına tâbi değildirler.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
Maddeyle, noterlik stajına tâbi olmayanlar; adlî veya askerî yargı hâkimlik yahut savcılıklarına veyahut hukuk fakültesi mezunu olup, idarî yargı hâkimlik veya savcılıklarına atanmış veya avukat unvanını kazanmış olan veya Avukatlık Kanununa göre staj ve avukatlık sınavı şartlarından bağışıklı olarak avukatlığa kabul olunmaya hak kazanmış bulunanlar olarak belirlenmektedir.
Madde 0002:
Yürürlük maddesidir.
Madde 0003:
Yürütme maddesidir.
ADALET KOMİSYONUNUN KABUL ETTİĞİ METİN
NOTERLİK KANUNUNUN BİR MADDE-SİNDE DEĞİŞİKLİK YAPILMASINA DAİR KANUN TASARISI
Madde 0001:
Tasarının 1 inci maddesi Komisyonumuzca aynen kabul edilmiştir.
Madde 0002:
Tasarının 2 nci maddesi Komisyonumuzca aynen kabul edilmiştir.
Madde 0003:
Tasarının 3 üncü maddesi Komisyonumuzca aynen kabul edilmiştir.
Adalet Komisyonu Raporu
T.C.
Adalet Komisyonu
Esas No	1/758
Karar No	48
08.04.2004
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca 23.2.2004 tarihinde esas komisyon olarak Komisyonumuza havale edilen Noterlik Kanununun Bir Maddesinde Değişiklik Yapılmasına Dair Kanun Tasarısı (1/758), Komisyonumuzun 8.4.2004 tarihli 41 inci birleşiminde Adalet Bakanı Sayın Cemil Çiçek ile Adalet Bakanlığı ve Türkiye Noterler Birliği Başkanlığı temsilcilerinin de katılmalarıyla incelenip görüşülmüş, geneli üzerindeki görüşmelerin tamamlanmasından sonra maddelerine geçilmesi kabul edilmiş ve Tasarı, Bakanlar Kurulundan gelen şekli ile aynen kabul edilmiştir.
Raporumuz, Genel Kurulun onayına sunulmak üzere saygı ile arz olunur.
Madde 0001:
18.01.1972 tarihli ve 1512 sayılı Noterlik Kanununun 6 ncı maddesinin birinci fıkrası aşağıdaki şekilde değiştirilmiştir.
Adli veya askeri yargı hâkimlik yahut savcılıklarına veyahut hukuk fakültesi mezunu olup, idarî yargı hakimlik veya savcılıklarına atanmış veya avukat unvanını kazanmış olan veya Avukatlık Kanununa göre staj ve avukatlık sınavı şartlarından bağışıklı olarak avukatlığa kabul olunmaya hak kazanmış bulunanlar, noterlik stajına tabi değildirler.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
