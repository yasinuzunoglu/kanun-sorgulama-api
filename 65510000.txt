6551 sayılı Barut ve Patlayıcı Maddelerle Silah ve Teferruatı ve Av Malzemesinin İnhisardan Çıkarılması Hakkında Kanun
Yayımlandığı Resmî Gazete Tarihi: 18.05.1955
Yayımlandığı Resmî Gazete Sayısı: 9009
Kabul Tarihi	09.05.1955
Madde 0001:
Her nevi av ve taş barutları; lağım patlatmakta kullanılan her nevi patlayıcı maddelerle bunların fitil, kapsül, ateşleme aletleri gibi bütün ateşleme ferileri; her nevi nişan tüfek ve tabancaları fişekleri ve bunların parçaları ve tazyik edilmiş hava ile işleyen silahlar ve bunların fişekleri veya parçaları; her nevi şenlik fişekleri, maytap ve benzerleri ve doluya karşı kullanılan havai fişekler; dolu veya boş av fişekleri ile bunların hazırlanmasında kullanılan tapa, kapsül gibi av malzemesi, av saçması ve kurşunları; yivli av tüfekleri ve fişekleri ve bunların parçaları ve potas küherçilesinin bu kanun hükümleri dahilinde, rovelver ve tabancalarla fişekleri ve bunların parçalarının 6136 sayılı kanun hükümleri mahfuz kalmak üzere; mal,ithal ve satışı serbesttir.
Harb silah ve mühimmatı olarak kullanılabilecek olan patlayıcı maddelerle silahlar ve teferruatı 3763 sayılı kanun hükümlerine tabidir.
Madde 0002:
Bu kanun ile inhisar dışı bırakılan maddelerin (oyuncak nevinden olanlar dahil) imal, ithal, nakil, muhafaza, satış ve istimalleri Dahiliye Vekaletinin musaade ve mürakabesine tabi olup bu müsaade ve mürakabenin sureti icrası Cumhurbaşkanınca çıkarılan yönetmelik (1) ile tesbit edilir.
(2. Fıkra 07.07.2018 tarih ve 30471 sayılı Resmi Gazetede yayımlanan 0700 Sayılı Sayılı KHK ın 33. Maddesi ile Yürürlükten Kaldırılmıştır.)
(1) Dahiliye, Milli Müdafaa, Maliye, Gümrük ve İnhisarlar ve İşletmeler Vekaletleri tarafından müştereken hazırlanacak bir nizamname İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 33. Maddesi ile Cumhurbaşkanınca çıkarılan yönetmelik şeklinde değişmiştir.
Madde 0003:
(10.10.1983 tarih ve 111 sayılı KHK. nin 29 uncu maddesiyle yürürlükten kaldırılmıştır.)
Madde 0004:
İnhisarlar İdaresi, bu kanunla inhisar dışı bırakılan maddelerin muhafazası için kullanılan ve mülkiyeti kendisine ait bulunan bütün gayrimenkulleri ve tesisleri Cumhurbaşkanı (1) karariyle ve Muhasebei Umumiye Kanununun 24 üncü maddesine tabi tutulmaksızın umumi hükümler dairesinde hakiki veya hükmi şahıslara satmaya salahiyetlidir.
(1) İcra Vekilleri Heyeti İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 33. Maddesi ile Cumhurbaşkanı şeklinde değişmiştir.
Madde 0005:
23.05.1934 tarihli ve 2441 sayılı, 14.01.1943 tarihli ve 4374 sayılı kanunlar mer iyetten kaldırılmıştır.
Madde 0006:
Bu kanun neşri tarihinden (3) ay sonra mer iyete girer.
Madde 0007:
Bu kanun hükümlerini icraya İcra Vekilleri Heyeti memurdur.
Yükleyen: yasinuzunoglu
