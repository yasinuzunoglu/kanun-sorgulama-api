5649 sayılı İstiklal Marşının Kabul Edildiği Günü ve Mehmet Akif Ersoy'u Anma Günü Hakkında Kanun
Yayımlandığı Resmî Gazete Tarihi: 10.05.2007
Yayımlandığı Resmî Gazete Sayısı: 26518
Kabul Tarihi	04.05.2007
Madde 0001 :
(1) Her yıl 12 Mart, İstiklal Marşının kabul edildiği günü ve Mehmet Akif Ersoy'u anma günüdür. Anılan günde bütün kamu kurum ve kuruluşlarının öncülüğünde, halkımızın ve sivil kuruluşların iştiraki ile anma törenleri düzenlenir.
Madde 0002 :
(1) İstiklal Marşının kabul edildiği günü ve Mehmet Akif Ersoy'u anma törenleri ile ilgili yönetmelik, bu Kanunun yayımı tarihinden itibaren dört ay içinde İçişleri, Millî Eğitim ile Kültür ve Turizm bakanlıklarınca müştereken çıkarılır.
Madde 0003 :
(1) Bu Kanun yayımı tarihinde yürürlüğe girer.
Madde 0004 :
(1) Bu Kanun hükümlerini Bakanlar Kurulu yürütür.
Geçici Madde 0001 :
(Madde 30.12.2020 tarih ve 31350 sayılı Resmi Gazetede yayımlanan 7261 Sayılı Kanunun 34. Maddesi ile eklenmiştir.)
(1) 2021 yılı, İstiklal Marşı yılıdır. 2021 yılı boyunca bütün kamu kurum ve kuruluşları tarafından, İstiklal Marşının anlamını ve Kurtuluş Savaşının önemini anlatmak amacıyla halkımızın ve sivil toplum kuruluşlarının katılımıyla İstiklal Marşının kabulünü ve Mehmet Akif Ersoy'u anma etkinlikleri düzenlenir.
Yükleyen: yasinuzunoglu
