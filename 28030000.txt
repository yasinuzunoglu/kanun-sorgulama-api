2803 sayılı Jandarma Teşkilat, Görev ve Yetkileri Kanunu
Yayımlandığı Resmî Gazete Tarihi: 12.03.1983
Yayımlandığı Resmî Gazete Sayısı: 17985
Kabul Tarihi	10.03.1983
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0001: Amaç
Bu Kanun, Türkiye Cumhuriyeti Jandarma Teşkilatının görev, yetki ve sorumluluklarına, hizmetin gerektirdiği bağlılık ve ilişkilere, teşkilat ve konuşa ait esas ve usulleri düzenler.
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0002: Kapsam
Bu Kanun, Jandarma Teşkilatındaki karargah, birlik ve kurumlar ile buralarda hizmet gören personeli ve bunlarla ilgili faaliyet ve esasları kapsar.
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0003: Tanım
(Madde 28.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
Türkiye Cumhuriyeti Jandarması, emniyet ve asayiş ile kamu düzeninin korunmasını sağlayan ve diğer kanunların verdiği görevleri yerine getiren silahlı genel kolluk kuvvetidir.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
BİRİNCİ BÖLÜM
Bağlılık, Konuş ve Kuruluş
Madde 0004: Bağlılık
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
Jandarma Genel Komutanlığı İçişleri Bakanlığına bağlıdır.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
BİRİNCİ BÖLÜM
Bağlılık, Konuş ve Kuruluş
Madde 0005: Kuruluş ve Teşkilat
(Madde Başlığı ve Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6756 Sayılı Kanun ile Değiştirilerek Kabul] Değişmiştir.)
Jandarma Genel Komutanlığının kuruluş ve kadrolarıyla konuş yerleri, İçişleri Bakanlığınca düzenlenir. Ancak sıkıyönetim, (1) seferberlik ve savaşta Kuvvet Komutanlıkları emrine girecek birliklerin kuruluş ve kadrolarıyla konuş yerlerinin düzenlenmesinde Genelkurmay Başkanlığının görüşü alınır.
Jandarma birliklerinin kuruluş ve konuşlarının düzenlenmesinde mülki taksimat esas alınır. Ancak geçici olarak birden çok ili içine alan bölge teşkilatı da kurulabilir. Bölge komutanı, bölge teşkilatının konuşlu bulunduğu ilin valisine karşı sorumlu olarak görev yapar. (1) (Üstü Çizili İbare 01.09.2016 Tarih ve 29818 Sayılı Resmi Gazetede Yayımlanan 674 sayılı Khk ile [6755 Sayılı Kanun ile Aynen Kabul] Yürürlükten Kaldırımıştır.)
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
İKİNCİ BÖLÜM
Görev, Hizmet Sınırı ve Sorumlulukları
Madde 0006: Jandarma Genel Komutanı
(Madde Başlığı ve Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
Jandarma Genel Komutanı tüm Jandarma Teşkilatının komutanıdır. Jandarma Genel Komutanı general rütbesini haiz olanlar arasından atanır.
Jandarma Genel Komutanı, Teşkilatın sevk ve idaresinden, kanun ve nizam hükümlerinin icrasını sağlamaktan, bunlara dayalı olarak verilen emir ve kararların uygulanmasından sorumludur.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
İKİNCİ BÖLÜM
Görev, Hizmet Sınırı ve Sorumlulukları
Madde 0007: Jandarmanın genel olarak görevleri
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
Jandarmanın sorumluluk alanlarında genel olarak görevleri şunlardır.
a) Mülki görevleri;
Emniyet ve asayiş ile kamu düzenini sağlamak, korumak ve kollamak, kaçakçılığı men, takip ve tahkik etmek, suç işlenmesini önlemek için gerekli tedbirleri almak ve uygulamak, ceza infaz kurumlan ye tutukevlerinin dış korunmalarını yapmak, (b) ve (e) bentlerinde belirtilen görevler dışında kalan ve diğer kanun ve nizam hükümlerinin icrası ile bunlara dayalı emir ve kararlarla Jandarmaya verilen görevleri yapmak.
b) Adli görevleri;
İşlenmiş suçlarla ilgili olarak kanunlarda belirtilen işlemleri yapmak ve bunlara ilişkin adli hizmetleri yerine getirmek.
e) Askeri görevleri;
Kanunlarla verilen askeri hizmetleri yerine getirmek.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
İKİNCİ BÖLÜM
Görev, Hizmet Sınırı ve Sorumlulukları
Madde 0008: Jandarmanın sıkıyönetim, (1) seferberlik ve savaş halindeki görevleri
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Değiştirilerek Kabul] Değişmiştir.)
Jandarma birlikleri; sıkıyönetim, (1) seferberlik ve savaş hallerinde, Bakanlar Kurulu kararıyla belirlenecek bölümleriyle Kuvvet Komutanlıkları emrine girer, kalan bölümüyle normal görevlerine devam eder.
Ayrıca, Jandarma birlikleri; Genelkurmay Başkanlığının talebi üzerine İçişleri Bakanının, illerde ise garnizon komutanının talep etmesi halinde valinin onayıyla kendilerine verilen askeri görevleri de yaparlar. (1) (Üstü Çizili İbare 01.09.2016 Tarih ve 29818 Sayılı Resmi Gazetede Yayımlanan 674 Sayılı Khk ile [6758 Sayılı Kanun ile Aynen Kabul] [6755 Sayılı Kanun ile Aynen Kabul] Yürürlükten Kaldırımıştır.)
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
İKİNCİ BÖLÜM
Görev, Hizmet Sınırı ve Sorumlulukları
Madde 0009: Hizmet sınırı
(09.04.2002 tarih ve 4748 sayılı Kanunun 7/B maddesiyle değişen şekli.) Kanun ve nizamlar ile bunlara dayalı olarak verilen emir ve kararların öngörmediği hiçbir görev jandarmadan istenemez.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
İKİNCİ BÖLÜM
Görev, Hizmet Sınırı ve Sorumlulukları
Madde 0010: Jandarmanın görev ve sorumluluk alanı
Jandarmanın genel olarak görev ve sorumluluk alanı; Polis görev sahası dışı olup, bu alanlar il ve ilçe belediye hudutları haricinde kalan veya polis teşkilatı bulunmayan yerlerdir.(Cümle 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Ancak, belediye sınırları içinde olmakla birlikte hizmet gerekleri bakımından uygun görülen yerler, jandarmanın görev ve sorumluluk alanı olarak tespit edilebilir. (Cümle 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Eklenmiştir) İçişleri Bakanının kararıyla bir il veya ilçenin tamamı polis ya da jandarma görev ve sorumluluk alanı olarak belirlenebilir.
(Fıkra 25.08.2017 tarih ve 30165 sayılı Resmi Gazetede yayımlanan 694 Sayılı Khk ile [7078/49 md. ile Aynen Kabul] Eklenmiştir) İl ve ilçelerdeki jandarma ve polis sorumluluk alanlarının sınırları, ilçelerde kaymakam, illerde vali veya görevlendireceği vali yardımcısı başkanlığında jandarma ve emniyet temsilcilerinin katılacağı bir komisyon tarafından belirlenir. Komisyon, vali veya kaymakamın çağrısı üzerine toplanır. Büyükşehir, il veya ilçe belediyesi kurulması, kaldırılması ya da kentleşme veya diğer sebeplerle sınırlarda değişiklik olması halinde, değişikliğin yürürlüğe girdiği tarihten itibaren en geç üç ay içerisinde sorumluluk alanları yeniden düzenlenir. Komisyon tarafından alınan kararlar İçişleri Bakanının onayıyla yürürlüğe girer. Belirlenen sorumluluk alanlarının sınırları karara eklenen bir harita veya kroki üzerinde gösterilir.
Jandarma, kendisine verilen görevlerin ifası ile ilgili olarak diğer güvenlik kuvvetleri ile işbirliği ve koordinasyonda bulunur.
Jandarma veya Emniyet Teşkilatı, kendi sorumluluk sahasında yetersiz kaldıkları veya kalacaklarının değerlendirilmesi halinde, mahalli mülki amirler tarafından birbirlerinin sorumluluk sahalarında geçici olarak görevlendirilebilirler.
Jandarmanın diğer güvenlik kuvvetleriyle işbirliği ve koordinasyon esasları ve emir komuta ilişkileri yönetmelikle belirlenir.
İKİNCİ KISIM
Bağlılık, Konuş, Kuruluş, Görev, Sorumluluk ve Silah Kullanma Yetkileri
ÜÇÜNCÜ BÖLÜM
Silah Kullanma Yetkisi
Madde 0011:
Jandarma, kendisine verilen görevlerin ifası sırasında hizmet özelliğine uygun ve görevin gereği olarak kanunlarda öngörülen silah kullanma yetkisine sahiptir.
ÜÇÜNCÜ KISIM
İlişkiler, Çalışma ve İşbirliği Esasları
Madde 0012:
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk [6755 Sayılı Kanun ile Aynen Kabul] Değişmiştir.)
Lüzum görüldüğü hallerde İçişleri Bakanı tarafından, Emniyet Genel Müdürlüğü, Sahil Güvenlik Komutanlığı ve Jandarma Genel Komutanlığı arasında her kademedeki personel, geçici olarak görevlendirilebilir. İçişleri Bakanı bu yetkisini il valilerine devredebilir.
Ayrıca, İçişleri Bakanının onayıyla; Emniyet Genel Müdürlüğü, Sahil Güvenlik Komutanlığı ve Jandarma Genel Komutanlığı silah, mühimmat, teçhizat, taşıt ve diğer taşınırları ile taşınmazlarını birbirlerine geçici olarak tahsis edebilirler veya bedelsiz olarak devredebilirler.
Bu maddenin uygulanmasına ilişkin usul ve esaslar İçişleri Bakanlığınca yürürlüğe konulan yönetmelikle belirlenir.
DÖRDÜNCÜ KISIM
Personel, Kaynakları ve Özlük Hakları
BİRİNCİ BÖLÜM
Personel ve Kaynakları
Madde 0013: Personel, kaynakları ve uygulanacak mevzuat
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Değiştirilerek Kabul] Değişmiştir.)
Jandarma Hizmetleri Sınıfı personelinin her türlü özlük işlerinde, bu Kanunda hüküm bulunmayan hallerde, 14/7/1965 tarihli ve 657 sayılı Devlet Memurları Kanunu uygulanır.  (Cümle 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 11.maddesi ile Değişmiştir.) Ancak, nasıp ve terfi, aylık ve diğer mali ve sosyal haklar bakımından statü ve rütbelerine göre 27/7/1967 tarihli ve 926 sayılı Türk Silâhlı Kuvvetleri Personel Kanunu, 13/6/2001 tarihli ve 4678 sayılı Türk Silahlı Kuvvetlerinde İstihdam Edilecek Sözleşmeli Subay ve Astsubaylar Hakkında Kanun, 28/5/1988 tarihli ve 3466 sayılı Uzman Jandarma Kanunu, 18/3/1986 tarihli ve 3269 sayılı Uzman Erbaş Kanunu ile 10/3/2011 tarihli ve 6191 sayılı Sözleşmeli Erbaş ve Er Kanununa tabi personel hakkındaki hükümler uygulanır. (Cümle 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6755 Sayılı Kanun ile Aynen Kabul] Eklenmiştir) Jandarma Hizmetleri Sınıfı hariç olmak üzere Jandarma Genel Komutanlığının diğer hizmet sınıflarındaki kadrolarında bulunan Devlet memurları, Türk Silahlı Kuvvetleri kadrolarındaki emsallerinin yararlandığı mali ve sosyal haklardan aynı şekilde (1) yararlanırlar.
(2. Fıkra 18.06.2020 tarih ve 31159 sayılı Resmi Gazetede yayımlanan 7245 Sayılı Kanunun 15. Maddesi ile Eklenmiştir) Jandarma Hizmetleri Sınıfında yer alan çarşı ve mahalle bekçileri hakkında, Emniyet Hizmetleri Sınıfında yer alan emsali çarşı ve mahalle bekçilerinin mali ve sosyal hakları aynı usul ve esaslar çerçevesinde uygulanır. Bunlar hakkında birinci fıkranın ikinci cümlesi uygulanmaz.
Subaylığa ve astsubaylığa nasıp ve terfi (2) işlemleri, içişleri Bakanlığının onayıyla yapılır.  (2. Cümle 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 128. Maddesi ile Yürürlükten Kaldırılmıştır.) Rütbelerindeki bekleme süresinin dolması ya da kadrosuzluk nedenleri ile emekliliğe sevk edilme durumunda olan, ancak hizmetlerine ihtiyaç duyulan albaylar 60 yaşına, generaller ise 65 yaşına kadar İçişleri Bakanının onayıyla görevde bırakılabilirler. (4. Cümle 25.08.2017 tarih ve 30165 sayılı Resmi Gazetede yayımlanan 694 Sayılı Khk ile [7078/50 md. ile Aynen Kabul] Eklenmiştir) İlgili personel, personel kaynağı planlaması, iç güvenlik politikaları ve gelişen güvenlik ihtiyaçlarına göre albay ve üstü rütbelerde bekleme sureleri dolmadan kadrosuzluk tazminatı ödenmek suretiyle Cumhurbaşkanı onayı (2) ile emekliye sevk edilebilir. Nasıp ve terfi yetkilerinin kullanılmasıyla ilgili olan; 926 sayılı Kanun ve diğer kanunlarla, içişleri Bakanlığı dışında, başka mercilere verilmiş inha, seçim, görüş alma ve benzeri yetkilere dair hükümler Jandarma Genel Komutanlığı personeli bakımından uygulanmaz. Uzman jandarma ve uzman erbaşların nasıp ve terfileri Jandarma Genel Komutanlığınca özel kanunlarına göre yapılır.
(Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 128. Maddesi ile Eklenmiştir) Bu Kanuna tabi Teğmen-Albay rütbesinde bulunanlar hakkında 27/7/1967 tarihli ve 926 sayılı Kanunun 50 nci maddesinin birinci fıkrasının (b) bendinin (3) numaralı alt bendi uygulanabilir. Bunlara hizmet sürelerine bakılmaksızın T.C. Emekli Sandığı Kanunu hükümleri uygulanır.
Jandarma Genel Komutanlığı personeli hakkında, Türk Silahlı Kuvvetlerinde karşılığı olan rütbe ve kıdem üzerinden aynı şartlarla, 3/1/1961 tarihli ve 205 sayılı Ordu Yardımlaşma Kurumu Kanunu uygulanır.
İşçilerin işe alınma, işyeri değişikliği, yükselme, izin, sicil, ödül ve hizmet akdinin feshi işlemleri 22/5/2003 tarihli ve 4857 sayılı İş Kanunu ile varsa geçerli bulunan toplu iş sözleşmesi hükümlerine göre yapılır.
(Fıkra 17.04.2021 tarih ve 31457 sayılı Resmi Gazetede yayımlanan 7315 Sayılı Kanunun 13. Maddesi ile Eklenmiştir) Jandarma Genel Komutanlığı nam ve hesabına eğitim-öğrenim görecekler ile Jandarma ve Sahil Güvenlik Akademisi ve buna bağlı eğitim-öğretim kurumlarında eğitim-öğrenim görecekler hakkında Güvenlik Soruşturması ve Arşiv Araştırması Kanununa göre güvenlik soruşturması ve arşiv araştırması yapılır.
(1) (17.08.2016 Tarih ve 29804 Sayılı Resmi Gazetede Yayımlanan 671 sayılı Khk İle [6755 Sayılı Kanun ile Aynen Kabul] haklardan da ayrıca ibaresi haklardan aynı şekilde şeklinde değiştirilmiştir.)
(2) Üstü Çizili İbareler 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 129. Maddesi ile madde metninden çıkarılmış ve müşterek kararname İbaresi Cumhurbaşkanı onayı şeklinde değişmiştir.
DÖRDÜNCÜ KISIM
Personel, Kaynakları ve Özlük Hakları
BİRİNCİ BÖLÜM
Personel ve Kaynakları
Madde 0013/A: Jandarma ve Sahil Güvenlik Akademisi
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Değiştirilerek Kabul] Eklenmiştir.)
Jandarma ve Sahil Güvenlik Teşkilatlarının subay ve astsubay ve diğer personel ihtiyacını karşılamak, önlisans, lisans ve lisansüstü eğitim-öğretim, bilimsel araştırma, yayın yapmak üzere bünyesinde fakülte, enstitü, astsubay meslek yüksekokulları, eğitim ve araştırma merkezleri ve kurslar bulunan bir yükseköğretim kurumu olarak İçişleri Bakanlığına bağlı Jandarma ve Sahil Güvenlik Akademisi kurulmuştur. (Cümle 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6756 Sayılı Kanun ile Aynen Kabul] Eklenmiştir) Akademinin ihtiyaçları Jandarma Genel Komutanlığı bütçesinden karşılanır.
Akademinin kuruluş, görev ve çalışma usulleri 4/11/1981 tarihli ve 2547 sayılı Yükseköğretim Kanunu hükümleri saklı olmak kaydıyla Yükseköğretim Kurulunun da görüşü alınarak İçişleri Bakanlığınca çıkarılan yönetmelikle belirlenir.
Akademinin eğitim-öğretim ve yönetim işleri Akademi Başkanı tarafından yürütülür. Hizmetin gerektirdiği hallerde İçişleri Bakanının onayıyla, diğer birim ve kurullar da teşkil edilebilir.
Akademi Başkanı, en az yüksek lisans düzeyinde akademik kariyere sahip Jandarma veya Sahil Güvenlik Hizmetleri Sınıfından general, amiral veya albaylar ya da yükseköğretim kuramlarının profesör öğretim üyeleri arasından İçişleri Bakanı tarafından atanır. Akademi Başkanma yardımcı olmak üzere albaylar veya öğretim üyeleri arasından İçişleri Bakanı tarafından en fazla dört Başkan Yardımcısı atanır.
Akademi Başkanı, eğitim-öğretim ve yönetim işlerinin düzenli bir şekilde yerine getirilmesinden, gözetim ve denetiminden, takip ve kontrol edilmesinden sorumludur. (Cümleler 25.08.2017 tarih ve 30165 sayılı Resmi Gazetede yayımlanan 694 Sayılı Khk ile [7078/51 md. ile Aynen Kabul] Eklenmiştir) Akademi bünyesindeki fakültelerin dekanları, Akademideki lisans eğitim ve öğretiminin yürütülmesinden Akademi Başkanına karşı sorumludur. Dekanların ataması, İçişleri Bakanınca yapılır.
(Fıkra 25.08.2017 tarih ve 30165 sayılı Resmi Gazetede yayımlanan 694 Sayılı Khk ile [7078/51 md. ile Aynen Kabul] Değişmiştir.) Akademide istihdam edilen jandarma hizmetleri sınıfı ve sahil güvenlik hizmetleri sınıfı dışından olan öğretim elemanlarının görev süreleri, her türlü özlük hakları, izinleri, akademik unvanlarının yükselmesi ve korunması konusunda 2547 sayılı Kanun ve 11/10/1983 tarihli ve 2914 sayılı Yükseköğretim Personel Kanunu hükümleri uygulanır. Jandarma hizmetleri sınıfı ve sahil güvenlik hizmetleri sınıfı dışından olan öğretim elemanları için disiplin ve (*) cezai hükümler açısından Jandarma Genel Komutanlığında görevli jandarma hizmetleri sınıfı dışındaki diğer devlet memurlarına uygulanan mevzuat hükümleri geçerlidir.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 12. maddesi ile Eklenmiştir) Akademide istihdam edilen Jandarma Hizmetleri Sınıfı ve Sahil Güvenlik Hizmetleri Sınıfı dışında olan öğretim elemanlarına almakta oldukları üniversite ödeneğinin %30'u oranında ayrıca ödeme yapılır. Bu ödeme damga vergisi hariç herhangi bir vergiye tabi tutulmaz.
(Fıkra 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/43 md. ile Aynen Kabul] Eklenmiştir) Akademide görevli Jandarma Hizmetleri Sınıfı ile Sahil Güvenlik Hizmetleri Sınıfından öğretim elemanlarının özlük haklarına ilişkin ödemelerde 926 sayılı Kanun hükümleri uygulanır. Ancak bu kapsamdaki öğretim elemanlarına, 2914 sayılı Kanunun 12 nci maddesine göre hesaplanacak üniversite ödeneği ile Türk Silahlı Kuvvetleri hizmet tazminatından hangisi fazla ise o ödenir. Öğretim elemanlarından 28/2/1982 tarihli ve 2629 sayılı Uçuş, Paraşüt, Denizaltı, Dalgıç ve Kurbağa Adam Hizmetleri Tazminat Kanunundan istifade edenlerin anılan Kanuna göre ödenen tazminatlarının Türk Silahlı Kuvvetleri hizmet tazminatı ile üniversite ödeneğinden fazla olması halinde, tazminat ödemeleri 2629 sayılı Kanun hükümlerine göre yapılır.
(Fıkra 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/43 md. ile Aynen Kabul] Eklenmiştir) Jandarma Hizmetleri Sınıfı ile Sahil Güvenlik Hizmetleri Sınıfındaki öğretim elemanlarından; görev süresi dolup yeniden atanamayanlar, kendi isteğiyle öğretim elemanlığından ayrılanlar ile Başkanlıkça öğretim elemanlığına devam etmesi uygun görülmeyenler, Akademi dışındaki Jandarma Genel Komutanlığı ve Sahil Güvenlik Komutanlığı kadrolarına atanırlar. Akademi bünyesinde istihdam edilecek öğretim elemanlarının seçim, atama ve görevlendirmelerine ilişkin hususlar Yükseköğretim Kurulunun görüşü alınarak İçişleri Bakanlığınca çıkarılan yönetmelikle belirlenir.
Akademide ücret karşılığı ders vermek üzere görevlendirilen Bakanlık personeli ve diğer kişilere, haftada yirmi, bir takvim yılında üç yüz altmış saati aşmamak ve 2914 sayılı Kanunun 11 inci maddesinde öngörülen azami ek ders ücretlerini geçmemek kaydıyla, Maliye Bakanlığının uygun görüşü üzerine Bakanlık tarafından belirlenen miktar, esas ve usuller çerçevesinde ders ücreti ödenir. (Cümle 29.10.2016 tarih ve 29872 sayılı Resmi Gazetede yayımlanan 676 sayılı Khk ile [6756 Sayılı Kanun ile Aynen Kabul] Eklenmiştir) Akademi dışındaki diğer yükseköğretim kurumlarından ders vermek üzere görevlendirilen öğretim elemanlarına ödenecek ek ders ücretlerine ilişkin esaslar merkezi yönetim bütçe kanununda gösterilir.
Yükseköğretim kuramlarından akademik personel görevlendirilmesinde, bu maddede hüküm bulunmayan hallerde 2547 sayılı Kanun hükümleri uygulanır. Ayrıca ihtiyaç duyulması ve Akademi Başkanmın talep etmesiyle Yükseköğretim Kurulu tarafından kendi mevzuatı çerçevesinde Akademi emrine öğretim elemanı görevlendirilebilir. İçişleri Bakanlığı, ihtisaslarından yararlanmak üzere Milli Savunma Bakanlığı bünyesinde yer alan askeri okullardan da öğretim elemam talep edebilir. Uzman erbaşlar ile sözleşmeli er ve erbaşların eğitimi ise, Akademinin belirlediği ilke ve standartlara göre Jandarma Eğitim Komutanlığı ile Sahil Güvenlik Eğitim Komutanlığı bünyesinde yapılır. Uzman erbaşlar ile sözleşmeli er ve erbaşlar, belirlenen bir süre için Akademi bünyesinde de eğitime tabi tutulabilir.
Akademinin öğrenci kaynağı; lise ve dengi okullar, ön lisans, lisans, yüksek lisans mezunlarıdır. İlgili devletlerle yapılacak uluslararası anlaşmalara bağlı olarak yabancı uyruklu öğrencilerin Akademiye kabul edilmeleri Bakan onayı ile olur. Yabancı uyruklu öğrenciler eğitim-öğretimi izleyebilecek Türkçe dil yeterliklerinin sınav ile tespit edilmesinden sonra öğretime başlatılır. Yabancı uyruklu öğrenciler Akademi öğrencilerine uygulanan kurallara uymakla yükümlüdür. Akademiye alınacak öğrencilerin nitelikleri ile giriş usul ve esasları yönetmelikle belirlenir.
(Fıkra 01.09.2016 tarih ve 29818 sayılı Resmi Gazetede yayımlanan 674 Sayılı Khk ile Eklenmiştir) Akademi bünyesindeki tüm birimlerde öğrenim gören öğrencilerden öğrenim süresini başarıyla tamamlayanların subay ve astsubay nasbedilmeleri için Akademi tarafından yapılacak yeterlilik sınavında başarılı olması gerekmektedir. Yeterlilik sınavına ilişkin usul ve esaslar İçişleri Bakanlığınca çıkarılan yönetmelikle belirlenir.
En az dört yıl süreli fakülte bitirenlerden muvazzaf subay olmak için başvuranlar ile fakülte veya yüksekokul bitirenlerden muvazzaf astsubay olmak için başvuranlar düzeltilmemiş nüfus kaydına göre müracaat yapılan yılın ocak ayının ilk günü itibarıyla yirmiyedi yaşını, lisansüstü öğrenimi tamamlamış olanlar ise otuziki yaşını bitirmemiş olmak, yönetmelikte öngörülen sınavlar ile uygulanacak temel askerlik veya kolluk (2) eğitiminde başarılı olmak ve diğer nitelikleri de haiz bulunmak şartıyla Jandarma Genel Komutanlığı veya Sahil Güvenlik Komutanlığı tarafından gösterilecek lüzum ve İçişleri Bakanının uygun görmesi halinde ilgili branşlara (1) naspedilebilirler. (Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Eklenmiştir) Bu fıkra kapsamında olanlardan temel askerlik veya kolluk eğitimine alınanlar, yemin ettikten itibaren subay veya astsubay nasbedilinceye kadar geçecek süre içinde kendilerine yapılan masrafları kanuni faiziyle birlikte tazminat olarak ödemek suretiyle istifa edebilirler. (Cümle 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6756 Sayılı Kanun ile Aynen Kabul] Eklenmiştir) Jandarma Genel Komutanlığı ve Sahil Güvenlik Komutanlığı bünyesinde 13/6/2001 tarihli ve 4678 sayılı Türk Silahlı Kuvvetlerinde İstihdam Edilecek Sözleşmeli Subay ve Astsubaylar Hakkında Kanun kapsamında istihdam edilecek sözleşmeli subay ve astsubaylar hakkında muvazzaf subay ve astsubaylar için belirlenmiş esaslar aynen uygulanır. Meslek içinden alınanlar için yaş sınırları veya hizmet sürelerine ilişkin hususlarda, 926 sayılı Kanun, 3466 sayılı Kanun ve 3269 sayılı Kanunda belirlenmiş olan esaslar uygulanır.
(Fıkra 29.10.2016 tarih ve 29872 sayılı Resmi Gazetede yayımlanan 676 sayılı Khk ile Eklenmiştir) Jandarma ve Sahil Güvenlik Akademisi tarafından Akademide yetiştirilemeyen veya az yetiştirilen sınıf ve branşlara yönelik olarak diğer yükseköğretim kurumlarıyla protokoller yapılarak öğrenci yetiştirilebilir, Jandarma Genel Komutanlığı veya Sahil Güvenlik Komutanlığı nam ve hesabına diğer yükseköğretim kurumlarında öğrenci okutulabilir. Ayrıca, özel ihtisas gerektiren alanlar için eğitim süreci içerisinde ilgili yükseköğretim kurumları ile protokoller yapılarak eğitim alınabilir. Bu öğrenciler, özlük ve sosyal hakları ile mecburi hizmet süreleri bakımından Akademide öğrenim gören öğrencilerle aynı hak ve yükümlülüklere sahiptir. (Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Eklenmiştir) Bu fıkra kapsamında olan öğrenciler için yeterlilik sınavı şartı aranmaz ve bu öğrencilerin teğmenliğe veya astsubay çavuşluğa nasıp tarihleri mezuniyet tarihidir.
Öğrenciler, Akademi bünyesinde ücretsiz iaşe edilir, yatırılır, sağlık giderleri ve yönetmelikte tespit edilecek ihtiyaçları Devletçe karşılanır. Akademi öğrencilerine, ayrıca, Milli Savunma Bakanlığına bağlı okullarda bulunan askeri öğrencilere ödenen miktarda harçlık ödenir. (3. Cümle 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/43 md. ile Aynen Kabul] Eklenmiştir) 25/6/2019 tarihli ve 7179 sayılı Askeralma Kanunu (4) çerçevesinde askerlik hizmetine başlamadan Jandarma ve Sahil Güvenlik Akademisine alınanların sevkleri, Akademinin teklifine istinaden, subay ve astsubay nasbedilinceye kadar, Milli Savunma Bakanlığı tarafından tehir edilir. Öğrencilerin statülerinin gerektirdiği iş ve işlemler Başkanlıkça yürütülür.  (5. ve 6. Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Değişmiştir.) Subay veya astsubay nasbedilmek üzere lisans veya önlisans eğitimi yapanlar (yabancı uyruklular hariç) eğitime başladıklarının ilk eğitim-öğretim yılının son gününe kadar öğretim masraflarının iki katını kanuni faizi ile birlikte tazminat olarak ödemek suretiyle istifa edebilirler. Bu fıkra kapsamında olanlar öğrenim gördükleri bölümleri/programları veya okumakta oldukları yükseköğretim kurumlarını değiştiremezler veya yatay geçiş yapamazlar. (Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Eklenmiştir) Ancak Akademide eğitim alan öğrencilerden meslek yüksek okulunda eğitim görenler, Akademi senatosu tarafından belirlenen dikey geçiş koşulları ve esaslarına göre fakülteye dikey geçiş yapabilirler.
Akademide öğrenim gören öğrencilerin aşağıdaki hallerde öğrenimlerine son verilir:
a) Bu Kanun hükümlerine göre çıkarılacak yönetmelikle belirlenecek disiplin (4) notu yetersiz olanlar.
b) Haklarında öğrenim gördükleri kurumdan çıkarma cezası verilerek, cezası kesinleşenler.
c) Öğrenimlerini, mevzuatta belirlenen azami süre içerisinde tamamlayamayanlar.
d) 657 sayılı Devlet Memurları Kanununa göre memur olma niteliğini kaybedenler.
e) Sağlık kurullarınca verilecek raporlara dayalı olarak Akademide öğrenime devam imkanı kalmadığı ilgili Komutanlığın sağlık komisyonunca belirlenenler.
f) Giriş ile ilgili nitelikleri taşımadıkları öğrenim sırasında anlaşılanlar.
g) (Bent 29.10.2016 tarih ve 29872 sayılı Resmi Gazetede yayımlanan 676 sayılı Khk ile Eklenmiştir) 4678 sayılı Kanun kapsamında ön sözleşme yapılan subay ve astsubay adaylarından kendi isteğiyle ayrılmak isteyenler.
ğ) (Bent 29.10.2016 tarih ve 29872 sayılı Resmi Gazetede yayımlanan 676 sayılı Khk ile Eklenmiştir) Bakanlıkça belirlenen devamsızlık süresi sonunda ilişik kesilmesine karar verilenler.
(c) bendi kapsamına girenler, istekleri halinde, İçişleri Bakanlığınca çıkarılacak yönetmeliğin belirleyeceği esaslar uyarınca uygun görülecek İçişleri Bakanlığı, Jandarma Genel Komutanlığı veya Sahil Güvenlik Komutanlığı kadrolarına atanabilirler (1). (Cümle 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6756 Sayılı Kanun ile Aynen Kabul] Eklenmiştir) Meslek içinden öğrenciliğe alınan personelden (c) bendi kapsamına girenler ile onuncu fıkra uyarınca yapılan yeterlilik sınavından başarılı olamayanlar ise eğitim öncesi statülerine geri dönüş yaparlar.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Eklenmiştir) Subay veya astsubay nasbedilmek üzere lisans veya önlisans eğitimi yapanlardan (yabancı uyruklular hariç) sağlık sebebi hariç öğrenciliği sona erdirilenler, kendilerine yapılmış olan öğretim masraflarını hesaplanacak tutarın iki katını, disiplinsizlik nedeniyle ilişiği kesilenler dört katını kanuni faizi ile birlikte tazminat olarak ödemek zorundadırlar.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile Eklenmiştir) Akademide önlisans, lisans, lisansüstü eğitimi veya eğitim merkezlerinde subay ve astsubay nasbedilmek üzere eğitim alan şehit veya vazife malulü eş veya çocukları, akademik başarısızlık sebebiyle ilişiklerinin kesilmesi hallerinde tazminat yükümlülüğünden muaf tutulurlar.
(Fıkra 25.08.2017 tarih ve 30165 sayılı Resmi Gazetede yayımlanan 0694 Sayılı KHK nın 54. Maddesi ile Değişmiştir.) Akademi bünyesindeki faaliyetlere yönelik olarak döner sermaye işletmesi kurulmuştur. İşletmeye onmilyon Türk Lirası sermaye tahsis edilmiştir. Bu tutar, Maliye Bakanlığının uygun görüşü ile artırılabilir. Başlangıç sermayesi Jandarma Genel Komutanlığı bütçesinden karşılanır. İşletmenin sermayesi, Jandarma Genel Komutanlığı bütçesine konulacak ödenekler, ayni yardımlar, faaliyet sonucu elde edilecek kârlar, bağış ve yardımlardan oluşur. Ödenmiş sermaye tahsis edilen sermaye tutarına ulaştıktan sonra, kalan yılsonu kârı döner sermaye işletmesinin hizmetlerinde kullanılmak üzere ertesi yılın gelirine ilave edilir. 2547 sayılı Kanunun 58 inci maddesi çerçevesinde döner sermaye gelirlerinden tahsil edilen kısmın en az yüzde beşi, Akademi bünyesinde yürütülen bilimsel araştırma projelerinin finansmanı için kullanılır. Döner sermaye işletmesinin faaliyet alanları, gelir ve giderleri ile yönetimine ilişkin usul ve esaslar Maliye Bakanlığının uygun görüşü üzerine İçişleri Bakanlığınca çıkarılan yönetmelikle belirlenir. Bilimsel araştırma projelerine ilişkin ödenekler, Akademi senatosu tarafından gerekli görüldüğü takdirde her bir proje için avans verilmek suretiyle kullanılabilir.
Bu maddenin uygulanmasıyla ilgili usul ve esaslar ile diğer hususlar yönetmelikle düzenlenir.(3)
Jandarma ve Sahil Güvenlik Akademisinin ihtiyacı olan ekli (I) sayılı Cetvelde yer alan kadrolar ihdas edilmiştir.(3)
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/43 md. ile Aynen Kabul] Eklenmiştir) Hazırlık sınıfında başarısız olanlar Ölçme, Seçme ve Yerleştirme Merkezi tarafından üniversite sınavına girdikleri yıl aldıkları puanlarına uygun bir yükseköğretim kurumuna yerleştirilirler.
(*) (Üstü Çizili ibareler, Anayasa Mahkemesinin 09.08.2022 tarih ve 31918 Sayılı Resmi Gazetede Yayımlanan 20/7/2022 tarihli ve E:2022/62 ; K:2022/95 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [09.05.2023] yürürlüğe girecektir.)
(1) (01.09.2016 Tarih ve 29818 Sayılı Resmi Gazetede Yayımlanan 674 sayılı Khk ile [6756 Sayılı Kanun ile Aynen Kabul] Akademide yetiştirilemeyen sınıflara ibaresi ilgili branşlara şeklinde ve atanırlar ibaresi atanabilirler şeklinde değiştirilmiştir.)
(2) (Altı Çizili İbare 29.10.2016 Tarih ve 29872 Sayılı Resmi Gazetede Yayımlanan 676 sayılı Khk ile [6756 Sayılı Kanun ile Aynen Kabul] eklenmiştir.)
(3) (Üstü Çizili İbare 24.11.2016 Tarih ve 29898 Sayılı Resmi Gazetede Yayımlanan 6756 sayılı Kanun ile kabul edilirken metinden çıkartılmıştır.)
(4) 21/6/1927 tarihli ve 1111 sayılı Askerlik Kanunu İbaresi 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 21. Maddesi ile 25/6/2019 tarihli ve 7179 sayılı Askeralma Kanunu şeklinde ve ahlak İbaresi disiplin şeklinde değişmiştir.
DÖRDÜNCÜ KISIM
Personel, Kaynakları ve Özlük Hakları
İKİNCİ BÖLÜM
Atama, Yer Değiştirme ve Disiplin İşlemleri
Madde 0014: Jandarma subay, astsubay ve uzman jandarmanın atanma ve yer değiştirme esasları
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
General, subay, astsubay ve uzman jandarmanın atanmaları;
a) Jandarma Genel Komutanının, Jandarma Genel Komutanı Yardımcılarının, generallerin ve il jandarma komutanlarının atanmaları müşterek kararnameyle,
b) Diğer subaylar, astsubaylar ve uzman jandarmaların atanmaları İçişleri Bakanlığınca,
yapılır.
İhtisaslaşma gereği olarak özel eğitim görmüş personel nokta atamasına tabi tutulabilir. Nokta ataması yapılmayan subay, astsubay ve uzman jandarmalar valilik emrine atanır ve bunların istihdam yerleri, il içi yer değiştirmeleri vali tarafından yapılır.
Hizmet gerekleri bakımından uygun görülmesi halinde il jandarma komutanlıklarına general rütbesindeki subaylar da atanabilir.
DÖRDÜNCÜ KISIM
Personel, Kaynakları ve Özlük Hakları
İKİNCİ BÖLÜM
Atama, Yer Değiştirme ve Disiplin İşlemleri
Madde 0015: Disiplin ve soruşturma usulleri
(Madde 27.07.2016 tarih ve 29783 sayılı Resmi Gazetede yayımlanan 668 Sayılı KHK ile [6755 Sayılı Kanun ile Aynen Kabul] Değişmiştir.)
Jandarma personeli hakkında disiplin ve soruşturma işlemleri aşağıdaki usullere göre yapılır.
a) Disiplin işleri özel kanun hükümlerine göre yürütülür.
b) Jandarma personelinin mülki görevlerinden doğan suçlarında; özel kanunların hükümleri saklı kalmak şartıyla 2/12/1999 tarihli ve 4483 sayılı Memurlar ve Diğer Kamu Görevlilerinin Yargılanması Hakkında Kanun hükümlerine göre işlem yapılır.
c) Adli görevlerinden doğan suçlarda; 4/12/2004 tarihli ve 5271 sayılı Ceza Muhakemesi Kanununun 161 inci maddesinin beşinci fıkrası hükmü uygulamr.
d)  (Bent 09.07.2018 tarih ve 30473 sayılı Resmi Gazetede yayımlanan 0703 Sayılı Khk nın 128. Maddesi ile Değişmiştir.) Jandarma personeline askeri görev verildiği takdirde bu görevlerden doğan suçların muhakemesi, Jandarma personelinin emrine verildiği askeri birlik personelini muhakeme etmekle görevli ve yetkili olan mahkemede görülür.
e) Jandarma personelinin kişisel suçlarında genel hükümlere göre işlem yapılır.
(Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/52 md. ile Aynen Kabul] Eklenmiştir) Ertelenmiş, seçenek yaptırımlara çevrilmiş, hükmün açıklanmasının geri bırakılmasına karar verilmiş, affa uğramış veya 26/9/2004 tarihli ve 5237 sayılı Türk Ceza Kanununun 53 üncü maddesinde belirtilen süreler geçmiş olsa bile; Devletin güvenliğine karşı suçlar, Anayasal düzene ve bu düzenin işleyişine karşı suçlar, milli savunmaya karşı suçlar, Devlet sırlarına karşı suçlar ve casusluk, zimmet, irtikâp, rüşvet, iftira, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından ya da kasten işlenen bir suçtan dolayı bir yıl veya daha fazla süreyle hapis cezasına mahkûm olan Jandarma Genel Komutanlığında görevli subay, astsubay ve uzman jandarmaların (1) Komutanlıkla ilişikleri İçişleri Bakanının onayı ile kesilir.
(1) Jandarma Genel Komutanlığında görevli subay, astsubay, sözleşmeli subay, sözleşmeli astsubay, uzman jandarma ve uzman erbaşların İbaresi 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 28. Maddesi ile Jandarma Genel Komutanlığında görevli subay, astsubay ve uzman jandarmaların şeklinde değişmiştir.
Madde 0015/A: Erbaş ve erlerin üst ve eşya aramaları
Tehlikenin veya suç işlenmesinin önlenmesi amacıyla usulüne göre verilmiş sulh ceza hâkimi kararı veya bu sebeplere bağlı olarak gecikmesinde sakınca bulunan hâllerde birlik komutanının veya kurum amirinin yazılı emri (*) üzerine, jandarma hizmet binaları ve eklentilerinde, askerlik yükümlülüğünü yerine getiren erbaş ve erlerin üstü, özel kâğıtları ve eşyası aranır, gerekli tedbirler alınır, suç delilleri koruma altına alınarak 5271 sayılı Kanun hükümlerine göre gerekli işlemler yapılır.
Arama talep yazısında, arama için makul sebeplerin oluştuğunun, gerekçeleriyle birlikte gösterilmesi gerekir. Arama kararında veya emrinde; aramanın sebebi, konusu ve kapsamı ile yapılacağı yer, zaman ve geçerli olacağı süre belirtilir.
Aramanın sonucu, arama kararı veya emri veren merci veya makama bir tutanakla bildirilir.
Konutta ve yerleşim yerinde ve eklentilerinde önleme araması yapılamaz.
Bu maddenin uygulanmasına ilişkin usul ve esaslar İçişleri Bakanlığı tarafından çıkarılan yönetmelikle düzenlenir.
(*) (Üstü Çizili İbare, Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
DÖRDÜNCÜ KISIM
Personel, Kaynakları ve Özlük Hakları
ÜÇÜNCÜ BÖLÜM
Açığa Alınma, İşten El Çektirme ve Görevden Uzaklaştırma
Madde 0016: Görevden uzaklaştırma
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Yürürlükten Kaldırılmıştır.)
DÖRDÜNCÜ KISIM
Personel, Kaynakları ve Özlük Hakları
ÜÇÜNCÜ BÖLÜM
Açığa Alınma, İşten El Çektirme ve Görevden Uzaklaştırma
Madde 0017: Görevden uzaklaştırmanın hukuki ve mali sonuçları
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Yürürlükten Kaldırılmıştır.)
BEŞİNCİ KISIM
Mali Hükümler
Madde 0018: Bütçe
Jandarma Genel Komutanlığının bütçesi, İçişleri Bakanlığının bünyesinde ve bu Bakanlığın bütçesinden ayrı olarak düzenlenir.
BEŞİNCİ KISIM
Mali Hükümler
Madde 0019: İkmal esasları
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Değiştirilerek Kabul] Değişmiştir.)
Jandarma Genel Komutanlığı ikmal hizmetleriyle faaliyetlerine ait her türlü ihtiyacını ve silah ve mühimmatını İçişleri Bakanlığınca belirlenecek standartlara uygun olarak kendi bütçesinden karşılar. Ancak Jandarma Genel Komutanlığı, Savunma Sanayi Destekleme Fonundan Türk Silahlı Kuvvetlerinin tabi olduğu usul ve esaslar dahilinde yararlanır. (Cümle 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [6755 Sayılı Kanun ile Aynen Kabul] Eklenmiştir) Jandarma Genel Komutanlığının ihtiyaçları, İçişleri Bakanlığı tarafından Savunma Sanayii Müsteşarlığına(2) doğrudan teklif edilir. Bu ihtiyaçlar İçişleri Bakanlığının güvenlik önceliklerine göre değerlendirilir.
Seferberlik (1) ve savaş hallerinde Kuvvet Komutanlıkları emrine girecek veya İçişleri Bakanı ya da valilerce askeri görev verilen jandarma birliklerinin her türlü ihtiyacı (sefer stokları dahil) emrine gireceği Kuvvet Komutanlıklarının standartlarına uygun olarak Milli Savunma Bakanlığınca sağlanır.
(Fıkra 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/44 md. ile Aynen Kabul] Eklenmiştir) Jandarma Genel Komutanlığının ihtiyaç fazlası ve standart dışı malzemelerinin bedelli veya bedelsiz devir işlemleri 12/4/2001 tarihli ve 4645 sayılı Emniyet Genel Müdürlüğüne Ait Araç, Gereç, Mal ve Malzemenin Satış, Hibe, Hek ve Hurda Durum ve İşlemleri ile Hizmet Satışına Dair Kanun hükümlerine göre yürütülür. Ayrıca, Jandarma Genel Komutanlığı, 30/5/1985 tarihli ve 3212 sayılı Silahlı Kuvvetler İhtiyaç Fazlası Mal ve Hizmetlerinin Satış, Hibe, Devir ve Elden Çıkarılması; Diğer Devletler Adına Yurt Dışı ve Yurt İçi Alımların Yapılması ve Eğitim Görecek Yabancı Personel Hakkında Kanun kapsamında Türk Silahlı Kuvvetlerinin yararlandığı hak ve imkânlardan aynen yararlanır.
(Fıkra 29.04.2017 tarih ve 30052 sayılı Resmi Gazetede yayımlanan 690 Sayılı Khk ile [7077/18 md. ile Aynen Kabul] Eklenmiştir) Bütçe kanunları ve diğer kanunlarla Milli Savunma Bakanlığı ile Türk Silahlı Kuvvetlerine tanınan gümrük, her türlü vergi, resim, harç ve ardiye ücretlerine ilişkin muafiyet ve istisna hükümleri Jandarma Genel Komutanlığı hakkında da uygulanır.
(1) (01.09.2016 Tarih ve 29818 Sayılı Resmi Gazetede Yayımlanan 674 sayılı Khk [6755 Sayılı Kanun ile Aynen Kabul] İle Sıkıyönetim, seferberlik ibaresi Seferberlik şeklinde değiştirilmiştir.)
(2) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/44 md. ile Aynen Kabul] birinci fıkrasında yer alan Milli Savunma Bakanlığına ibaresi Savunma Sanayii Müsteşarlığına şeklinde değiştirilmiştir.
BEŞİNCİ KISIM
Mali Hükümler
Madde 0020: Özlük hakları
Jandarma Genel Komutanlığı personeli; bu Kanunla getirilen hakların yanısıra, özlük hakları bakımından, 926 sayılı Türk Silahlı Kuvvetleri Personel Kanunu, 657 sayılı Devlet Memurları Kanunu ile genel ve özel düzenleme getiren diğer kanunlarla verilen haklardan da yararlanır.
BEŞİNCİ KISIM
Mali Hükümler
Madde 0021: Asayiş tazminatı
(13.07.1993 tarih ve 486 sayılı KHK. nin 18 inci maddesiyle değişen şekli.) Jandarma Genel Komutanlığı fiili kadrolarına atanmış (2) subay, astsubay ve uzman jandarma ve uzman erbaşlara; 657 sayılı Devlet Memurları Kanununda belirtilen en yüksek Devlet memuru aylığının (ek gösterge dahil);
(05.10.2000 tarih ve 629 sayılı KHK. nin 2 nci maddesiyle değişen ve 05.10.2000 tarihinden geçerli olarak yürürlüğe giren şekli.) Komando ve sınır birliklerinde % 52,
(05.10.2000 tarih ve 629 sayılı KHK. nin 2 nci maddesiyle değişen ve 05.10.2000 tarihinden geçerli olarak yürürlüğe giren şekli.) Diğer karargah, birlik ve kurumlarda % 40,
tutarını geçmemek üzere İçişleri Bakanlığınca belirlenecek usul ve esaslara göre fazla çalışma karşılığı asayiş tazminatı ödenir. Bu tazminattan damga vergisi hariç herhangi bir vergi ve kesinti yapılmaz.
BEŞİNCİ KISIM
Mali Hükümler
Madde 0022: Uzman jandarma ile erbaş ve erlerin diğer özlük hakları
Uzman jandarmaların hizmet süreleri, giyim, kuşam, beslenme usulleri ve diğer özlük hakları ile erbaş ve erlerin kaynakları, hizmet süreleri, kıyafetleri özel kanunlarında gösterildiği gibidir.
BEŞİNCİ KISIM
Mali Hükümler
Madde 0023: Tayın bedeli
(Madde 31.05.2007 tarih ve 26538 sayılı Resmi Gazetede yayımlanan Kanun ile Yürürlükten Kaldırılmıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Madde 0024: Yönetmelik
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Aynen Kabul] Değişmiştir.)
Bu Kanunla münhasıran yönetmelik çıkarılması öngörülen hususların yamsıra jandarmanın teşkilat, görev, yetki ve sorumlulukları, diğer makamlarla ilişkileri, birlikte çalışma ve işbirliği esasları dahil komuta ve kontrol ilişkileri ile Jandarma Hizmetleri Sınıfı (1) personelinin terfi işleri, değerlendirme, ödüllendirme, kılık ve kıyafet ve Kanunun uygulanmasına ilişkin diğer hususlar; İçişleri Bakanlığı tarafından hazırlanarak Bakanlar Kurulu kararıyla yürürlüğe konulan yönetmelikle düzenlenir. (1) (Üstü Çizili İbare 06.01.2017 Tarih ve 29940 Sayılı Resmi Gazetede Yayımlanan 680 Sayılı Khk ile [7072/45 md. ile Aynen Kabul] ile Yürürlükten Kaldırılmıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Madde 0025: Yürürlükten kaldırılan ve uygulanmayacak olan hükümler
(Madde 27.07.2016 tarih ve 29783 sayılı Resmi Gazetede yayımlanan 668 Sayılı KHK ile [6755 Sayılı Kanun ile Aynen Kabul] Yürürlükten Kaldırılmıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0001:
(Madde 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.)
Jandarmanın askeri görevleri haricindeki diğer görevleriyle ilgili (1) eylem ve işlemleri İçişleri Bakanlığı, mülki idare amirleri (1)ve kendi amirleri tarafından denetlenir ve teftiş edilir. (1) (27.07.2016 Tarih ve 29783 Sayılı Resmi Gazetede Yayımlanan 668 Sayılı Khk ile [6755 Sayılı Kanun ile Aynen Kabul] askeri görevleri haricindeki diğer görevleriyle ilgili ibaresi yürürlükten kaldırılmış ve valiler ibaresi mülki idare amirleri şeklinde değiştirilmiştir.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0002:
(Madde 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.)
İl jandarma komutanı ile merkez ilçe jandarma komutanı hakkında il valisince, ilçe jandarma komutanı hakkında kaymakamın değerlendirmesi alınarak il valisi tarafından her yıl sonunda söz konusu kişilerin askeri görevleri haricindeki diğer (1) görevleri ile ilgili olarak değerlendirme raporu düzenlenir.
Değerlendirme raporları; personelin terfi, ödüllendirme, atama ve yer değiştirmesinde dikkate alınır.
Değerlendirme raporlarının içeriği ve düzenlenme esasları, Genelkurmay Başkanlığının görüşü alınarak (1) İçişleri Bakanlığı tarafından çıkarılan yönetmelikle düzenlenir. (1) (Üstü Çizili İbareler 27.07.2016 Tarih ve 29783 Sayılı Resmi Gazetede Yayımlanan 668 Sayılı Khk ile [6755 Sayılı Kanun ile Aynen Kabul] Yürürlükten Kaldırımıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0003: İzinler
(Madde Başlığı ve Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 29. Maddesi ile Değişmiştir.)
Subay, sözleşmeli subay, astsubay, sözleşmeli astsubay, uzman jandarma ve uzman erbaşların yıllık izinleri ve yıllık mazeret izinleri aşağıdaki gibidir:
a) Personelin her yıl otuz gün yıllık izin hakkı vardır. Bu müddete yol dâhil değildir. Ayrıca, kısa süreli mazeretlerde kullanılmak üzere on beş güne kadar yıllık mazeret izni verilebilir.
b) Yıllık izinlerin verilmesi, zaman ve süresi, hizmetin aksamaması esas alınmak suretiyle birlik, karargâh ve kurum amirlerince düzenlenir.
c) Personele, nasbedildikleri veya ilk sözleşmelerinin onaylandığı tarihten aynı yılın 31 Aralık tarihine kadar olan süre için yıllık izinleri orantılı olarak verilir.
ç) Yıllık izinlerin senesi içinde kullanılması esastır. Ancak hizmet, alıkonulma, esaret ve sair zorunlu nedenlerle yıllık izinlerini kısmen veya tamamen kullanamayanların izinleri, müteakip sene içinde verilebilir. Bu müddet hiçbir suretle toplam altmış günü geçemez.
d) Görev ve hizmet ihtiyacının gerektirdiği durumlarda, asgari yıllık izin planlamasını onaylayan makam tarafından personel izinden geriye çağrılabilir.
Subay, sözleşmeli subay, astsubay, sözleşmeli astsubay, uzman jandarma ve uzman erbaşlara birinci fıkrada yazılı on beş günlük yıllık mazeret izinleri dışında;
a) Eşinin doğum yapması, eşinin ölümü, çocuğunun ölümü, kendisinin veya eşinin ana, baba veya kardeşinin ölümü hallerinin her birinde isteği üzerine on güne kadar; kendisinin veya çocuğunun evlenmesi halinde isteği üzerine yedi güne kadar mazeret izni verilebilir.
b) Yangın, deprem, su baskını gibi olağanüstü bir mazeret dolayısıyla bir yıl içinde otuz güne kadar mazeret izni verilebilir.
c) Hizmetleri sırasında radyoaktif ışınlarla çalışan personele her yıl, yıllık izinlerinden ayrı olarak, bir aylık izin verilir.
ç) Gerekli uzmanlık dallarında ve ihtiyaç duyulan branşlarda yurt içinde öğrenim için özlük hakları saklı kalmak şartıyla öğrenim süresi kadar veya eğitim öğretim programının özelliğine göre ve programın safhaları dikkate alınarak ihtiyaç duyulan sürelerde bölümler halinde izin verilebilir.
d) Bakmakla yükümlü olduğu veya refakat etmediği takdirde hayatı tehlikeye girecek anne, baba, eş ve çocukları ile kardeşlerinden birinin ağır bir kaza geçirmesi veya tedavisi uzun süren önemli bir hastalığa tutulmuş olması hâllerinde, bu hâllerin sağlık kurulu raporuyla belgelendirilmesi şartıyla, istekleri üzerine, aylık ve özlük hakları korunarak üç aya kadar izin verilebilir. Gerektiğinde bu süre bir katına kadar uzatılır. Bu sürenin bitimini müteakip istekleri üzerine ayrıca altı aya kadar aylıksız izin verilebilir. Bu bent hükmü aynı kişi ve aynı vakaya dayalı olarak bir defaya mahsus uygulanır. Aylıksız izinli olarak geçirilen süreler mecburi hizmet süresinden, uzman erbaşlar için sözleşme süresinden sayılmaz.
e) En az yüzde 70 oranında engelli ya da süreğen hastalığı olan çocuğunun (çocuğun evli olması durumunda eşinin de en az yüzde 70 oranında engelli olması kaydıyla) hastalanması hâlinde hastalık raporuna dayalı olarak ana veya babadan sadece biri tarafından kullanılması kaydıyla bir yıl içinde toptan veya bölümler hâlinde on güne kadar mazeret izni verilir.
f) Bu fıkra kapsamında verilen mazeret izinleri yıllık izne mahsup edilmez.
Subay, sözleşmeli subay, astsubay, sözleşmeli astsubay, uzman jandarma ve uzman erbaşların sıhhi izinleri aşağıdaki gibidir:
a) Hizmet yapamayacak şekilde hastalanan personelin hastalığı geçici ise veya geçici olup sekel bırakan hastalıklardan ise, hastanelerde geçen teşhis ve tedavi süreleri hariç, ay ve gün hesabı ile her bir hastalığı için toplam olarak ve fiilen iki yılı geçmemek üzere, nekahet tedavisi, istirahat ve hava değişimi işlemine tabi tutulur. Bu gibiler hakkında raporlar sağlık kurulunca verilir. Sözleşmeli subay ve sözleşmeli astsubaylar için 4678 sayılı Kanun, uzman erbaşlar için 3269 sayılı Kanundaki sağlık durumları nedeniyle sözleşme fesih hükümleri saklıdır.
b) Kanser, her türlü kötü huylu tümör, verem, kronik böbrek yetmezliği ile akıl ve ruh hastalıkları gibi uzun süreli bir tedaviye ihtiyaç gösteren hastalığa yakalananlar, sağlık kurulları raporlarında gösterilecek lüzum üzerine, toplam olarak ve fiilen üç yılı geçmemek şartı ile tedavi, istirahat veya hava değişimine tabi tutulabilirler.
c) Sağlık durumundan dolayı (Yurdun alçak veya alçak mutedil bölgelerinde faal görev yapar) veya (Muayyen bölgelere gidemez) şeklinde iklim değiştirme raporları alanlar ile birlik veya diğer görevlerde çalışması sağlık kurulu raporu ile kayıt ve şarta bağlı olanların bu durumlardaki sıhhi izin süreleri dört yıl olarak hesaplanır. Geçici olarak sağlık durumları sebebiyle uçucuların yer hizmetine verilmeleri ve dalgıç ve kurbağa adamlardan hizmetlerini yapamaz kararı alanların diğer görevlere verilmeleri sıhhi izin süresinden sayılmaz. Sıhhi izin süresini doldurmak durumuna girenler, sıhhi izin sürelerini dolduracakları ayın ilk haftasında haklarında kati işlem yapılmak üzere tekrar muayeneye sevk edilirler. Bunlardan sıhhi arızalarının devam ettiği ve hiçbir sınıfın hizmetinde vücutlarından istifade edilemeyeceği anlaşılanlar hakkında ilgisine göre 8/6/1949 tarihli ve 5434 sayılı Türkiye Cumhuriyeti Emekli Sandığı Kanunu veya 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanunu hükümleri uygulanır.
ç) Kadın personele doğum yapmasından önce sekiz hafta ve doğum yaptığı tarihten itibaren sekiz hafta olmak üzere toplam on altı hafta süre ile aylıklı izin verilir. Çoğul gebelik halinde, doğum öncesi sekiz haftalık izin süresine iki hafta süre eklenir. Ancak beklenen doğum tarihinden sekiz hafta öncesinden, sağlık durumunun uygun olduğu doktor raporu ile belgelenen personel, isterse doğumdan önceki üç haftaya kadar iş yerinde çalışabilir. Bu durumda personelin isteği halinde doğum öncesinde çalıştığı süreler, doğum sonrası izin süresinin bitim tarihinden itibaren aylıklı izin süresine eklenir. Doğumun erken gerçekleşmesi nedeniyle doğum öncesi sekiz haftalık izinden kullanılamayan süreler, doğum sonrası sürelere eklenir. Doğumda veya doğum sonrası aylıklı izin süresi içerisinde annenin ölümü halinde, isteği üzerine babaya, bu bentte anne için öngörülmüş olan aylıklı izin süresi kadar izin verilir. Doğum yapan personele çocuklarını emzirmeleri için aylıklı izin süresinin bitim tarihinden itibaren ilk altı ayda günde üç saat, ikinci altı ayda günde bir buçuk saat süt izni verilir. Süt izninin hangi saatler arasında ve kaça bölünerek kullanılacağı personelin tercihine bırakılır. Ayrıca doğum yapan personele, aylıklı izinlerinin bitiminden itibaren başlamak üzere, en fazla üç yaşında bir çocuğu evlat edinen kadın personele çocuğun ana ve babasının rızasının kesinleştiği tarihten veya vesayet dairelerinin izin verme tarihinden itibaren istekleri üzerine on iki aya kadar aylıksız izin verilir.
d) Görev esnasında veya görev dışında, görevlerinden dolayı bir saldırıya veya kazaya uğrayan veya bir meslek hastalığına yakalanan personel bu fıkrada belirtilen sürelere bağlı olmaksızın iyileşinceye kadar izinli sayılır.
e) Bu fıkra kapsamında verilen izinler rütbe bekleme süresinden sayılır.
Subay, sözleşmeli subay, astsubay, sözleşmeli astsubay ve uzman jandarmaların yurt dışı izinleri aşağıdaki gibidir:
a) İçişleri Bakanlığınca;
1) Öğrenim için öğrenim süresi kadar,
2) Meslekî bilgi ve görgüsünü artırmak maksadıyla bir yıla kadar,
3) Seminer, müşahede gezisi ve ziyaretler için lüzumlu görülen süre kadar,
4) Mazeret dolayısıyla yıllık izinle birlikte üç aya kadar,
5) Seyahat maksadıyla yurt dışına gidecek personele, bu maddenin birinci fıkrasında belirtilen yıllık izin süresi kadar,
yurt dışı izni verilebilir.
b) Bu fıkranın (a) bendinin (5) numaralı alt bendinde belirtilen izin aynı usuller ile uzman erbaşlara da verilebilir.
c) Yurt dışı izin verme yetkisi İçişleri Bakanlığınca devredilebilir. Yetki devri hâllerinde, verilen yurt dışı izinleri yetki devri yapan makama bildirilir.
ç) Bu fıkra kapsamında verilen izinlerde özlük hakları aynen verilir.
Subay, sözleşmeli subay, astsubay, sözleşmeli astsubay, uzman jandarma ve uzman erbaşlardan;
a) Yabancı memleketlerin emsal kurum ve kuruluşlarında hizmet yapmak üzere gönderileceklere İçişleri Bakanlığınca dört yıla kadar aylıklı izin verilebilir. Bu şekilde görevlendirilenlerin aylıkları Jandarma Genel Komutanlığı bütçesinden ödenir. Bunların yabancı memleketlerde geçen hizmet süreleri, fiilî hizmetlerinden ve kıdemlerinden sayılır.
b) Yabancı bir memlekette veya uluslararası kuruluşlarda görev alacaklara İçişleri Bakanlığının onayı ile beş yıla kadar aylıksız izin verilebilir.
c) Birleşmiş Milletler Teşkilatı ile Türkiye Cumhuriyetinin üye olduğu veya imzaladığı anlaşmalarla taraf bulunduğu diğer uluslararası teşkilatlar nezdinde ateşkesi denetlemek üzere gözlemci sıfatıyla görev alan veya barış gücünde görevlendirilenlere Cumhurbaşkanı kararı ile beş yıla kadar aylıklı izin verilebilir. Bu personele, görevlendirilen teşkilat tarafından yapılacak ödemelerin dışında, ayrıca, aynı karar ile tespit edilecek tutarda aylık ek ücret de verilebilir. Bu şekilde yabancı memleket veya uluslararası kuruluşlarda görevde geçen süreler hizmetten sayılır ve emeklilik hakları ile 3/1/1961 tarihli ve 205 sayılı Ordu Yardımlaşma Kurumu Kanununca sağlanan hakları, 5434 sayılı Kanun, 5510 sayılı Kanun ve 205 sayılı Kanun hükümlerine uyulmak kaydı ile saklı tutulur.
Bursla gidenler de dâhil, yetiştirilmek üzere veya sürekli görevle yurt dışına gönderilen personel kanunlarına tâbi kamu personelinin; subay, sözleşmeli subay, astsubay, sözleşmeli astsubay, uzman jandarma ve uzman erbaş olarak görev yapan eşlerine, hizmet safahatları süresince her defasında bir yıldan az olmamak üzere en çok dört yıla kadar aylıksız izin verilebilir.
Aylıksız izin süreleri hariç olmak üzere, izin süreleri subay, sözleşmeli subay, astsubay, sözleşmeli astsubay, uzman jandarma ve uzman erbaşların hizmetlerinden sayılır. Aylıksız izin süreleri mecburi hizmet süresinden sayılmaz. Aylıksız izin alanların, nasıp ve terfi, aylık ve diğer mali haklar bakımından statü ve rütbelerine göre 926 sayılı Kanun, 4678 sayılı Kanun, 3466 sayılı Kanun ve 3269 sayılı Kanun hükümleri saklıdır.
Savaş ve olağanüstü hallerde Cumhurbaşkanınca izin süreleri kısaltılabilir veya kaldırılabilir. Bu hâllerde, bu madde kapsamına giren personel, izinden geriye çağrılabilir.
Subay, sözleşmeli subay, astsubay, sözleşmeli astsubay, uzman jandarmalar ve uzman erbaşlar için bu Kanun dışında diğer kanunlarda düzenlenen izin hükümleri uygulanmaz.
İzinlerin verilme usul ve esasları, izin vermeye yetkili makamlar ve sair hususlar ile ilgili ve görgülerini artırmak üzere yabancı memleketlere izinli gideceklerin seçilmeleri, yollanma tarzları, o yerdeki yaşama ve çalışmalarının ne şekilde takip ve kontrol edilecekleri, ne gibi hallerde geri çağırılacakları ile ilgili hususlar İçişleri Bakanlığı tarafından yürürlüğe konulacak yönetmelik ile belirlenir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0004:
(03.04.2003 tarih ve 4838 sayılı Kanunun 1 inci maddesiyle eklenmiştir.) Gözaltına alınanların yeme, içme ihtiyaçlarına ve nakillerine ait masraflar Jandarma Genel Komutanlığı bütçesine konulacak ödenekle karşılanır.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0005:
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 2 nci maddesiyle eklenmiştir.) Jandarma, bu Kanunun 7 nci maddesinin (a) bendine ilişkin görevleri yerine getirirken önleyici ve koruyucu tedbirleri almak üzere, sadece kendi sorumluluk alanında 04.12.2004 tarihli ve 5271 sayılı Ceza Muhakemesi Kanununun, casusluk suçları hariç, 250 nci maddesinin birinci fıkrasının (a), (b) ve (c) bentlerinde yazılı suçların işlenmesinin önlenmesi amacıyla, hakim kararı veya gecikmesinde sakınca bulunan hallerde Jandarma Genel Komutanı veya istihbarat başkanının yazılı emriyle, telekomünikasyon yoluyla yapılan iletişimi tespit edebilir, dinleyebilir, sinyal bilgilerini değerlendirebilir, kayda alabilir. Gecikmesinde sakınca bulunan hallerde verilen yazılı emir, yirmidört saat içinde yetkili ve görevli hakimin onayına sunulur. Hakim, kararını en geç kırk sekiz saat (2) içinde verir. Sürenin dolması veya hakim tarafından aksine karar verilmesi halinde tedbir derhal kaldırılır. Bu halde dinlemenin içeriğine ilişkin kayıtlar en geç on gün içinde yok edilir; durum bir tutanakla tespit olunur ve bu tutanak denetimde ibraz edilmek üzere muhafaza edilir. Bu işlemler, 04.07.1934 tarihli ve 2559 sayılı Polis Vazife ve Selahiyet Kanununun ek 7 nci maddesinin onuncu fıkrası hükmüne göre kurulan merkez tarafından yürütülür. 5271 sayılı Kanunun 135 inci maddesi kapsamında yapılacak dinlemeler de bu merkez üzerinden yapılır.
(2. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Yetkili ve görevli hâkim, Ankara ağır ceza mahkemesi üyesidir.
Kararda ve yazılı emirde, hakkında tedbir uygulanacak kişinin kimliği, iletişim aracının türü, kullandığı telefon numaraları veya iletişim bağlantısını tespite imkan veren kodundan belirlenebilenler ile tedbirin türü, kapsamı ve süresi ile tedbire başvurulmasını gerektiren nedenler belirtilir. Kararlar, en fazla üç ay için verilebilir; bu süre aynı usûlle üçer ayı geçmeyecek şekilde en fazla üç defa uzatılabilir. Ancak, terör örgütünün faaliyeti çerçevesinde devam eden tehlikelere ilişkin olarak gerekli görülmesi halinde, hakim üç aydan fazla olmamak üzere sürenin müteaddit defalar uzatılmasına karar verebilir.
Uygulanan tedbirin sona ermesi halinde, dinlemenin içeriğine ilişkin kayıtlar en geç on gün içinde yok edilir; durum bir tutanakla tespit olunur ve bu tutanak denetimde ibraz edilmek üzere muhafaza edilir.
Bu maddede belirtilen suçların önlenmesi amacıyla ve hakim kararı alınmak koşuluyla, teknik araçlarla izleme yapılabilir. Ayrıca, kamu kurum ve kuruluşları ile kamu hizmeti veren kuruluşların ihtiyaç duyulan bilgi ve belgelerinden yararlanabilmek için gerekçesini de göstermek suretiyle yazılı talepte bulunulabilir. Bu kurum ve kuruluşların kanuni sebeplerle veya ticari sır gerekçesiyle bu bilgi ve belgeleri vermemeleri halinde ancak hakim kararı ile bu bilgi ve belgelerden yararlanılabilir.
Bu madde hükümlerine göre yürütülen faaliyetler çerçevesinde elde edilen kayıtlar, birinci fıkrada belirtilen amaçlar dışında kullanılamaz. Elde edilen bilgi ve kayıtların saklanmasında ve korunmasında gizlilik ilkesi geçerlidir. Bu fıkra hükümlerine aykırı hareket edenler hakkında, görev sırasında veya görevden dolayı işlenmiş olsa bile Cumhuriyet savcılarınca doğrudan soruşturma yapılır.
Hakim kararları ve yazılı emirler, Jandarma Genel Komutanlığı İstihbarat Başkanlığı görevlilerince yerine getirilir. İşlemin başladığı ve bitirildiği tarih ve saat ile işlemi yapanın kimliği bir tutanakla saptanır.
(8. Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Bu maddede yer alan faaliyetlerin denetimi; sıralı kurum amirleri, mülki idare amirleri, Jandarma Genel Komutanlığı ve ilgili bakanlığın teftiş elemanları tarafından yılda en az bir defa yapılır. Bu faaliyetler Başbakanlık Teftiş Kurulu tarafından da denetlenebilir. Bu kapsamda yapılan denetimlerin sonuçları bir rapor hâlinde Türkiye Büyük Millet Meclisi Güvenlik ve İstihbarat Komisyonuna sunulur.
Bu maddede belirlenen usûl ve esaslara aykırı dinlemeler hukuken geçerli sayılmaz ve bu şekilde dinleme yapanlar hakkında 26.09.2004 tarihli ve 5237 sayılı Türk Ceza Kanunu hükümlerine göre işlem yapılır.
Bu maddenin uygulanmasına ilişkin esas ve usûller, Adalet, İçişleri ve Ulaştırma bakanlıklarının görüşü alınarak Başbakanlık tarafından üç ay içinde çıkarılacak yönetmelikle düzenlenir. (2) 04.04.2015 tarih ve 29316 sayılı Resmi Gazetede yayımlanan 6638 sayılı Kanun ile birinci fıkranın üçüncü cümlesinde yer alan yirmidört saat ibaresi kırk sekiz saat şeklinde değiştirilmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0006:
(Madde 04.04.2015 tarih ve 29316 sayılı Resmi Gazete de yayımlanan 6638 sayılı Kanun ile eklenmiştir.)
İçişleri Bakanı, bu Kanundaki yetkilerinden bir kısmını gerektiğinde sınırlarını yazılı olarak açıkça belirlemek şartıyla ilgisine göre Jandarma Genel Komutanına veya valilere devredebilir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0007:
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Değiştirilerek Kabul] Eklenmiştir)
Diğer kanunlarda bu Kanuna aykırı hükümler bulunması halinde bu Kanun hükümleri uygulanır.
Bu Kanunun uygulanmasıyla ilgili tereddütleri gidermeye ve bu yönde düzenleyici ve yönlendirici işlemler yapmaya İçişleri Bakanlığı yetkilidir.
Bu Kanunda bu maddeyi ihdas eden Kanun ile yapılan düzenlemeler sebebiyle teşkilat, personel, eğitim ve diğer hususlarla ilgili olarak yeni ihtiyaçların ortaya çıkması halinde, buna ilişkin düzenleme yapmaya İçişleri Bakanlığının teklifi üzerine Bakanlar Kurulu yetkilidir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0008 : Sosyal tesisler
(Madde 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/16 md. ile Aynen Kabul] Eklenmiştir)
Jandarma Genel Komutanlığı, vardiya yatakhaneleri, eğitim ve kongre merkezleri, sosyal tesisler, gazinolar, moral eğitim merkezleri ve kantinler kurabilir.  (Son Cümle 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 30. Maddesi ile Yürürlükten Kaldırılmıştır.)
(Fıkra 31.07.2018 tarih ve 30495 sayılı Resmi Gazetede yayımlanan 7145 Sayılı Kanunun 7. Maddesi ile Eklenmiştir) Vardiya yatakhaneleri, gazinolar, sosyal tesisler, özel, yerel ve kış eğitim merkezlerinin sermayeleri, bu tesislerin gelirleri ile üye aidatlarına ilave olarak Jandarma Genel Komutanlığı bütçesine konulacak ödenekten oluşur. Vardiya yatakhaneleri, gazinolar, sosyal tesisler, özel, yerel ve kış eğitim merkezlerinin yılı merkezi yönetim bütçe kanunu ile belirlenen giderleri genel bütçeden karşılanabilir.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 30. Maddesi ile Eklenmiştir) Vardiya yatakhaneleri, gazinolar, sosyal tesisler, özel, yerel ve kış eğitim merkezlerinde, özel bir ihtisas gerektiren hizmetlerin personel yetersizliği veya maliyeti nedeniyle verilememesi durumunda bu hizmetler kiralama yoluyla dışarıdan karşılanabilir, kantinlerin tamamı, bir kısmı veya bazı şubeleri kiraya verilebilir, bu şekilde elde edilen gelirler genel bütçe gelirleri ile ilişkilendirilmeksizin tesis ve kantin gelirlerine dâhil edilir. Özel, yerel ve kış eğitim merkezleri ile birlik dışındaki kantinlerin aylık gayrisafi hasılatının %1'i her ay genel bütçeye gelir kaydedilmek üzere ilgili muhasebe birimine yatırılır.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 22. Maddesi ile Eklenmiştir) Kiraya verilen veya üçüncü şahıslara işlettirilen kısımları hariç olmak üzere kantinlerin elektrik, su ve yakacak giderleri genel bütçeden karşılanır.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 30. Maddesi ile Eklenmiştir) Jandarma Genel Komutanlığı ve Sahil Güvenlik Komutanlığı mensubu personel ile Türk Silahlı Kuvvetleri mensubu personel, Jandarma Genel Komutanlığı ve Sahil Güvenlik Komutanlığına ait üçüncü fıkradaki tesisler ile Türk Silahlı Kuvvetlerine ait tesis ve özel bakım merkezlerinden kendi mevzuatlarında yer aldığı şekilde, statülerine göre, karşılıklı olarak istifade ederler.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 30. Maddesi ile Eklenmiştir) Üçüncü fıkrada sayılan tesislerden istifade edecek personelden üye aidatı ve kart ücreti alınır. Bu suretle elde edilen gelirlerin müştereken istifade edilen tesislere yönelik harcama usul ve esasları Millî Savunma Bakanlığı ve İçişleri Bakanlığınca, Jandarma Genel Komutanlığına ait tesislerin işletilmesi, işlettirilmesi, gelirlerinin harcanması, tesislerden istifade edilmesinin yasaklanmasını gerektiren durumlar gibi (*) genel usul ve esaslar İçişleri Bakanlığı tarafından hazırlanan yönetmelikle düzenlenir.
(*) (Üstü Çizili İbare, Anayasa Mahkemesinin 27.06.2023 tarih ve 32234 Sayılı Resmi Gazetede Yayımlanan 25.1.2023 tarihli ve E:2020/30; K:2023/12 sayılı kararı ile iptal edilmiştir.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0009 : Madalyalar ve nakdî ödül (1)
(Madde 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/46 md. ile Aynen Kabul] eklenmiştir.)
3/11/1980 tarihli ve 2330 sayılı Nakdi Tazminat ve Aylık Bağlanması Hakkında Kanun hükümleri saklı kalmak kaydıyla Jandarma Genel Komutanlığı personelinden;
a) Ülkenin güvenlik ve esenliği, Devletin çıkarları ve kişilerin can, ırz ve mallarını korumada yüksek hizmetleri görülenler, fiilen almakta oldukları aylık tutarlarının iki katından beş katına kadar,
b) Olağanüstü durumlarda yaşamını ortaya koyarak büyük yararlıklar gösterenler, fiilen almakta oldukları aylık tutarlarının altı katından yirmidört katına kadar,
para verilerek ödüllendirilir.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 23. Maddesi ile Eklenmiştir) Jandarma Genel Komutanlığı personelinden kendisine tevdi edilen görevleri cesaret, feragat, kahramanlık veya üstün başarı ile yerine getirenlere İçişleri Bakanı tarafından aşağıda isimleri yazılı madalyalar verilebilir:
a) Jandarma Üstün Cesaret ve Feragat Madalyası,
b) Jandarma Şeref Madalyası,
c) Jandarma Üstün Hizmet Madalyası.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 31. Maddesi ile Eklenmiştir)  (1. Cümle 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 23. Maddesi ile Yürürlükten Kaldırılmıştır.)Başka devletlerce tevcih edilen madalya ve nişanlar ile bunlara ait rozet ve minyatürler, İçişleri Bakanlığınca tasvip ve tescil edildikten sonra takılabilir. Verilen madalyaların imalatı ve bunların muhafazalarının temin giderleri bir defaya mahsus olmak üzere bütçeden karşılanır.
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 31. Maddesi ile Eklenmiştir) Bu madde gereğince verilen madalya ve (1) ödüllere ilişkin esaslar, teklif ve değerlendirme işlemleri, ödül verme yetkileri, ödül gerekçelerine göre verilecek ödülün cinsi ve miktarı ile diğer usul ve esaslar İçişleri Bakanlığınca çıkarılacak yönetmelikler ile belirlenir.
(1) Madalya ve para mükâfatı şeklindeki Madde Başlığı 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 23. Maddesi ile Madalyalar ve nakdî ödül şeklinde değişmiş ve Altı Çizili İbareler eklenmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0010 : Atıflar
(Madde 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/46 md. ile Aynen Kabul] eklenmiştir.)
(Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 32. Maddesi ile Değişmiştir.) 4678 sayılı Kanun, 3269 sayılı Kanun ile 6191 sayılı Kanunda; Jandarma Genel Komutanlığı mensubu sözleşmeli subay, sözleşmeli astsubay, uzman erbaş, sözleşmeli erbaş ve er statüsündeki personel için Türk Silahlı Kuvvetlerine yapılan atıflar Jandarma Genel Komutanlığına, Milli Savunma Bakanlığı ve/veya Genelkurmay Başkanlığına yapılan atıflar İçişleri Bakanlığına yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) 6/5/1960 tarihli ve 7471 sayılı Türk Silahlı Kuvvetleri Giyecek ve Teçhizatı Kanununda Jandarma Genel Komutanlığı için, Türk Silahlı Kuvvetlerine veya Genelkurmay Başkanlığına yapılan atıflar Jandarma Genel Komutanlığına, askerî personele yapılan atıflar Jandarma Genel Komutanlığı kadrolarında bulunan subay, sözleşmeli subay, astsubay, sözleşmeli astsubay, uzman jandarma, uzman erbaş, Jandarma ve Sahil Güvenlik Akademisi öğrencileri ile bunların adaylarına, erbaş ve erler ile yedek personele yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) 29/1/1963 tarihli ve 169 sayılı Silahlı Kuvvetler Yakacak, Aydınlatma, Isıtma ve Soğutma Kanununda Jandarma Genel Komutanlığı için, Türk Silahlı Kuvvetlerine yapılan atıflar Jandarma Genel Komutanlığına, Millî Savunma Bakanlığına yapılan atıflar İçişleri Bakanlığına yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) 21/4/2004 tarihli ve 5143 sayılı Türk Silahlı Kuvvetlerinde İlk Nasıp İstihkakına İlişkin Kanunda Jandarma Genel Komutanlığı için, Türk Silahlı Kuvvetlerine veya kuvvet komutanlıklarına yapılan atıflar Jandarma Genel Komutanlığına, Türk Silahlı Kuvvetleri Kıyafet Yönetmeliğine yapılan atıflar Jandarma Genel Komutanlığı Kıyafet Yönetmeliğine, sınıf ibaresine yapılan atıflar branş ibaresine yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) 24/5/2007 tarihli ve 5668 sayılı Türk Silahlı Kuvvetleri, Jandarma Genel Komutanlığı ve Sahil Güvenlik Komutanlığı Besleme Kanununda Jandarma Genel Komutanlığı için, Türk Silahlı Kuvvetlerine yapılan atıflar Jandarma Genel Komutanlığına, askerî öğrencilere yapılan atıflar Jandarma ve Sahil Güvenlik Akademisi öğrencilerine, askerî okullara yapılan atıflar Jandarma ve Sahil Güvenlik Akademisine, askerî birliklere yapılan atıflar jandarma birliklerine, askerî personele yapılan atıflar aynı Kanunda tanımlanan Jandarma Genel Komutanlığı personeline, askerî araçlara yapılan atıflar resmî araçlara yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) 21/11/2007 tarihli ve 5715 sayılı Türk Silâhlı Kuvvetleri Hasta Besleme Kanununda Jandarma Genel Komutanlığı için, Türk Silahlı Kuvvetlerine yapılan atıflar Jandarma Genel Komutanlığına, askerî öğrencilere yapılan atıflar Jandarma ve Sahil Güvenlik Akademisi öğrencilerine, kıta tabiplikleri, revirler, dispanserler, seyyar, çevre, merkez ve özel dal hastaneleri ile ilmî ve tıbbî merkezlere yapılan atıflar sağlık teşkillerine yapılmış sayılır.
(Fıkra 26.10.2018 tarih ve 30577 sayılı Resmi Gazetede yayımlanan 7148 Sayılı Kanunun 13. maddesi ile Eklenmiştir) Bu maddede sayılan kanunlara yapılan atıflar, bu kanunlara dayanılarak çıkarılan yönetmelikler için de yapılmış sayılır.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0011 : Adli yardım
(Madde 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/46 md. ile Aynen Kabul] eklenmiştir.)
Kanunlarla verilen; karakol, karakol nöbetçisi, devriye, sevk, nakliyat muhafazası hizmetlerinde veya emniyet, asayiş ile kamu düzeninin korunması ve kaçakçılığın men, takip ve tahkiki için görevlendirilen ya da önleyici, caydırıcı, düzenleyici, koruyucu, istihbari ve adli görev ile hizmetlerin yerine getirilmesi sırasında veya bu görevlerinden dolayı, karargâh personeli dahil sanık durumuna düşen personelin vekalet verdiği avukatın ücreti, olayın mahiyetine ve kusurun derecesine göre durumunun uygun görülmesi halinde Jandarma Genel Komutanlığı bütçesine konulan ödenekten karşılanır.
Avukat tutma ve ücret ödeme usul ve esasları ile adli yardıma esas olan görevlerin mahiyeti ve sınırları İçişleri Bakanlığı tarafından yönetmelikle düzenlenir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0012 : Yaş haddi
(Madde 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/46 md. ile Aynen Kabul] eklenmiştir.)
Jandarma Genel Komutanlığına mensup sözleşmeli subay ve astsubaylar için muvazzaf subay ve astsubaylığa geçişte belirlenen üst sınır, subaylar için yüzbaşılık rütbe yaş haddi, astsubaylar için astsubay kıdemli üstçavuşluk rütbe yaş haddi şeklinde uygulanır.
Yüzbaşılık ve astsubay kıdemli üstçavuşluk normal bekleme süresinin bitiminden sonra muvazzaf subay ve astsubay olanlar, geçmişe yönelik herhangi bir hak talebinde bulunamaz.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0013 :
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/53 md. ile Aynen Kabul] eklenmiştir.)
Jandarma Genel Komutanlığında istihdam edilecek uzman erbaş adaylarının müracaat yapılan yılın ocak ayının ilk günü itibarıyla yirmiyedi yaşını bitirmemiş olması gerekir.
Muvazzaf askerlik yükümlülüğüne başlamadan Jandarma Genel Komutanlığında uzman erbaşlığa kabul edilenler ile beş yıllık sözleşme yapılır ve her türlü askerlik işlemleri ertelenir.
Birinci fıkra kapsamındakilerden, Jandarma Genel Komutanlığında üç yıllık hizmet süresini tamamlayanlar askerlik hizmetini yerine getirmiş sayılır. Bu yükümlüler ile ilgili bilgiler, İçişleri Bakanlığınca Millî Savunma Bakanlığına bildirilir.
Üç yıllık süre, fiilen göreve başlanılan tarihte başlar. Üç yıllık süreyi tamamlamadan hangi nedenle olursa olsun Jandarma Genel Komutanlığından ilişiği kesilen personel askerlik hizmetini yerine getirir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0014 : Mecburi hizmet süresi
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 33. Maddesi ile Eklenmiştir)
Jandarma Genel Komutanlığında muvazzaf subay ve astsubay olanlar için mecburi hizmet yükümlülükleri aşağıda belirtilmiştir:
a) Muvazzaf subay veya astsubayların mecburi hizmetleri, subay veya astsubay nasbedildikleri tarihten itibaren fiilen on beş yıldır. Statü değiştirerek subaylığa geçirilenlerin mecburi hizmet süreleri Jandarma Genel Komutanlığındaki ilk statülerine nasbedildikleri veya ilk sözleşmelerinin onaylandığı tarihten itibaren on beş yıldır.
b) Subay veya astsubay nasbedildikten sonra Jandarma Genel Komutanlığı hesabına yurt içindeki fakülte ve yüksekokullarda lisans veya lisansüstü öğrenim yapanların yükümlülükleri, buralarda geçen süreler kadar uzatılır.
c) Jandarma Genel Komutanlığı hesabına yurt içinde tıp veya diş hekimliğinde uzmanlık ya da yan dal uzmanlık eğitimi ile Jandarma Genel Komutanlığı hesabına yurt içinde tıpta, diş hekimliğinde veya eczacılıkta doktora eğitimini bitirenlerin yükümlülükleri, buralarda geçen sürelerin yarısı kadar uzatılır.
d) Pilotaj eğitimini (pilot adaylarına verilen uçuş eğitimini) bitirenlerin yükümlülükleri altı yıl uzatılır.
e) Yabancı memleketlere altı ay veya daha fazla süre ile öğrenim, staj, kurs, ihtisas veya görgü ve bilgilerini artırmak maksadıyla gidenlerin yükümlülükleri, masrafların ödenme şekline bakılmaksızın, gidiş ve dönüş tarihleri arasında geçen sürenin iki katı kadar uzatılır.
f) Yurt dışı sürekli göreve atanan subay veya astsubayların yükümlülükleri, buralarda geçen süreler kadar uzatılır. Ancak, yaş haddinden, herhangi bir nedenle resen veya kadrosuzluktan emekli edilecekler ile tutuklulardan kendi isteği ile emekli olmak isteyenlere bu yükümlülük süresi uygulanmaz.
g) (b), (c), (d), (e) ve (f) bentleri gereğince mecburi hizmet yükümlülüğüne eklenecek hizmet sürelerinin başlangıç tarihleri; yükümlülük süresini tamamlamadan gidenlerin yükümlülük süresini tamamladıktan sonra, yükümlülük süresini tamamlayarak gidenlerle yükümlülüklerini bu süre içinde tamamlayanların kadro görevine fiilen katıldıkları tarihten başlar.
(Fıkra 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 24. Maddesi ile Değişmiştir.) Durumları birinci fıkra hükümlerine uyanlardan mecburi hizmetle yükümlü olduğu süre içinde istifa edenler veya sağlık sebebi hariç her ne suretle olursa olsun ilişiği kesilenler, Jandarma Genel Komutanlığı tarafından belirlenen; öğrenci, subay ve/veya astsubay nasbedildikten sonra kendilerine yapılan öğrenim, eğitim ve yetiştirme masraflarının iki katını, 15 inci madde kapsamında ilişiği kesilenler ile 31/1/2018 tarihli ve 7068 sayılı Genel Kolluk Disiplin Hükümleri Hakkında Kanun Hükmünde Kararnamenin Kabul Edilmesine Dair Kanun kapsamında meslekten veya Devlet memurluğundan çıkarılanlar ise belirlenen masrafların dört katını yükümlülük sürelerinin eksik kalan kısmı ile orantılı olarak kanuni faizi ile birlikte tazminat olarak öderler.
Yabancı memleketlere öğrenim, staj, kurs, ihtisas veya görgü ve bilgilerini artırmak amacıyla gitmiş olanlardan durumları bu maddede yazılı hallere uyanlar hakkında ilgili hükümler uygulanmakla birlikte, bulundukları süre içerisinde aldıkları aylık ve Devletçe yapılan masrafların dört katı ayrıca tazminat olarak alınır.
Bu Kanun, 3466 sayılı Kanun ve 4678 sayılı Kanuna göre; Jandarma Genel Komutanlığı mensubu subay, sözleşmeli subay, astsubay, sözleşmeli astsubay , uzman jandarma ve öğrenciler ile bunların adaylarının (1) öğrenim, eğitim ve yetiştirme masraflarının hangi unsurlardan oluşacağı ve tahsiline ilişkin usul ve esaslar; İçişleri Bakanlığı ile Hazine ve Maliye Bakanlığı tarafından müştereken yürürlüğe konulan yönetmelikle belirlenir.
(1) ile uzman jandarma statüsündeki personelin İbaresi 30.11.2024 tarih ve 32738 sayılı Resmi Gazetede yayımlanan 7533 Sayılı Kanunun 24. Maddesi ile , uzman jandarma ve öğrenciler ile bunların adaylarının şeklinde değişmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0015 :
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 34. Maddesi ile Eklenmiştir)
Teröristle mücadele ve sınır ötesi operasyonlar, uluslararası barışı destekleme kapsamındaki faaliyetler, üs bölgeleri gibi görevli bulunulan yer ya da görev koşulları itibarıyla reçete edilen ilaçların eczanelerden temin edilerek hasta/yaralı personele ulaştırılmasının güç olduğu, ikinci ve üçüncü basamak sağlık teşkillerine sevklerin emniyetli şekilde ve zamanında yapılamadığı hallerde, birlik/kurum envanterindeki mevcut ilaç ve tıbbi sarf malzemesi personel tedavisinde kullanılabilir. Bu kapsamda kullanılan ilaç ve tıbbi sarf malzemesi için personelden herhangi bir ücret veya katılım payı alınmaz. Bu amaçla kullanılan ilaç ve tıbbi sarf malzemesinin kullanımına ilişkin usul ve esaslar İçişleri Bakanlığınca belirlenir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Ek Madde 0016 :
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 35. Maddesi ile Eklenmiştir)
Uzman jandarmalıktan astsubaylığa geçenlerin rütbe yaş hadleri aşağıda belirtilmiştir:
Rütbe	Yaş Haddi
Astsubay çavuş, astsubay kıdemli çavuş	43
Astsubay üstçavuş, astsubay kıdemli üstçavuş	52
Astsubay başçavuş	54
Astsubay kıdemli başçavuş	55
Ek Madde 0017 :
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 36. Maddesi ile Eklenmiştir)
Jandarma Genel Komutanlığında görevli uzman erbaşlardan tutuklu bulunan, görevden uzaklaştırma tedbiri devam eden ve cezası infaz edilenlerin aylık, ödenek ve tazminat ödemelerinde 657 sayılı Kanunun 141 inci maddesi hükümleri uygulanır. Bunlar ile hakkındaki görevden uzaklaştırma veya tutuklanma tedbiri ortadan kaldırılmasına rağmen yargılamaları veya adli/idari soruşturmaları devam edenlerin terfi, derece ve kademe ilerlemeleri yapılmaz, bu işlemlerin ne şekilde yapılacağı yönetmelikle belirlenir.
Ek Madde 0018 :
(Madde 23.07.2020 Tarih ve 31194 Sayılı Resmi Gazetede Yayımlanan 7250 Sayılı Kanunun 12. Maddesi ile Eklenmiştir)
Emsalleri arasında temayüz etmiş, hizmetine ihtiyaç duyulduğu tespit edilen ve sicil notu ortalaması, sicil tam notunun %90'ının (dâhil) üzerinde olan istekli astsubay kıdemli başçavuşların yaş haddi, Jandarma Genel Komutanlığının teklifi üzerine veya resen İçişleri Bakanı tarafından 60 yaşına kadar uzatılabilir.
Ek Madde 0019 :
(Madde 30.11.2022 tarih ve 32029 Sayılı Resmi Gazetede Yayımlanan 7422 Sayılı Kanunun 7. Maddesi ile Eklenmiştir)
Jandarma Genel Komutanlığının emniyet ve asayişe yönelik hizmetleri açısından güçlendirilmesi ve her yönüyle ileri düzeye yükseltilebilmesi amacıyla kurulan ve vakıf senedi 6/9/1997 tarihli ve 23102 sayılı Resmî Gazete'de ilan edilen Jandarma Asayiş Vakfı, 22/1/2004 tarihli ve 5072 sayılı Dernek ve Vakıfların Kamu Kurum ve Kuruluşları ile İlişkilerine Dair Kanunun 1 inci maddesinin ikinci fıkrası kapsamındaki vakıflara ilişkin hükümlere tabidir.
Ek Madde 0020 :
(Madde 30.11.2022 tarih ve 32029 Sayılı Resmi Gazetede Yayımlanan 7422 Sayılı Kanunun 8. Maddesi ile Eklenmiştir)
Personel tarafından görevin icrasında ve görev dışı zamanlarda uyulması gereken kurallar ve diğer hususlar İçişleri Bakanlığı tarafından yürürlüğe konulacak yönetmelik ile belirlenir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0001:
Bu Kanunun 24 üncü maddesiyle çıkarılması öngörülen yönetmelikler yürürlüğe girinceye kadar, 1 Aralık 1937 gün ve 2/7756 sayılı Kararname ile yürürlüğe konulmuş olan Jandarma Teşkilat ve Vazife Tüzüğü ile ek ve değişikliklerinin bu Kanuna aykırı olmayan hükümlerinin uygulanmasına devam edilir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0002:
Jandarma Genel Komutanlığı bünyesindeki deniz birlik ve tesisleri ile buralarda hizmet yapan sivil memur ve işçiler; 9/7/1982 gün ve 2692 sayılı Kanunla kurulup 1985 yılına kadar Jandarma Genel Komutanlığına bağlı olarak görev icra edecek Sahil Güvenlik Komutanlığına geçerler.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0003:
Bu Kanunun yürürlüğe girdiği tarihte, yeterli polis bulunmaması nedeniyle jandarmanın polis sahalarındaki görev ve sorumluluğu devam eder. Polis miktarına bağlı olarak jandarma bu sahaları Emniyet Genel Müdürlüğüne devreder.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0004:
(Madde 27.07.2016 tarih ve 29783 sayılı Resmi Gazetede yayımlanan 668 Sayılı Khk ile [6755 Sayılı Kanun ile Değiştirilerek Kabul] Eklenmiştir)
a) Disiplin işlerine ilişkin özel kanun çıkarılana kadar jandarma personelinin disiplin suç ve cezaları Emniyet Teşkilatı disiplin mevzuatına göre belirlenir. Diğer hususlarda 657 sayılı Devlet Memurlan Kanunu hükümleri uygulanır.
b)  (Cümle 29.10.2016 tarih ve 29872 sayılı Resmi Gazetede yayımlanan 676 sayılı Khk ile [6755 Sayılı Kanun ile Aynen Kabul] Yürürlükten Kaldırılmıştır.) Ayrıca (1) Jandarma Hizmetleri Sınıfından bir adet Orgeneral kadrosu ile dört adet Jandarma Genel Komutan Yardımcısı kadrosu ihdas edilmiştir.
(1) (Üstü Çizili İbare 29.10.2016 Tarih ve 29872 Sayılı Resmi Gazetede Yayımlanan 676 sayılı Khk ile [6755 Sayılı Kanun ile Aynen Kabul] Yürürlükten Kaldırımıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0005:
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Eklenmiştir)
Jandarma Genel Komutanlığının er ve erbaş ile askerlik yükümlüsü ihtiyacı, 21/6/1927 tarihli ve 1111 sayılı Askerlik Kanunu hükümleri çerçevesinde Milli Savunma Bakanlığı tarafından üç yıl süreyle karşılanır. Ancak İçişleri Bakanlığının göstereceği lüzum üzerine ve Bakanlar Kurulu kararıyla; bu süre uzatılabilir. Bu suretle Jandarma Genel Komutanlığı emrine verilen er ve erbaşlar ile askerlik yükümlüleri hakkında, diğer er ve erbaşlar ile askerlik yükümlülerinin tabi olduğu hükümler uygulanır. Bunların giderleri Jandarma Genel Komutanlığı bütçesinden karşılanır.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0006: Tamamlanmayan temin ve statü geçiş iptalleri
(Madde 01.09.2016 tarih ve 29818 sayılı Resmi Gazetede yayımlanan 674 Sayılı Khk ile [6758 Sayılı Kanun ile Aynen Kabul] eklenmiştir.)
Jandarma Genel Komutanlığında bu maddenin yürürlüğe girdiği tarih itibarıyla tamamlanmamış olan tüm personel temin faaliyetleri ve statü geçiş işlemleri iptal edilmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0007: Yürürlükteki anlaşmalar
(Madde 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/17 md. ile Aynen Kabul] eklenmiştir.)
Jandarma Genel Komutanlığının halihazırda devam eden yabancı ülkeler ile eğitim ve işbirliği faaliyetleri askeri eğitim işbirliği anlaşmaları ve protokollerinde belirtilen esaslara göre İçişleri Bakanlığı tarafından (1) yürütülür.
(1) Altı Çizili İbare 29.04.2017 Tarih ve 30052 Sayılı Resmi Gazetede Yayımlanan 690 KHK İle eklenmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0008:
(Madde 29.10.2016 tarih ve 29872 sayılı Resmi Gazetede yayımlanan 676 Sayılı Khk ile [7070/35 md. ile Aynen Kabul] eklenmiştir.)
13/A maddesinin onyedinci fıkrası ile ihdas edilen kadrolar ile geçici 4 üncü maddenin (b) fıkrası uyarınca 190 sayılı Kanun Hükmünde Kararnameye eklenen kadrolar iptal edilmiştir.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0009:
(Madde 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 37. Maddesi ile Yürürlükten Kaldırılmıştır.)
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Geçici Madde 0010: Atama izni
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/54 md. ile Aynen Kabul] eklenmiştir.)
2017 ve 2018 yılları merkezi yönetim bütçe kanunları ve diğer mevzuattaki kısıtlamalara tabi olmaksızın; Jandarma ve Sahil Güvenlik Akademisindeki Devlet memuru kadrolarına (200) adedi geçmemek üzere Devlet memuru ataması yapılabilir.
Geçici Madde 0011: Atama izni
(Madde 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 12. Maddesi ile Eklenmiştir)
Bu maddenin yürürlüğe girdiği tarih itibarıyla Jandarma ve Sahil Güvenlik Akademisinin; yardımcı doçent kadro unvanı ilgili mevzuatı uyarınca doktor öğretim üyesi şeklinde, okutman, uzman ve eğitim öğretim planlamacısı kadro unvanları ilgili mevzuatı uyarınca öğretim görevlisi şeklinde değiştirilir ve bu şekilde değiştirilen yardımcı doçent kadrolarında bulunanlar doktor öğretim üyesi kadrolarına, okutman, uzman ve eğitim öğretim planlamacısı kadrolarında sürekli atamalı olarak bulunanlar öğretim görevlisi kadrolarına başka bir işleme gerek kalmaksızın atanmış sayılır. Okutman kadrolarına süreli olarak atanmış bulunanlar ise başka bir işleme gerek kalmaksızın öğretim görevlisi kadrolarında süreli olarak istihdam edilmeye devam olunur.
Geçici Madde 0012:
(Madde 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 36. Maddesi ile Eklenmiştir)
926 sayılı Kanunun ek geçici 94 üncü madde ve ek geçici 97 nci maddesi hükümleri kapsamında astsubaylıktan subaylığa geçenlerin rütbe yaş hadleri aşağıda belirtilmiştir:
Rütbe	Yaş Haddi
Teğmen, Üsteğmen	49
Yüzbaşı	55
Binbaşı	56
Yarbay	57
Albay	60
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Madde 0026: Yürürlük
Bu Kanun yayımı tarihinde yürürlüğe girer.
ALTINCI KISIM
Yönetmelik, Yürürlükten Kaldırma, Geçici Hükümler ve Yürürlük
Geçici Hükümler
Madde 0027: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
