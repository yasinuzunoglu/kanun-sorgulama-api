4693 sayılı Enerji ve Tabii Kaynaklar Bakanlığının Teşkilat ve Görevleri Hakkında Kanunda Değişiklik Yapılmasına Dair Kanun
Yayımlandığı Resmî Gazete Tarihi: 05.07.2001
Yayımlandığı Resmî Gazete Sayısı: 24453
Kabul Tarihi	27.06.2001
Madde 0001:
19.02.1985 tarihli ve 3154 sayılı Enerji ve Tabii Kaynaklar Bakanlığının Teşkilat ve Görevleri Hakkında Kanunun değişik 8 inci maddesine aşağıdaki (f) bendi eklenmiştir.
f) Transit Petrol Boru Hatları Dairesi Başkanlığı.
Madde 0002:
3154 sayılı Kanunun 11/B maddesinden sonra gelmek üzere aşağıdaki madde eklenmiştir.
Transit Petrol Boru Hatları Dairesi Başkanlığı
MADDE 11/C- Transit Petrol Boru Hatları Dairesi Başkanlığının görevleri şunlardır:
a) Milletlerarası transit petrol geçiş projelerinin her aşamasında hukuki, teknik, idari ve mali konulardaki hizmetlerin gerçekleştirilmesi için hizmet satın alınmasını sağlamak.
b) Milletlerarası tahkime gidilmesi durumunda tahkim davalarının takibi ve teminat mektuplarının teminini zamanında yerine getirmek.
c) Milletlerarası transit petrol geçiş proje anlaşmaları uyarınca yatırımcıya sağlanması öngörülen tüm haklar, ruhsatlar, vizeler, izinler, sertifikalar, yetkilendirmeler, kabuller ve onaylar ile ilgili gerekli işlemleri yürütmek.
d) Milletlerarası transit petrol geçiş proje yatırımcılarının talep ettiği dokümantasyon, veri ve diğer bilgileri sağlamak.
e) Milletlerarası transit petrol geçiş proje anlaşmalarının hükümleri ile uyum sağlamak üzere gerekli hukuki düzenlemelerin yapılması için öneride bulunmak ve çalışmalar yapmak.
f) Milletlerarası transit petrol geçiş projelerinin etkin bir şekilde yürütülebilmesi için gerekli faaliyetlerde bulunmak.
g) Milletlerarası transit petrol geçiş projeleri kapsamındaki arazi kamulaştırma bedeli, teminat bedelleri ve transit geçiş ücretinin tahsili ile ilgili işlemleri yürütmek.
h) Milletlerarası transit petrol geçiş projeleri ile ilgili sigortalama işlemlerini yürütmek.
ı) Milletlerarası transit petrol geçiş projeleri ile ilgili olarak bakanlıklar nezdinde koordinasyonu sağlamak.
j) Transit Petrol Boru Hatları Kurulunca verilecek her türlü görevi yerine getirmek ve bu Kurulun sekretarya hizmetlerini yürütmek.
k) Bakanlıkça verilen benzeri görevleri yapmak.
Madde 0003:
3154 sayılı Kanuna 29 uncu maddeden sonra gelmek üzere Beşinci Kısım Başlığı altında aşağıdaki 29/A maddesi eklenmiş ve mevcut Beşinci Kısım, Altıncı Kısım olarak değiştirilmiştir.
BEŞİNCİ KISIM
Transit Petrol Boru Hatları Kurulu ve Görevleri
Transit Petrol Boru Hatları Kurulu
MADDE 29/A.- Transit Petrol Boru Hatları Kurulu; Enerji ve Tabii Kaynaklar Bakanlığı Müsteşarı ile ilgili Müsteşar Yardımcısı, Dışişleri Bakanlığı ekonomik ilişkilerden sorumlu Müsteşar Yardımcısı ile Çok Taraflı Ekonomik İşler Genel Müdürü, Hazine Müsteşarlığı dış ekonomik ilişkilerden sorumlu Müsteşar Yardımcısı, Maliye Bakanlığı Müsteşar Yardımcısı, İçişleri Bakanlığı Müsteşar Yardımcısı ve Transit Petrol Boru Hatları Dairesi Başkanından oluşur.
Kurulun Başkanı Enerji ve Tabii Kaynaklar Bakanlığı Müsteşarı, başkan yardımcısı ise Bakanlığın ilgili Müsteşar Yardımcısıdır.
Kurul üyelerine ayda ikiden fazla olmamak üzere her toplantı için 1000 gösterge rakamının memur aylık katsayısı ile çarpımı sonunda bulunacak miktar üzerinden toplantı ücreti ödenir.
Transit petrol geçiş projelerine ilişkin anlaşmalarda tek muhatap Transit Petrol Boru Hatları Kuruludur. Kurulun toplanma, çalışma esas ve usulleri, ilgili kurumların görüşleri alınmak kaydıyla Enerji ve Tabii Kaynaklar Bakanlığınca çıkarılacak bir yönetmelikle düzenlenir.
Madde 0004:
3154 sayılı Kanuna aşağıdaki 29/B maddesi eklenmiştir.
Transit Petrol Boru Hatları Kurulunun Görevleri
MADDE 29/B.- Kurulun görevleri şunlardır:
a) Milletlerarası transit petrol geçiş projelerinin zamanında ve gereği gibi yürütülebilmesi için faaliyetleri belirlemek, hukuki, teknik, idari ve mali konularda alınacak hizmetleri tespit etmek.
b) Milletlerarası tahkim prosedürünün belirlenmesi, yatırımcılara verilecek hak, vize, izin ve benzeri konularda hukuki ve idari uygulamaların usul ve esaslarını belirlemek.
c) Transit Petrol Boru Hatları Dairesi Başkanlığının transit petrol geçiş proje anlaşmalarına ilişkin hukuki düzenlemelerin yapılması ile ilgili tekliflerini incelemek ve karara bağlayarak Bakana sunmak.
d) Milletlerarası transit petrol geçiş projelerinin yürütülmesi ile ilgili olarak uygun görülen konularda Transit Petrol Boru Hatları Dairesi Başkanlığını görevlendirmek ve bu Daire Başkanlığı tarafından takip edilecek milletlerarası transit petrol geçiş projeleri ile ilgili diğer hususları değerlendirmeye alarak karara bağlamak.
e) Transit petrol geçişi ile ilgili milletlerarası anlaşmalardan doğan diğer görevleri yerine getirmek.
f) Bakanlık tarafından verilecek benzeri görevleri yerine getirmek.
Madde 0005:
3154 sayılı Kanuna aşağıdaki ek madde eklenmiştir.
EK MADDE 1.- 3154 sayılı Kanunun eki (1) sayılı cetvelin Ana Hizmet Birimleri bölümüne 6. Transit Petrol Boru Hatları Dairesi Başkanlığı ibaresi eklenmiştir.
Ekli (I) sayılı listede yer alan kadrolar ihdas edilerek 190 sayılı Genel Kadro ve Usulü Hakkında Kanun Hükmünde Kararnameye bağlı cetvellerin Enerji ve Tabii Kaynaklar Bakanlığı bölümüne eklenmiştir.
(I) SAYILI LİSTE
KURUMU: ENERJİ VE TABİİ KAYNAKLAR BAKANLIĞI
TEŞKİLATI: MERKEZ
İHDAS EDİLEN KADROLAR
Sınıfı	Unvanı	Kadro
Derecesi	Serbest
Kadro
Adedi	Tutulan
Kadro
Adedi	Toplam
GİH	Transit Petrol Boru Hatları Dairesi Başkanı	1	1	-	1
Şube Müdürü	1	3	-	3
Toplam	4		4
Madde 0006:
Bu Kanun yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Yükleyen: yasinuzunoglu
