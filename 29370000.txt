2937 sayılı Devlet İstihbarat Hizmetleri ve Milli İstihbarat Teşkilatı Kanunu
Yayımlandığı Resmî Gazete Tarihi: 03.11.1983
Yayımlandığı Resmî Gazete Sayısı: 18210
Kabul Tarihi	01.11.1983
BİRİNCİ KISIM
Genel Hükümler, Kuruluş ve Görevler
BİRİNCİ BÖLÜM
Amaç, Kapsam ve Tanımlar
Madde 0001: Amaç
Bu Kanunun amacı; Devlet İstihbaratının istihsali ve kullanılması ile Milli İstihbarat Teşkilatının kuruluş, görev ve faaliyetlerine ait esas ve usulleri düzenlemektir.
BİRİNCİ KISIM
Genel Hükümler, Kuruluş ve Görevler
BİRİNCİ BÖLÜM
Amaç, Kapsam ve Tanımlar
Madde 0002: Tanımlar
Bu Kanunda geçen deyimlerden;
MİT: İstihbarat Teşkilatının kısaltılmış adını,
MİT mensubu: Bu Kanun veya bu Kanuna göre çıkarılmış yönetmelikler de yazılı görevleri yerine getirmekle görevlendirilmiş MİT personeli ile diğer görevlileri,
MİT personeli;
MİT in kadrosuna dahil memurları,
Türk Silahlı Kuvvetleri kadrolarında olup MİT de görevlendirilenleri,
MİT de çalıştırılan sözleşmeli personeli,
İfade eder.
BİRİNCİ KISIM
Genel Hükümler, Kuruluş ve Görevler
İKİNCİ BÖLÜM
Kuruluş, Görev, Yetki ve Sorumluluk
Madde 0003: Kuruluş
Cumhurbaşkanına (1) bağlı Milli İstihbarat Teşkilatı Müsteşarlığı kurulmuştur.
Milli İstihbarat Teşkilatı Müsteşarlığı; Müsteşar, Müsteşar yardımcıları, başkanlıklar, daireler ve şubeler ile diğer teşkilat birimlerinden oluşur.
Milli İstihbarat Teşkilatı, Müsteşar tarafından idare edilir.
Milli İstihbarat Teşkilatının merkez ve taşra (1) teşkilatı ihtiyaca göre yönetmelikle düzenlenir.
(1) Başbakana İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/56 md. ile Aynen Kabul] Cumhurbaşkanına şeklinde değişmiş ve Üstü Çizili İbare yürürlükten kaldırılmıştır.
BİRİNCİ KISIM
Genel Hükümler, Kuruluş ve Görevler
İKİNCİ BÖLÜM
Kuruluş, Görev, Yetki ve Sorumluluk
Madde 0004: Milli İstihbarat Teşkilatının görevleri
Milli İstihbarat Teşkilatının görevleri şunlardır;
Türkiye Cumhuriyetinin ülkesi ve milleti ile bütünlüğüne, varlığına, bağımsızlığına, güvenliğine, Anayasal düzenine ve milli gücünü meydana getiren bütün unsurlarına karşı içten ve dıştan yöneltilen mevcut ve muhtemel faaliyetler hakkında milli güvenlik istihbaratını Devlet çapında oluşturmak ve bu istihbaratı Cumhurbaşkanı, Başbakan, Genelkurmay Başkanı, Milli Güvenlik Kurulu GenelSekreteri ile gerekli kuruluşlara ulaştırmak.
Devletin milli güvenlik siyasetiyle ilgili planların hazırlanması ve yürütülmesinde; Cumhurbaşkanı, Başbakan, Genelkurmay Başkanı, Milli Güvenlik Kurulu Genel Sekreteri ile ilgili bakanlıkların istihbarat istek ve ihtiyaçlarını karşılamak.
Kamu kurum ve kuruluşlarının istihbarat faaliyetlerinin yönlendirilmesi için Cumhurbaşkanı, Başbakan ve Milli Güvenlik Kuruluna (1) tekliflerde bulunmak.
Kamu kurum ve kuruluşlarının istihbarat ve istihbarata karşı koyma faaliyetlerine teknik konularda müşavirlik yapmak ve koordinasyonun sağlanmasında yardımcı olmak.
Genelkurmay Başkanlığınca Silahlı Kuvvetler için lüzum görülecek haber ve istihbaratı, yapılacak protokole göre Genelkurmay Başkanlığına ulaştırmak.
Milli Güvenlik Kurulunda belirlenecek diğer görevleri yapmak.
İstihbarata karşı koymak.
(Bent 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Dış güvenlik, terörle mücadele ve millî güvenliğe ilişkin konularda Cumhurbaşkanınca veya (1) Bakanlar Kurulunca verilen görevleri yerine getirmek.
(Bent 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Dış istihbarat, millî savunma, terörle mücadele ve uluslararası suçlar ile siber güvenlik konularında her türlü teknik istihbarat ve insan istihbaratı usul, araç ve sistemlerini kullanmak suretiyle bilgi, belge, haber ve veri toplamak, kaydetmek, analiz etmek ve üretilen istihbaratı gerekli kuruluşlara ulaştırmak.
(Bent 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) İstihbarat kapasitesini, niteliğini ve etkinliğini artırmak amacıyla çağdaş istihbarat usul ve yöntemlerini araştırmak, teknolojik gelişmeleri takip etmek ve uygun görülenleri temin etmek.
Millî İstihbarat Teşkilatına bu görevler dışında görev verilemez.(*) Milli İstihbarat Teşkilatı birimlerinin görev, yetki ve sorumlulukları Cumhurbaşkanınca (1) onaylanacak bir yönetmelikte belirtilir.
(*) Milli İstihbarat Teşkilatına bu görevler dışında görev verilemez ve bu teşkilat Devletin güvenliği ile ilgili istihbarat hizmetlerinden başka hizmet istikametlerine yöneltilemez. Şeklinde ki 2. Fıkranın 1. Cümlesi 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun ile Görüldüğü şekilde değişmiştir.
(1) Milli Güvenlik Kurulu ve Başbakana İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/57 md. ile Aynen Kabul] Cumhurbaşkanı, Başbakan ve Milli Güvenlik Kuruluna şeklinde ve Başbakanca İbaresi Cumhurbaşkanınca şeklinde değişmiştir ve Altı Çizili İbare eklenmiştir.
BİRİNCİ KISIM
Genel Hükümler, Kuruluş ve Görevler
İKİNCİ BÖLÜM
Kuruluş, Görev, Yetki ve Sorumluluk
Madde 0005: Bakanlıklar ve diğer kamu kurum ve kuruluşlarının görev ve yükümlülükleri
Bakanlıklar ve diğer kamu kurum ve kuruluşlarının Devlet istihbaratına ilişkin görevleri şunlardır:
Kendi konularında;
Görevlerinin gerektirdiği istihbaratı oluşturmak,
MİT tarafından istenecek haber ve istihbaratı elde etmek,
İstihbarata karşı koymak.
Elde ettikleri milli güvenliğe ilişkin haber ve istihbaratı anında MİT e ulaştırmak.
MİT mensuplarına hizmetlerinin yerine getirilmesi sırasında bakanlıklar ile diğer kamu kurum ve kuruşları gereken her türlü yardım ve kolaylığı göstermekle yükümlüdürler.
(3. Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/58 md. ile Aynen Kabul] Değişmiştir.) Bakanlıklar ile diğer kamu kurum ve kuruluşlarının yukarıda belirtilen görev ve yükümlülüklerinin yerine getirilmesiyle ilgili koordinasyonu sağlamak ve istihbarat çalışmalarının yöneltilmesinde temel görüşleri oluşturmak ve uygulamayı belirlemek üzere, Cumhurbaşkanının başkanlığında Milli İstihbarat Koordinasyon Kurulu (MİKK) kurulmuştur. Kurulun sekretarya hizmetleri MİT Müsteşarlığı tarafından yürütülür.
(4. Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/58 md. ile Aynen Kabul] Yürürlükten Kaldırılmıştır.)
(5. Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/58 md. ile Aynen Kabul] Yürürlükten Kaldırılmıştır.)
(6. Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/58 md. ile Aynen Kabul] Değişmiştir.) Milli İstihbarat Koordinasyon Kurulunun üyeleri, ayrıntılı görev ve yetkileri ile çalışma usul ve esasları yönetmelikle düzenlenir.
BİRİNCİ KISIM
Genel Hükümler, Kuruluş ve Görevler
İKİNCİ BÖLÜM
Kuruluş, Görev, Yetki ve Sorumluluk
Madde 0006: Yetkiler
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanunla Değişmiştir.) Millî İstihbarat Teşkilatı bu Kanun kapsamındaki görevlerini yerine getirirken aşağıdaki yetkileri kullanır:
a) Yerli ve yabancı her türlü kurum ve kuruluş, tüm örgüt veya oluşumlar ve kişilerle doğrudan ilişki kurabilir, uygun koordinasyon yöntemlerini uygulayabilir.
b) Kamu kurum ve kuruluşları, kamu kurumu niteliğindeki meslek kuruluşları, 19/10/2005 tarihli ve 5411 sayılı Bankacılık Kanunu kapsamındaki kurum ve kuruluşlar ile diğer tüzel kişiler ve tüzel kişiliği bulunmayan kuruluşlardan bilgi, belge, veri ve kayıtları alabilir, bunlara ait arşivlerden, elektronik bilgi işlem merkezlerinden ve iletişim alt yapısından yararlanabilir ve bunlarla irtibat kurabilir. Bu kapsamda talepte bulunulanlar, kendi mevzuatlarındaki hükümleri gerekçe göstermek suretiyle talebin yerine getirilmesinden kaçınamazlar.
c) 26/9/2004 tarihli ve 5237 sayılı Türk Ceza Kanununun İkinci Kitap Dördüncü Kısım Dört, Beş, Altı ve Yedinci bölümlerinde yer alan suçlara (318, 319, 324, 325 ve 332 nci maddeleri hariç olmak üzere) ilişkin soruşturma ve kovuşturmalarda ifade tutanaklarına, her türlü bilgi ve belgeye erişebilir, bunlardan örnek alabilir.
d) Görevlerini yerine getirirken gizli çalışma usul, prensip ve tekniklerini kullanabilir.
e) İstihbari faaliyetler için görevlendirilenlerin kimliklerini değiştirebilir, kimliğin gizlenmesi için her türlü önlemi alabilir, tüzel kişilikler kurabilir. Kimliğin oluşturulması veya tüzel kişiliğin kurulması ve devam ettirilmesi için zorunlu olması durumunda gerekli belge, kayıt ve dokümanlar ile araç ve gereçler hazırlayabilir, değiştirebilir ve kullanabilir.
f) Yabancıların ülkeye giriş ve çıkış ile vize, ikamet, çalışma izni ve sınır dışı edilmesi gibi konularda, ilgili kurum ve kuruluşlardan talepte bulunabilir.
g) Telekomünikasyon kanallarından geçen dış istihbarat, millî savunma, terörizm ve uluslararası suçlar ile siber güvenlikle ilgili verileri toplayabilir.
h) Yabancı unsurların ülkenin ve vatandaşların iletişim güvenliğini tehdit eden faaliyetlerinin engellenmesine yönelik çalışmalar yapabilir, ilgili kurum ve kuruluşlardan talepte bulunabilir.
i) MİT'te görev alan veya alacak kişilerin güvenilirliklerini ve uygunluklarını belirlemek için yalan makinası uygulaması dâhil test teknik ve yöntemlerini kullanabilir.
j) MİT mensupları görevlerini yerine getirirken ceza ve infaz kurumlarındaki tutuklu ve hükümlülerle önceden bilgi vermek suretiyle görüşebilir, görüşmeler yaptırabilir, görevinin gereği terör örgütleri dâhil olmak üzere millî güvenliği tehdit eden bütün yapılarla irtibat kurabilir.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Bu Kanunun 4 üncü maddesinde sayılan görevlerin yerine getirilmesi amacıyla Anayasanın 2 nci maddesinde belirtilen temel niteliklere ve demokratik hukuk devletine yönelik ciddi bir tehlikenin varlığı halinde Devlet güvenliğinin sağlanması, casusluk faaliyetlerinin ortaya çıkarılması, Devlet sırrının ifşasının tespiti ve terörist faaliyetlerin önlenmesine ilişkin olarak, hakim kararı veya gecikmesinde sakınca bulunan hallerde MİT Müsteşarı veya yardımcısının yazılı emriyle telekomünikasyon yoluyla yapılan iletişim tespit edilebilir, dinlenebilir, sinyal bilgileri değerlendirilebilir, kayda alınabilir. Gecikmesinde sakınca bulunan hallerde verilen yazılı emir, yirmidört saat içinde yetkili ve görevli hakimin onayına sunulur. Hakim, kararını en geç yirmidört saat içinde verir. Sürenin dolması veya hakim tarafından aksine karar verilmesi halinde tedbir derhal kaldırılır. Bu halde dinlemenin içeriğine ilişkin kayıtlar en geç on gün içinde yok edilir; durum bir tutanakla tespit olunur ve bu tutanak denetimde ibraz edilmek üzere muhafaza edilir. Bu işlemler, MİT tarafından kurulan merkez veya (2) 04.07.1934 tarihli ve 2559 sayılı Polis Vazife ve Selahiyet Kanununun ek 7 nci maddesinin onuncu fıkrası hükmüne göre kurulan merkez tarafından yürütülür. 04.12.2004 tarihli ve 5271 sayılı Ceza Muhakemesi Kanununun 135 inci maddesi kapsamında yapılacak dinlemeler de bu merkezler (3) üzerinden yapılır.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanunla Değişmiştir.) Yetkili ve görevli hâkim, Ankara ağır ceza mahkemesinin üyesidir.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Kararda ve yazılı emirde, hakkında tedbir uygulanacak kişinin kimliği, iletişim aracının türü, kullandığı telefon numaraları veya iletişim bağlantısını tespite imkan veren kodundan belirlenebilenler ile tedbirin türü, kapsamı ve süresi ile tedbire başvurulmasını gerektiren nedenler belirtilir. Kararlar, en fazla üç ay için verilebilir; bu süre aynı usûlle üçer ayı geçmeyecek şekilde en fazla üç defa uzatılabilir. Ancak, terör örgütünün faaliyeti çerçevesinde devam eden tehlikelere ilişkin olarak gerekli görülmesi halinde, hakim üç aydan fazla olmamak üzere sürenin müteaddit defalar uzatılmasına karar verebilir.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Uygulanan tedbirin sona ermesi halinde, dinlemenin içeriğine ilişkin kayıtlar en geç on gün içinde yok edilir; durum bir tutanakla tespit olunur ve bu tutanak denetimde ibraz edilmek üzere muhafaza edilir.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Bu madde hükümlerine göre yürütülen faaliyetler çerçevesinde elde edilen kayıtlar, bu Kanunda belirtilen amaçlar dışında kullanılamaz. Elde edilen bilgi ve kayıtların saklanmasında ve korunmasında gizlilik ilkesi geçerlidir.  (Son Cümle 26.04.2014 tarih ve 28983 sayılı Resmi Gazetede yayımlanan Sayılı Kanunla Yürürlükten Kaldırılmıştır.)
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Hakim kararları ve yazılı emirler, MİT Müsteşarlığı görevlilerince yerine getirilir. İşlemin başladığı ve bitirildiği tarih ve saat ile işlemi yapanın kimliği bir tutanakla saptanır.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Bu maddede yer alan faaliyetlerin denetimi, sıralı kurum amirleri, ve Devlet Denetleme Kurulu (4) *1 tarafından yapılır.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Bu maddede belirlenen usûl ve esaslara aykırı dinlemeler hukuken geçerli sayılmaz ve bu şekilde dinleme yapanlar hakkında 26.09.2004 tarihli ve 5237 sayılı Türk Ceza Kanunu hükümlerine göre işlem yapılır.
(23.07.2005 tarih ve 25884 sayılı Resmi Gazete de yayımlanan 5397 sayılı kanunun 3 üncü maddesiyle eklenmiştir.) Bu maddenin uygulanmasına ilişkin esas ve usûller Adalet, İçişleri ve Ulaştırma bakanlıkları ile MİT Müsteşarlığının görüşü alınmak suretiyle Başbakanlık tarafından üç ay içinde çıkarılacak yönetmelikle düzenlenir.
Bu Kanunda yazılı görevlerin yerine getirilmesi sırasında genel zabıtaya tanınmış olan hak ve yetkilerin, MİT mensuplarından kimlere tanınacağı, yönetmelikte belirtilir.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Yetkili ve görevli hâkim, Ankara ağır ceza mahkemesinin üyesidir.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Önleyici istihbarat elde etmek ve analiz yapabilmek amacıyla yukarıdaki hükümlere ve diğer kanunlardaki düzenlemelere bağlı kalmaksızın; MİT Müsteşarı veya yardımcısının onayıyla yurt dışında veya yabancılar tarafından gerçekleştirilen iletişim ile ankesörlü telefonlarla gerçekleştirilen iletişim ve MİT mensuplarının, MİT'te görev almış olanların veya görev almak üzere başvuranların iletişimi tespit edilebilir, dinlenebilir, sinyal bilgileri değerlendirilebilir, kayda alınabilir.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Bu Kanundaki görevlerin ifası ve yetkilerin kullanılmasına ilişkin usul ve esaslar yönetmelikle düzenlenir.
(1) ve Başbakanın özel olarak yetkilendireceği kişi veya komisyon İbaresi 03.04.2009 tarih ve 27189 sayılı Resmi Gazetede yayımlanan 29.01.2009 tarih ve E:2005/85 - K:2009/15 sayılı Anayasa Mahkemesi Kararı ile Yürürlükten Kaldırılmıştır.
(2) Altı Çizili İbare 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun İle eklenmiştir.
(3) merkez İbaresi 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun İle merkezler olarak değişmiştir.
(4) Başbakanlık teftiş elemanları İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/59 md. ile Aynen Kabul] ve Devlet Denetleme Kurulu şeklinde değişmiştir.
BİRİNCİ KISIM
Genel Hükümler, Kuruluş ve Görevler
İKİNCİ BÖLÜM
Kuruluş, Görev, Yetki ve Sorumluluk
Madde 0007: Sorumluluk
MİT Müsteşarı 4 üncü maddede belirtilen görevlerin yerine getirilmesinden Cumhurbaşkanına (1) karşı sorumlu olup, Cumhurbaşkanının (1) dışında herhangi bir kişi veya makama karşı sorumlu tutulamaz.
(1) Başbakana İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/60 md. ile Aynen Kabul] Cumhurbaşkanına şeklinde ve Başbakanın İbaresi Cumhurbaşkanının şeklinde değişmiştir.
BİRİNCİ KISIM
Genel Hükümler, Kuruluş ve Görevler
ÜÇÜNCÜ BÖLÜM
Olağanüstü Hal, Sıkıyönetim, (1), Seferberlik veya Savaş Hali
Madde 0008:
Olağanüstü haller ile sıkıyönetim, (1) seferberlik veya savaş halinin ilanında, Milli İstihbarat Teşkilatının bakanlıklar, Türk Silahlı Kuvvetleri ve diğer kamu kurum ve kuruluşlarıyla münasebetleri, Milli Güvenlik Kurulunun mütalaası alındıktan sonra Cumhurbaşkanı tarafından onaylanan (1) yönetmelikle düzenlenir.
Bu hallerde MİT için gerekli görülecek ilave personel, her türlük teknik araç ve gereçler, akaryakıt, silah, savaş gereci, donatım ve giyecek, bina ve tesisler gibi ihtiyaçlar Milli Savunma, İçişleri ve ilgili bakanlık, kamu kurum ve kuruluşlarıyla MİT arasında önceden hazırlanacak planlarla belli edilir.
Seferberlik veya savaş halinin ilanında silah altına alınan MİT mensupları, MİT emrine tertip edilir.
(1) Bakanlar Kurulunca çıkarılacak İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/61 md. ile Aynen Kabul] Cumhurbaşkanı tarafından onaylanan şeklinde değişmiş ve Üstü Çizili İbareler yürürlükten kaldırılmıştır.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0009: Kadro
Milli İstihbarat Teşkilatının fiili kadrosu, her yıl MİT Müsteşarlığınca tespit olunur ve Cumhurbaşkanı (1) tarafından onaylanır.
(1) Başbakan İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/62 md. ile Aynen Kabul] Cumhurbaşkanı şeklinde değişmiştir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0010: Memur ve sözleşmeli personel
MİT kadrolarında istihdam edilen memurlar, bu Kanunda belirtilen özel hükümler dışında, 657 sayılı Devlet Memurları Kanunu hükümlerine tabidir.
MİT de istihdam edilen sözleşmeli personelin istihdam şekli, sözleşme esasları, alacakları ücretlerin taban ve tavanı ile sağlık işlerine ait esaslar, 657 sayılı Devlet Memurları Kanununun 4 üncü maddesindeki sözleşmeli personel istihdamına ilişkin şartlar aranmaksızın, yönetmelikle düzenlenir.
MİT de sözleşmeli olarak çalıştırılan emekli personele ödenecek ücretler kendilerine sosyal güvenlik kuruluşlarınca bağlanmış olan emekli aylığının ve benzeri ödemelerin kesilmesini gerektirmez.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0011: Askeri ve diğer personel
(Madde Başlığı ve Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/63 md. ile Aynen Kabul] Değişmiştir.)
Milli İstihbarat Teşkilatı Müsteşarlığında görevlendirilecek subay, astsubay, sivil memur, uzman erbaş, erbaş ve erlerin sınıf, rütbe, unvan ve miktarları her yıl ihtiyaca göre ilgili kurumlar ve MİT Müsteşarlığınca müştereken tespit edilir. Bu kapsamda görevlendirilecek subay, astsubay, sivil memur, uzman erbaş, erbaş ve erler ilgisine göre İçişleri Bakanlığı, Milli Savunma Bakanlığı veya Genelkurmay Başkanlığınca teklif edilir; bunların görevlendirilmesine ise MİT Müsteşarlığınca karar verilir. Bunların teşkilat içinde görevlendirilmeleri, bölge değiştirmeleri, ihtisas ve ihtiyaca göre MİT tarafından yapılır.
Milli İstihbarat Teşkilatı Müsteşarlığında görevlendirileceklere ilişkin olarak 27/7/1967 tarihli ve 926 sayılı Türk Silahlı Kuvvetleri Personel Kanunu ve diğer mevzuatta öngörülen izin, onay ve benzeri şartlar aranmaz.
Milli İstihbarat Teşkilatı Müsteşarlığında görevlendirilen personelin her türlü istihkakları ilgili mevzuat hükümlerine göre bağlı bulundukları kurum bütçesinden ödenir. Ancak, emsali MİT personeline (kadro karşılık gösterilmek suretiyle sözleşmeli çalışanlar dahil) net ödenen tüm istihkaklar toplamının, bunların tabi oldukları kanunlar gereğince aldıkları bütün ödemelerin net tutarından fazla olması halinde aradaki fark bu personele MİT bütçesinden tazminat olarak ve net ödenir. Bunların MİT teki emsal kadro ve görev unvanlarını belirlemeye MİT Müsteşarı yetkilidir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0012: Personele ilişkin özel hüküm
MİT personelinin görev, yetki ve sorumlulukları genel hükümlere ilave olarak nitelikleri, atama ve hizmet süreleri, yer değiştirme esasları ile teşkilata alınma usul ve şartları ve teşkilatla ilişiklerinin kesilmesi gibi hususlar yönetmelikle düzenlenir.
(Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/64 md. ile Aynen Kabul] Eklenmiştir) MİT personelinin kimliğinin gizlenmesi esastır. Bu personele ilişkin özlük ve sosyal güvenlik haklarının tespitinde MİT Müsteşarlığı kayıtları esas alınır. Buna ilişkin usul ve esaslar Sosyal Güvenlik Kurumu ile MİT Müsteşarlığı tarafından müştereken hazırlanan ve Cumhurbaşkanı tarafından onaylanan yönetmelikle belirlenir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0013: Atama işlemleri
Milli İstihbarat Teşkilatı Müsteşarı, Cumhurbaşkanınca (1) ile atanır.
MİT Müsteşar yardımcıları ve başkanlar, MİT Müsteşarının teklifi üzerine, Cumhurbaşkanınca (1) ile atanır.
Diğer personel MİT Müsteşarı tarafından atanır.
Bu atamalar Resmi Gazete de yayımlanmaz ve gizli tutulur.
(1) Milli Güvenlik Kurulunda görüşüldükten sonra Başbakanın inhası ve Cumhurbaşkanının onayı ile İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/65 md. ile Aynen Kabul] Cumhurbaşkanınca şeklinde ve Başbakanın inhası ve Cumhurbaşkanının onayı ile İbaresi Cumhurbaşkanınca şeklinde değişmiştir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0014: İstifa
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/46 md. ile Aynen Kabul] Değişmiştir.)
MİT fiili kadrosuna atanan personel teşkilata yazılı olarak müracaat etmek suretiyle istifa edebilir. MİT personeli hakkında 657 sayılı Kanunun çekilmiş sayılma ile ilgili hükümleri uygulanmaz. İstifa müracaatında bulunan personel hakkında; uhdesinde bulunan bilgi, belge ve kayıtlar, yürüttüğü faaliyetler, takip ettiği iş ve işlemler ile kullanımında bulunan kaynak ve diğer hususlara ilişkin olarak teşkilat tarafından bir rapor oluşturulur ve bu rapor sonucuna göre işlem yapılır.
MİT te göreve başladıkları tarihten itibaren beş yıl geçmeden istifa edenler görevle ilişkilerinin kesildiği tarihten itibaren beş yıl geçmedikçe Devlet memurluğuna alınamazlar.
657 sayılı Kanunun 97 nci maddesinin birinci fıkrasının (D) bendi hükümleri saklıdır.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0015: Zorunlu giderler
MİT mensuplarına görevlerinin zorunlu kıldığı giderleri karşılamak üzere yönetmelikte belirlenecek miktar ve esaslara göre ödeme yapılır.
Bu harcamalar hakkında 1050 sayılı Muhasebei Umumiye Kanununun 77 nci maddesi hükmü uygulanır.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0016: Hizmet tazminatı
(13.07.1993 tarih ve 486 sayılı Kanun Hükmünde Kararnamenin 27 nci maddesi ile yürürlükten kaldırılmıştır.)
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0016/A: Madalya
(26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun ile Eklenmiştir.)
Yurt içinde veya yurt dışında olağanüstü gayret ve fedakârlıkla yaptığı çalışmalar sonucunda; ülkenin ve milletin bölünmez bütünlüğünün korunmasında, Devletin yücelmesinde, millî menfaatlere katkıda ve hizmette üstün başarı ve yararlılık gösteren MİT personeline madalya verilebilir.
Birinci fıkra uyarınca verilecek madalyaların ebat, biçim ve özellikleri, kimlere ve nasıl verileceği ile bunların kaydına, muhafazasına ve taşınmasına ilişkin usul ve esaslar yönetmelikle düzenlenir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0017: Nakdi tazminat
MİT mensuplarından:
Görevleri sırasında veya görevleri sona ermiş olsa bile MİT mensubu olmaları nedeniyle maruz kalacakları saldırı sonucu yaralanan, engelli hâle gelen (1) veya ölenler hakkında 03.11.1980 tarih ve 2330 sayılı Nakdi Tazminat ve Aylık Bağlanması Hakkında Kanun hükümleri uygulanır.
Görevleri nedeniyle yaralanan veya hastalananlardan maluliyete uğrayanlara veya ölenlerin dul ve yetimlerine yoksa muhtaç ana ve babasına yoksa bakmakla yükümlü olduğu kardeşlerine genel hükümlere ilave olarak ayrıca tazminat verilir. Bu tazminatın miktarı birinci derecedeki Devlet memurunun maaşının brüt tutarının on katını geçemez.
Bu tazminatların birinden yararlanan diğerinden yararlanamaz.
Tazminatın verilmesine ait usul ve esaslar yönetmelikte gösterilir. (1) sakat kalan İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli hâle gelen olarak değişmiştir.
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0018: Sağlık işleri
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Kadro, Personel ve Mali Hükümler
BİRİNCİ BÖLÜM
Kadro ve Personel İşleri
Madde 0019: Başka kuruma nakil
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/66 md. ile Aynen Kabul] Değişmiştir.)
MİT fiili kadrosuna dahil personelden teşkilatın özelliği ve hizmetin gerekli kıldığı şart ve vasıflar göz önüne alınarak teşkilata intibak edemedikleri üstlerince tescil edilenler, MIT Müsteşarının teklifi ve Cumhurbaşkanının uygun görmesi üzerine, genel hükümlere göre başka bir kurum veya kuruluşa naklen atanmak üzere Devlet Personel Başkanlığına bildirilir. Devlet Personel Başkanlığının yedi gün içinde atama teklifini yapmasını müteakip, ilgili kurum veya kuruluş tarafından on gün içinde atama işlemleri tamamlanarak ilgili personelin MİT ile ilişiği kesilir.
İKİNCİ KISIM
Kadro, Personel ve Mali Hükümler
İKİNCİ BÖLÜM
Mali Hükümler
Madde 0020: Bütçe
Milli İstihbarat Teşkilatının giderlerini karşılamak amacıyla her yıl Cumhurbaşkanlığı (1) bütçesi içerisinde özel bir tertibe yeteri kadar ödenek konulur.
MİT Müsteşarlığı için konulan ödeneğin mali yıl içerisinde hizmete kafi gelmemesi halinde ihtiyaç duyulan ödenek Maliye Bakanlığınca öncelikle karşılanır.
MİT e tahsis edilen ödeneklerin ita amiri MİT Müsteşarıdır.
MİT Müsteşarı bu yetkisini yazılı olarak devredebilir.
MİT Müsteşarlığı için Cumhurbaşkanlığı (1) bütçesine konulan ödenekler, Yasama Organının ilgili komisyonunda gizli bir oturumda görüşülerek karara bağlanır.
MİT Müsteşarlığı bütçesinin hazırlanması ile harcama esas ve usulleri yönetmelikle belirlenir.
(1) Başbakanlık İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/67 md. ile Aynen Kabul] Cumhurbaşkanlığı şeklinde değişmiştir.
İKİNCİ KISIM
Kadro, Personel ve Mali Hükümler
İKİNCİ BÖLÜM
Mali Hükümler
Madde 0021: Gizli hizmet giderleri
MİT Müsteşarı gizli hizmet giderlerinin hizmetin gereklerine göre harcanmasından Cumhurbaşkanına (1) karşı sorumludur.
(1) Başbakana İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/68 md. ile Aynen Kabul] Cumhurbaşkanına şeklinde değişmiştir.
İKİNCİ KISIM
Kadro, Personel ve Mali Hükümler
İKİNCİ BÖLÜM
Mali Hükümler
Madde 0022: Bütçe uygulaması
MİT Müsteşarlığının harcamaları, 1050 sayılı Muhasebei Umumiye Kanunu ile 2886 sayılı Devlet İhale Kanunu ve bunların ek ve değişikliklerine tabi değildir.
Bu konularda takip edilecek usul ve esaslar yönetmelikle tespit edilir.
İKİNCİ KISIM
Kadro, Personel ve Mali Hükümler
İKİNCİ BÖLÜM
Mali Hükümler
Madde 0023: Döviz tahsisi ve muafiyetler
MİT Müsteşarlığınca yurt dışından sağlanacak her türlü silah, araç, gereç ve malzeme için acil ve zorunlu hallerde normal ithal kotası dışında öncelikle döviz tahsisi yapılır. Bu silah, araç, gereç ve malzemeler her ne yolla sağlanırsa sağlansın gümrük ve her türlü vergi, resim ve harçlardan muaftır.
İKİNCİ KISIM
Kadro, Personel ve Mali Hükümler
İKİNCİ BÖLÜM
Mali Hükümler
Madde 0024: Taşıt alımı
MİT Müsteşarlığı 237 sayılı Taşıt Kanununun 4, 5 ve 6 ncı maddelerine tabi değildir.
Aynı Kanunun 10 uncu maddesi uyarınca gerek yurt içinden ve gerekse yurt dışından alınacak araçların cins ve miktarı ile nereden alınacağı Cumhurbaşkanının (1) onayı ile tespit edilir.
(1) Başbakanın İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/69 md. ile Aynen Kabul] Cumhurbaşkanının şeklinde değişmiştir.
ÜÇÜNCÜ KISIM
Çeşitli Hükümler
Madde 0025: Silah taşıma
(Madde 26.04.2014 tarih ve 28983 sayılı Resmi Gazetede yayımlanan 6532 Sayılı Kanunla Değişmiştir.)
MİT mensupları ile emeklileri, demirbaş silahları ve zatî silahlarını MİT Müsteşarlığı kayıtlarına geçirilmek ve MİT Müsteşarlığınca verilen belgelere işlenmek kaydıyla, meskûn mahaller dâhil her yerde taşıyabilirler. Bu suretle düzenlenen belgeler taşıma izni belgesi yerine geçer.
ÜÇÜNCÜ KISIM
Çeşitli Hükümler
Madde 0026: Soruşturma izni ve yargılama(*)
(Madde Başlığıyla beraber 18.02.2012 tarih ve 28208 sayılı Resmi Gazetede yayımlanan Kanun ile Değişmiştir.)
MİT mensuplarının veya belirli bir görevi ifa etmek üzere kamu görevlileri arasından Cumhurbaşkanı veya Başbakan (2) tarafından görevlendirilenlerin; görevlerini yerine getirirken, görevin niteliğinden doğan veya görevin ifası sırasında işledikleri iddia olunan suçlardan dolayı ya da 5271 sayılı Kanunun 250 nci maddesinin birinci fıkrasına göre kurulan ağır ceza mahkemelerinin görev alanına giren suçları işledikleri iddiasıyla haklarında soruşturma yapılması Cumhurbaşkanının (2) iznine bağlıdır.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Cumhuriyet savcıları, MİT görev ve faaliyetleri ile mensuplarına ilişkin herhangi bir ihbar veya şikâyet aldıklarında veya böyle bir durumu öğrendiklerinde MİT Müsteşarlığına bildirirler. MİT Müsteşarlığının, konunun görev ve faaliyetlerine ilişkin olduğunu belirtmesi veya belgelendirmesi hâlinde adli yönden başkaca bir işlem yapılmaz ve herhangi bir koruma tedbiri uygulanmaz. Ancak birinci fıkra hükümlerine göre işlem yapılabilir.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) İsimsiz, imzasız, adressiz yahut takma adla yapıldığı anlaşılan ya da belli bir olayı ve nedeni içermeyen, delilleri ve dayanakları gösterilmeyen ihbar ve şikâyetler, Cumhuriyet savcılarınca işleme konulmaz.
(Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/70 md. ile Aynen Kabul] Değişmiştir.) MİT Müsteşarı hakkında soruşturma yapılması Cumhurbaşkanının iznine bağlıdır. Soruşturma izni verilmesi veya verilmemesi kararlarına karşı on gün içinde Danıştay Birinci Dairesine itiraz edilebilir. İtirazlar öncelikle incelenir ve en geç üç ay içinde karara bağlanır. Verilen kararlar kesindir. İzin verilmesi üzerine soruşturma Yargıtay Cumhuriyet Başsavcısı tarafından yapılır. Hakim kararı gerektiren işlemlere dair Yargıtay Cumhuriyet Başsavcılığının talepleri ile kovuşturmaya yer olmadığına dair kararlara yapılan itirazlar hakkında, soruşturma konusu suçların en ağırına bakmakla görevli Yargıtay ceza dairesini numara itibarıyla izleyen ceza dairesi başkanı tarafından karar verilir, Suçun son numaralı ceza dairesinin görevine girmesi halinde talebi inceleme yetkisi Birinci Ceza Dairesi Başkanına aittir. Hakim kararı gerektiren işlemlerde Başkanın verdiği kararlara karşı yapılan itirazı numara itibarıyla izleyen ceza dairesi başkanı inceler. Son numaralı daire başkanının kararı Birinci Ceza Dairesi Başkanı tarafından incelenir. İddianame hazırlanması halinde kovuşturma Yargıtay ilgili ceza dairesince yapılır.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Aynı konuya ilişkin yeni ve somut bir delil ortaya çıkmadan yeniden soruşturma yapılamaz.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) MİT mensupları ile istihbarat hizmetlerine yardımları tevsik edilenler ve bunların eş, çocuk, ana, baba ve kardeşleri MİT Müsteşarının onayıyla 12/4/1991 tarihli ve 3713 sayılı Terörle Mücadele Kanununda yer alan koruma tedbirlerinden yararlandırılabilir.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) MİT mensuplarının görevlerini yerine getirirken, görevin niteliği gereği veya görevin ifası sebebiyle diğer kişilere vermiş oldukları zararlar idare tarafından tazmin edilir. Tazmin, zararın göreve ilişkin bir husustan doğması ve ilgili personelin kasıt veya ağır kusurunun bulunmaması hâlinde rücu işlemine konu edilmez.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Türk vatandaşları hariç olmak üzere, tutuklu veya hükümlü bulunanlar, millî güvenliğin veya ülke menfaatlerinin gerektirdiği hâllerde Dışişleri Bakanının talebi üzerine, Adalet Bakanının teklifi ve Başbakanın onayı ile başka bir ülkeye iade edilebilir veya başka bir ülkede tutuklu ve hükümlü bulunanlar ile takas edilebilir. (1)
(Fıkra 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/70 md. ile Aynen Kabul] Eklenmiştir) Türk vatandaşları hariç olmak üzere tutuklu veya hükümlü bulunanlar; ırkı, etnik kökeni, dini, vatandaşlığı nedeniyle cezalandırılmayacağı, onur kırıcı ceza veya muameleye tabi tutulmayacağı ya da işkence ve kötü muameleye maruz kalmayacağına ilişkin güvenceler bulunması kaydıyla, milli güvenliğin veya ülke menfaatlerinin gerektirdiği hallerde Dışişleri Bakanının talebi üzerine Adalet Bakanının teklifi ve Cumhurbaşkanının onayı ile başka bir ülkeye iade edilebilir veya başka bir ülkede tutuklu ya da hükümlü bulunanlar ile takas edilebilir.
(*) Soruşturma izni Şeklinde ki Madde Başlığı 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun ile Görüldüğü şekilde değişmiştir.
(1) (01.03.2016 tarih ve 29640 sayılı Resmi Gazetede yayımlanan 30/12/2015 Tarihli ve E: 2014/122, K: 2015/123 Sayılı Anayasa Mahkemesi Kararı ile 6532 sayılı Kanun ile eklenen 8. fıkra 6 ay sonra (01.09.2016) yürürlüğe girmek üzere iptal edilmiştir.)
(2) Başbakan İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/70 md. ile Aynen Kabul] Cumhurbaşkanı veya Başbakan şeklinde ve Başbakanın İbaresi Cumhurbaşkanının şeklinde değişmiştir.
ÜÇÜNCÜ KISIM
Çeşitli Hükümler
Madde 0027: Cezai hükümler
(Madde 26.04.2014 tarih ve 28983 sayılı Resmi Gazetede yayımlanan 6532 Sayılı Kanunla Değişmiştir.)
Millî İstihbarat Teşkilatının görev ve faaliyetlerine ilişkin bilgi ve belgeleri, yetkisiz olarak alan, temin eden, çalan, sahte olarak üreten, bunlar üzerinde sahtecilik yapan ve bunları yok eden kişiye dört yıldan on yıla kadar hapis cezası verilir.
MİT mensupları ve ailelerinin kimliklerini makam, görev ve faaliyetlerini (1) herhangi bir yolla ifşa edenler ile MİT mensuplarının kimliklerini sahte olarak düzenleyen veya değiştiren ya da bu sahte belgeleri kullananlara üç yıldan yedi yıla kadar hapis cezası verilir.
Birinci ve ikinci fıkra kapsamındaki bilgi ve belgelerin; radyo, televizyon, internet, sosyal medya, gazete, dergi, kitap ve diğer tüm medya araçları ile her türlü yazılı, görsel, işitsel ve elektronik kitle iletişim araçları vasıtasıyla yayımlanması, yayılması veya açıklanması hâlinde; 9/6/2004 tarihli ve 5187 sayılı Basın Kanununun 11 inci maddesi ile 4/5/2007 tarihli ve 5651 sayılı İnternet Ortamında Yapılan Yayınların Düzenlenmesi ve Bu Yayınlar Yoluyla İşlenen Suçlarla Mücadele Edilmesi Hakkında Kanunun 4 üncü ve 6 ncı maddeleri hükümlerine göre sorumlulukları belirlenenler ile bunları yayanlar hakkında üç yıldan dokuz yıla kadar hapis cezası verilir.
Bu Kanun kapsamındaki görev ve yetkilerin kullanılmasını engelleyenlere üç yıldan beş yıla kadar, ihmal veya suistimal suretiyle önleyenlerle yükümlülüklerini yerine getirmeyenlere iki yıldan dört yıla kadar hapis cezası verilir.
Söz konusu fiillerin MİT mensuplarınca işlenmesi hâlinde verilecek ceza üçte biri oranına kadar artırılır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/47 md. ile Aynen Kabul] Eklenmiştir) İstifa işlemleri tamamlanmadan görev yerini terk eden, görev yerinden veya görevi icabı bulunmak zorunda olduğu yerden izinsiz veya mazeretsiz olarak kesintisiz on gün süreyle ayrılan MİT personeli, yürütülecek idari soruşturma sonucuna göre Devlet memurluğundan çıkarılır. Bu kişilere iki yıldan dört yıla kadar hapis cezası verilir.
(1) Altı Çizili İbare 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/71 md. ile Aynen Kabul] eklenmiştir.
ÜÇÜNCÜ KISIM
Çeşitli Hükümler
Madde 0028: Taleplerin karşılanması
(Madde 26.04.2014 tarih ve 28983 sayılı Resmi Gazetede yayımlanan 6532 Sayılı Kanunla Değişmiştir.)
Bu Kanunda MİT'e verilen görev ve yetkiler çerçevesinde yapılan her türlü talep öncelikli olarak yerine getirilir, bu talepleri yerine getirenlerin hukuki ve cezai sorumluluğu doğmaz. Bu Kanun ile diğer kanunlarda aynı konuyu düzenleyen farklı hükümler bulunması hâlinde bu Kanun hükümleri uygulanır.
ÜÇÜNCÜ KISIM
Çeşitli Hükümler
Madde 0029: Tanıklık
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/72 md. ile Aynen Kabul] Değişmiştir.)
Devletin çıkarlarının veya görevin gizliliğinin zorunlu kıldığı hâllerde MİT mensuplarının ve MİT te görev yapmış olanların tanıklığı MİT Müsteşarının, MİT Müsteşarının tanıklığı ise Cumhurbaşkanının iznine bağlıdır.
ÜÇÜNCÜ KISIM
Çeşitli Hükümler
Madde 0030: İstisna
Milli İstihbarat Teşkilatı merkez ve taşra kuruluşları ve personeli, Bakanlıkların Kuruluş ve Görev Esasları Hakkındaki Kanunun kapsamı dışındadır.
Milli İstihbarat Teşkilatında çalışan tabiplere Bazı Sağlık Personelinin Devlet Hizmeti Yükümlülüğüne Dair 21.08.1981 tarih ve 2514 sayılı Kanun hükümleri uygulanmaz. Ancak bunlardan pratisyen tabiplerin 4 yıl, uzman tabiplerin 4 yıl süre ile MİT de sürekli çalışmaları şarttır.
(Fıkra 26.04.2014 tarih ve 28983 sayılı Resmi Gazetede yayımlanan 6532 Sayılı Kanun ile Eklenmiştir) Kamu kurum ve kuruluşları ile diğer kurum ve kuruluşlar, bu Kanunda yazılı görevlerin yerine getirilmesi sırasında ihtiyaç duyulan hâllerde, kullanımlarında bulunan her türlü malzeme, ekipman, teçhizat ve cihazı, diğer kanunların bu konudaki düzenlemelerine bakılmaksızın MİT'e geçici olarak tahsis edebilir veya bedelsiz devredebilirler.
(Fıkra 31.07.2018 tarih ve 30495 sayılı Resmi Gazetede yayımlanan 7145 Sayılı Kanunun 10. Maddesi ile Eklenmiştir) MİT'in tarafı olduğu hukuk uyuşmazlıklarında, dava şartı olarak öngörülen arabuluculuk dâhil, arabuluculuk usulü uygulanmaz.
(Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
ÜÇÜNCÜ KISIM
Çeşitli Hükümler
Madde 0031: Fiili hizmet zammı
MİT fiili kadrosuna dahil olup, halen çalışan memurların teşkilatta geçen hizmet sürelerine, görevlerine intisap tarihinden başlamak üzere, 5434 sayılı Kanunun 32 nci maddesine göre yılda üç aylık fiili hizmet zammı eklenir.
ÜÇÜNCÜ KISIM
Çeşitli Hükümler
Madde 0032: Yönetmelikler
Bu Kanunun muhtelif maddelerinde çıkarılması öngörülen yönetmelikler, Cumhurbaşkanı (1) tarafından onaylanmak suretiyle yürürlüğe konulur. Bu yönetmelikler Resmi Gazete de yayımlanmaz.
(1) Kanunun yayımı tarihinden itibaren en geç altı ay içinde MİT Müsteşarlığınca hazırlanarak Başbakan İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/73 md. ile Aynen Kabul] Cumhurbaşkanı şeklinde değişmiştir.
ÜÇÜNCÜ KISIM
Çeşitli Hükümler
Madde 0033: Yürürlükten kaldırma
644 sayılı Milli İstihbarat Teşkilatı Kanunu ile ek ve değişikleri yürürlükten kaldırılmıştır.
ÜÇÜNCÜ KISIM
Çeşitli Hükümler
Geçici Madde 0001:
Bu Kanun yürürlüğe girdiği tarihte Milli İstihbarat Teşkilatının kuruluşu yeniden düzenlenir. Bu kuruluşa uygun şekilde yeniden kadrolar alınır.
Bu kadroların alınması ve atamaların yapılması tarihine kadar geçecek süre zarfında eski kadrolar yürürlükte kalır ve bu kadrolara istinaden ödemelere devam edilir.
Kanunun yürürlüğe girdiği tarihte Milli İstihbarat Hizmetleri Sınıfı personelinin memuriyet statülerinin gerçekleşmesi için alınmış bulunan her türlü onay bir defaya mahsus olmak üzere bu durumdaki personel için geçerli sayılır.
ÜÇÜNCÜ KISIM
Çeşitli Hükümler
Geçici Madde 0002:
Milli İstihbarat Teşkilatı personelinin, geçmiş yıllar için 31 inci maddeye göre fiili hizmet sürelerine eklenecek fiili hizmet zamları, ilave edilecek müddet hangi yıl için hesaplanmışsa o yılın emekli keseneği ve kurum karşılıkları ile aylık tutarına göre, kurumca tahakkuk ettirilir.
ÜÇÜNCÜ KISIM
Çeşitli Hükümler
Geçici Madde 0003:
Bu Kanunda öngörülen yönetmelikler yürürlüğe konuluncaya kadar 644 sayılı Kanun uyarınca çıkarılmış olan talimatların bu Kanuna aykırı olmayan hükümlerinin uygulanmasına devam olunur.
ÜÇÜNCÜ KISIM
Çeşitli Hükümler
Geçici Madde 0004 :
(Madde 18.02.2012 Tarih ve 28208 Sayılı Resmi Gazetede Yayımlanan 6278 Sayılı Kanunun 2. Maddesi ile eklenmiştir.)
Bu Kanunun yürürlüğe girdiği tarih itibarıyla hâlen devam eden soruşturma ve kovuşturmalar hakkında da 26 ncı madde hükümleri uygulanır.
ÜÇÜNCÜ KISIM
Çeşitli Hükümler
Geçici Madde 0005 :
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/74 md. ile Aynen Kabul] eklenmiştir.)
Bu maddenin yürürlüğe girdiği tarihten önce;
a) 32 nci madde, 657 sayılı Kanunun 80 inci maddesi, 3238 sayılı Kanunun 10 uncu maddesinin ikinci fıkrası ile 6136 sayılı Kanunun ek 6 nci maddesi uyarınca Başbakan onayı ile yürürlüğe konulan yönetmeliklerin,
b) Başbakan tarafından 657 sayılı Kanunun 43 üncü maddesi uyarınca belirlenen ek gösterge rakamları, 152 nci maddesi uyarınca belirlenen zam ve tazminatlar ve ek 29 uncu maddesi uyarınca belirlenen kadro karşılığı sözleşmeli personel çalıştırılmasına ilişkin usul ve esasların,
yeni bir düzenleme yapılıncaya kadar uygulanmasına devam olunur,
Diğer mevzuatta Milli İstihbarat Teşkilatı Müsteşarlığı ile ilgili olarak Başbakana yapılmış olan atıflar Cumhurbaşkanına yapılmış sayılır.
ÜÇÜNCÜ KISIM
Çeşitli Hükümler
Madde 0034: Yürürlük
Bu Kanun 1 Ocak 1984 tarihinde yürürlüğe girer.
ÜÇÜNCÜ KISIM
Çeşitli Hükümler
Madde 0035: Yürütme
Bu Kanunun hükümlerini Bakanlar Kurulu yürütür.
ÜÇÜNCÜ KISIM
Çeşitli Hükümler
Ek Madde 0001:
( Madde 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun ile Eklenmiştir.)
Millî İstihbarat Teşkilatı uhdesindeki istihbari nitelikteki bilgi, belge, veri ve kayıtlar ile yapılan analizler, Türk Ceza Kanununun İkinci Kitap Dördüncü Kısım Yedinci Bölümünde yer alan suçlar hariç olmak üzere, adli mercilerce istenemez.
6 ncı maddenin birinci fıkrasının (e) bendine göre kimlikleri değiştirilenler, MİT'in görev ve faaliyetlerine yardımcı olanlar veya istihbarat hizmetlerinde istifade edilenler, kamu görevlisi olup olmadıklarına bakılmaksızın; görev, faaliyet ve yardımları sebebiyle sorumlu tutulamaz.
Teşkilat uhdesindeki bilgi ve belgelerin gizlilik derecelerinin ve sürelerinin tespit edilmesine, birim ve kısımlara ayrılmasına, kullanıma veya paylaşıma açılmasına ve bunların akademik çalışmalar ile her türlü yayın ve edebî eserde kullanılmasına Müsteşar tarafından oluşturulacak bir Komisyonca karar verilir.
ÜÇÜNCÜ KISIM
Çeşitli Hükümler
Ek Madde 0002:
( Madde 26.04.2014 Tarih ve 28983 Sayılı Resmi Gazetede Yayımlanan 6532 Sayılı Kanun ile Eklenmiştir.)
Bu maddede belirtilen görevleri yerine getirmek üzere, Türkiye Büyük Millet Meclisi bünyesinde Güvenlik ve İstihbarat Komisyonu kurulmuştur.
MİT Müsteşarlığı tarafından yürütülen Devlet istihbarat hizmetleri ile Emniyet Genel Müdürlüğü, Jandarma Genel Komutanlığı ve Mali Suçları Araştırma Kurulu Başkanlığı tarafından görevleri gereği yürütülen güvenlik faaliyetlerine ve istihbari nitelikteki faaliyetlere ilişkin olarak İçişleri Bakanlığı, Maliye Bakanlığı ve MİT Müsteşarlığınca hazırlanacak yıllık raporlar Başbakanlığa gönderilir. Başbakanlıkça bu raporlar üzerine hazırlanacak yıllık rapor mart ayı içinde Güvenlik ve İstihbarat Komisyonuna sunulur. Komisyon, incelemelerini ve görüşmelerini raporun kendisine intikalinden itibaren doksan gün içinde tamamlar ve hazırlayacağı raporu bu süre içinde Türkiye Büyük Millet Meclisi Başkanlığına sunar.
Komisyonun üye sayısı on yedidir. Üye dağılımı siyasi parti gruplarının parti grupları toplam sayısı içindeki yüzde oranlarına göre yapılır.
Komisyonun görevleri şunlardır:
a) Millî güvenliğe ilişkin konularda görüş ve öneriler sunmak
b) Güvenlik ve istihbarat konularında uluslararası alanda kabul gören gelişmeleri izlemek
c) Kendi faaliyetlerine ilişkin rapor hazırlamak
d) Güvenlik ve istihbarat hizmetleri sırasında elde edilen kişisel verilerin güvenliğini ve bireyin hak ve özgürlüklerini koruyucu öneriler geliştirmek
Komisyon görüşmeleri kapalı oturumla yapılır. Kapalı oturumda Komisyon üyeleri, ilgili bakanlar, görevli hükümet temsilcileri ve Komisyonda görev yapan yasama uzmanları ile stenograflardan başkası bulunamaz.
Komisyon çalışmalarına ilişkin bilgi ve belgelerin saklanmasında ve korunmasında gizlilik esastır. Komisyon görüşmelerine katılanlar ile bu görüşmelere herhangi bir suretle vâkıf olanlar, Komisyon çalışmaları ve görüşülen konular hakkında hiçbir açıklama yapamaz ve bunları sır olarak saklamakla yükümlüdür.
Komisyon tarafından hazırlanan raporları ve bunların eklerini taşıyan, çoğaltan, teslim alanlar da dâhil olmak üzere tüm görevliler, bu raporların ve eklerinin korunması için gereken dikkat ve özeni göstermek zorundadır.
İlgili kurumlar ve Başbakanlıkça hazırlanacak raporlarda, Komisyon raporlarında ve bunların ekleri ile Komisyon tutanaklarında, Devlet sırrı niteliğindeki bilgi ve belgelere yer verilmez.
Komisyonun çalışma usul ve esaslarına ilişkin olarak bu maddede hüküm bulunmayan hâllerde Türkiye Büyük Millet Meclisi İçtüzüğü hükümleri uygulanır.
İlgili kurumlar ve Başbakanlıkça hazırlanacak raporların hazırlanmasına ve kapsamına ilişkin usul ve esaslar Bakanlar Kurulu kararıyla yürürlüğe konulacak yönetmelikle belirlenir.
ÜÇÜNCÜ KISIM
Çeşitli Hükümler
Ek Madde 0003:
(Madde 09.02.2023 tarih ve 32099 sayılı Resmi Gazetede yayımlanan 7437 Sayılı Kanunun 7. Maddesi ile Eklenmiştir)
MİT bünyesinde; Milli İstihbarat Akademisi adıyla, istihbarat ve milli güvenlik ile ilgili alanlarda lisansüstü eğitim-öğretim, bilimsel araştırma ve yayın yapmak üzere bir yükseköğretim kurumu kurulmuştur.
Milli İstihbarat Akademisinin akademik ve idari teşkilatlanması, çalışma usul ve esasları ile diğer hususlar, MİT tarafından hazırlanan ve Cumhurbaşkanı tarafından onaylanan yönetmelikle belirlenir.
Yükleyen: yasinuzunoglu
