4737 sayılı Endüstri Bölgeleri Kanunu (Endüstri Bölgeleri Kanunu ve Organize Sanayi Bölgeleri Kanununda Değişiklik Yapılması Hakkında Kanun)
Yayımlandığı Resmî Gazete Tarihi: 19.01.2002
Yayımlandığı Resmî Gazete Sayısı: 24645
Kabul Tarihi	09.01.2002
Madde 0001: Amaç ve kapsam
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 75. maddesi ile Değişmiştir.)
Bu Kanunun amacı endüstri bölgelerinin kurulması, yönetim ve işletilmesine ilişkin esasları düzenlemektir.
Bu Kanun, Endüstri Bölgeleri Koordinasyon Kurulunun oluşumunu, (1) endüstri bölgelerinin kuruluşu ve ilânını, yatırım izni sürecini, teşvik tedbirlerini ve yönetici şirketin görev ve yetkilerini belirleyen hükümleri kapsar.
(1) Üstü Çizili İbare 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile madde metninden çıkarılmıştır.
Madde 0001/A : Tanımlar
(Madde 01.07.2004 tarih ve 25509 sayılı Resmi Gazetede yayımlanan 5195 sayılı Kanun ile eklenmiştir.)
Bu Kanunda geçen;
a)  (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 76. maddesi ile Değişmiştir.) Bakanlık: Bilim, (1) Sanayi ve Teknoloji Bakanlığını,
b)  (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 76. maddesi ile Değişmiştir.) Endüstri bölgesi: Ülke ekonomisini uluslararası rekabet edebilir bir yapıya kavuşturmak, teknoloji transferini sağlamak, üretim ve istihdamı artırmak, yabancı sermaye girişini hızlandırmak ve özellikle üretim maliyetleri açısından büyük ölçekli yatırımlar için uygun sanayi alanı oluşturmak üzere bu Kanun uyarınca kurulacak üretim bölgelerini,
c)  (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 76. maddesi ile Değişmiştir.) Katılım payı: Yönetici şirketi tarafından bölgenin yönetilmesi ve işletilmesi için gereken harcamaları karşılamak üzere bölgede faaliyette bulunan yatırımcılardan alınacak bedeli,
d)  (Bent 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 1. Maddesi ile Yürürlükten Kaldırılmıştır.)
e) Çevresel Etki Değerlendirmesi (ÇED) Raporu: 2872 sayılı Çevre Kanunu uyarınca hazırlanması gereken raporu,
f) Sağlık koruma bandı: 1593 sayılı Umumi Hıfzıssıhha Kanunu gereği, endüstri bölgesi mülkiyet sınırları içinde bırakılması gereken yapılaşmaya kapalı alanı,
g)  (Bent 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 76. maddesi ile Değişmiştir.) Yönetici şirket: Bu Kanuna uygun ve anonim şirket olarak kurulan, bölgenin yönetimi ve işletilmesinden sorumlu şirketi,
İfade eder.
(1) Üstü Çizili İbare 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 1. Maddesi ile madde metninden çıkarılmıştır.
Madde 0002: Endüstri Bölgeleri Koordinasyon Kurulu
(Madde 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 198. Maddesi ile Yürürlükten Kaldırılmıştır.)
Madde 0003: Endüstri bölgelerinin kuruluşu ve ilânı
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 77. maddesi ile Değişmiştir.)
Bakanlık, kurum ve kuruluşların veya yönetici şirketin başvurusuna istinaden veya resen yer seçimi yapmak suretiyle endüstri bölgelerinin kurulması veya kurulu bölgelere ilave alan (2)(3) önerisinde bulunabilir. Bakanlıkça belirlenen alanlarda (2), Cumhurbaşkanınca (1) endüstri bölgelerinin kurulmasına veya alan ilavesine (2)(3) izin verilebilir. Belirlenen alanların Cumhurbaşkanlığına (1) (1)(2) sunulmasından önce yönetici şirketin kurulmuş olması zorunludur. Endüstri bölgelerinin kurulmasına ilişkin Cumhurbaşkanı (1) kararları Resmî Gazetede yayımlanır.  (Cümle 24.07.2025 tarih ve 32965 sayılı Resmi Gazetede yayımlanan 7555 Sayılı Kanunun 12. Maddesi ile Değişmiştir.) Endüstri bölgelerine yeni alanların ilave edilmesi ya da endüstri bölgelerinden alanların çıkarılmasına Bakanlıkça karar verilir ve buna ilişkin karar Resmî Gazete de yayımlanır. (Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Eklenmiştir) Yenilenebilir enerji kaynak alanı (YEKA) olarak ilan edilen alanlarda, Bakanlığın önerisi ve Enerji ve Tabii Kaynaklar Bakanlığının uygun görüşü ile Bakanlıkça tekrar yer seçimi yapılmadan Cumhurbaşkanınca yenilenebilir enerji üretimine yönelik endüstri bölgelerinin kurulmasına izin verilebilir. Endüstri bölgesi olarak belirlenen alanlar hiçbir şekilde başka amaçlarla kullanılamaz. Bu husus tapu kütüğüne şerh edilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Değişmiştir.) Endüstri bölgesi olarak ilan edilen alanlardaki araziler 4/11/1983 tarihli ve 2942 sayılı Kamulaştırma Kanunu hükümleri uyarınca Bakanlıkça kamulaştırılarak Hazine adına tescil edilir ve Çevre, Şehircilik ve İklim Değişikliği Bakanlığı tarafından endüstri bölgesi olarak kullanılmak üzere Bakanlığa tahsis edilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Eklenmiştir) Endüstri bölgesinin yatırıma hazır hâle getirilmesi için gerekli kamulaştırma bedeli ve etüt, harita, plân, proje dâhil altyapı ile ilgili tüm giderler öncelikle yönetici şirket ve/veya yatırımcılar tarafından veya Bakanlık bütçesine bu amaçla konulacak ödenekten karşılanır. Kamulaştırma bedeli yönetici şirket tarafından karşılanmış ise 4 üncü maddenin ikinci fıkrasına göre işlem yapılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Yürürlükten Kaldırılmıştır.)
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Yürürlükten Kaldırılmıştır.)
Hazine arazilerinin tescili ve bu araziler üzerinde irtifak hakkı tesis işlemlerine ilişkin belgelere ait liste ve listeyle ilgili açıklamalar Bakanlıkça Sayıştay'a altı aylık dönemler hâlinde gönderilir.
Endüstri bölgelerinin yönetimi ve işletilmesi, yönetici şirket tarafından yürütülür.
Bölge sınırları içerisinde tek bir yatırımcı var ise yatırımcı firma yönetici şirket olarak kabul edilir.
Endüstri bölgesindeki yatırım faaliyetleri, bölgenin sevk ve idaresi ile ilgili iş ve işlemler, Bakanlığın denetimine tabidir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile Yürürlükten Kaldırılmıştır.)
(1) Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile Cumhurbaşkanınca şeklinde ve Bakanlar Kuruluna İbaresi Cumhurbaşkanına şeklinde ve Bakanlar Kurulu İbaresi Cumhurbaşkanı şeklinde değişmiştir.
(2) 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 2. Maddesi ile birinci fıkranın birinci cümlesine kurulması ibaresinden sonra gelmek üzere veya kurulu bölgelere ilave alan ibaresi eklenmiş, ikinci cümlesinde yer alan Bakanlığın önerisi üzerine Kurulca belirlenen yerlerde ibaresi Bakanlıkça belirlenen alanlarda şeklinde değiştirilmiş, cümlede yer alan kurulmasına ibaresinden sonra gelmek üzere veya alan ilavesine ibaresi eklenmiş, üçüncü cümlesinde yer alan Kurul kararının Cumhurbaşkanına ibaresi Belirlenen alanların Cumhurbaşkanlığına şeklinde değiştirilmiştir.
(3) Üstü Çizili İbare 24.07.2025 tarih ve 32965 sayılı Resmi Gazetede yayımlanan 7555 Sayılı Kanunun 12. Maddesi ile madde metninden çıkarılmıştır.
Madde 0003/A : Yatırım izni
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 78. maddesi ile Değişmiştir.)
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile Değişmiştir.) Endüstri bölgelerinde yatırım yapmak isteyen yerli ve yabancı gerçek ve tüzel kişilerin Bakanlığa veya yönetici şirkete başvurusu üzerine, yönetmelikte düzenlenen esaslar çerçevesinde yönetici şirket ve Bakanlık tarafından belirlenen yatırımcılara, Bakanlıkça ön yer tahsisi yapılır.
ÇED mevzuatına tabi faaliyetlerden ÇED Olumlu kararı veya ÇED Gerekli Değildir kararı verilerek yatırımı kabul edilen faaliyetler hakkında gerekli izin, onay ve ruhsatlar verilmeden önce başvuruda bulunan yatırımcının yatırımda kullanacağı sabit yatırım tutarının binde beşini geçmemek üzere Cumhurbaşkanınca (1) belirlenen oran dâhilinde hesaplanan tutarı, Bakanlık Merkez Saymanlık Müdürlüğü hesabına yatırması zorunludur. Bakanlık Merkez Saymanlığınca tahsil edilen bu tutar bütçeye gelir kaydedilir. Bu tutar özel endüstri bölgelerindeki yatırımcılardan alınmaz.
(1. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile Yürürlükten Kaldırılmıştır.) ÇED Olumlu kararı veya ÇED Gerekli Değildir kararı verilen faaliyetler hakkında, ilgili kurumlarca başkaca hiçbir işleme gerek kalmaksızın on beş gün içinde gerekli diğer tüm ruhsat, izin ve onaylar verilir.  (3. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile Yürürlükten Kaldırılmıştır.)
Yatırımcının bu maddede düzenlenen yükümlülüklerini yerine getirmesini takiben, Bakanlığın uygun görüşü üzerine yatırımcı lehine bağımsız ve sürekli nitelikte (2) (1) irtifak hakkı tesis edilir veya kullanma izni verilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile Eklenmiştir) Yatırımcı irtifak hakkı veya kullanma izni verilmesinden itibaren yönetmelikte belirlenen süre ve esaslar çerçevesinde en geç beş yıl içerisinde yatırımını tamamlamakla yükümlüdür. Verilen sürede yatırımın gerçekleşmemesi durumunda gecikmenin gerekçeleri Bakanlıkça değerlendirilir ve gerekirse bu süre bir yıl uzatılabilir. Verilen ek süre içinde yatırımın gerçekleşmemesi hâlinde Bakanlığın talebi üzerine Çevre, Şehircilik ve İklim Değişikliği Bakanlığınca irtifak hakkı tesisi veya kullanma izni sözleşmesi feshedilir
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile Değişmiştir.) Atık suları ilgili deşarj standartlarında arıtarak belediye altyapısına veren endüstri bölgelerinden, belediyelerce atık su uzaklaştırma bedeli alınmaz.
(1) Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile Cumhurbaşkanınca şeklinde değişmiştir.
(2) Altı Çizili İbareler 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 3. Maddesi ile eklenmiştir.
Madde 0003/B : ÇED süreci
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 4. Maddesi ile Yürürlükten Kaldırılmıştır.)
Madde 0004: Teşvik tedbirleri ve mülkiyet (*)
Endüstri bölgelerinde yer alan (2) yatırımlara yatırım teşvik kararnamesi çerçevesinde hangi teşviklerin verileceği ve verilecek tüm teşviklerin hangi yatırımlara ne şekilde ve ne ölçüde uygulanacağı hususlarında Cumhurbaşkanı (1) yetkilidir. (Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Eklenmiştir) Endüstri bölgelerinde yer alan yatırımlara ilişkin olarak Cumhurbaşkanınca ek teşvikler belirlenebilir.
Endüstri bölgeleri içinde kalan özel mülkiyet konusu arazi ve arsaların yatırım faaliyetlerine tahsisi amacıyla, 2942 sayılı Kamulaştırma Kanununun 27 nci maddesi hükümlerine göre acele kamulaştırma yapılabilir. Bu şekilde kamulaştırılan taşınmaz mallar, tapuda Hazine adına tescil edilir.  (3. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Değişmiştir.) Bakanlıkça, kamulaştırılan bu taşınmaz malların kamulaştırma bedelleri Bakanlığın bütçesinden karşılanmış ise, bu taşınmaz mallar üzerinde sözleşmesinde belirtilen süre kadar yönetici şirket ve/veya yatırımcılar lehine bedeli karşılığında, kamulaştırma bedeli yönetici şirket ve/veya yatırımcılar tarafından karşılanmış ise yönetici şirket ve/veya yatırımcılar lehine bedelsiz olarak bağımsız ve sürekli irtifak hakkı tesis edilebilir. (4. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Değişmiştir.) İrtifak haklarına ilişkin tüm işlemler Çevre, Şehircilik ve İklim Değişikliği Bakanlığınca yapılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Eklenmiştir) Endüstri bölgelerinde; Hazine adına tescilli taşınmazlar ile bedeli Bakanlığın bütçesinden karşılanmak suretiyle kamulaştırılarak Hazine adına tescil edilen taşınmazlardan yatırımcılar lehine irtifak hakkı tesis edilenler, yatırımın tamamlanması şartıyla ve yatırımcının talep etmesi durumunda Bakanlığın uygun görüşü üzerine Çevre, Şehircilik ve İklim Değişikliği Bakanlığınca yatırımcıya üzerindeki muhdesatın bedeli alınmaksızın rayiç bedel üzerinden doğrudan satılabilir. Kamulaştırma bedeli yatırımcılar tarafından karşılanmak suretiyle kamulaştırılarak Hazine adına tescil edilen taşınmazlardan yatırımcılar lehine irtifak hakkı tesis edilenlerin mülkiyeti ise, yatırımın tamamlanması şartıyla ve yatırımcının talep etmesi durumunda Bakanlığın uygun görüşü üzerine Çevre, Şehircilik ve İklim Değişikliği Bakanlığınca yatırımcıya bedelsiz olarak devredilebilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Eklenmiştir) Altyapı harcamalarının yönetici şirket tarafından karşılandığı bölgelerde, Hazine adına tescilli taşınmazlar ile bedeli Bakanlığın bütçesinden karşılanmak suretiyle kamulaştırılarak Hazine adına tescil edilen taşınmazlar, altyapının tamamlanması şartıyla Bakanlığın uygun görüşü üzerine Çevre, Şehircilik ve İklim Değişikliği Bakanlığınca yönetici şirkete üzerindeki muhdesatın bedeli alınmaksızın rayiç bedel üzerinden doğrudan satılabilir. Kamulaştırma bedeli yönetici şirket tarafından karşılanmak suretiyle kamulaştırılarak Hazine adına tescil edilen taşınmazların mülkiyeti ise; altyapının tamamlanması şartıyla Bakanlığın uygun görüşü üzerine Çevre, Şehircilik ve İklim Değişikliği Bakanlığınca yönetici şirkete bedelsiz olarak devredilebilir. Yönetici şirket, mülkiyet devri yapılan alanları; bu Kanun hükümleri gereğince yatırım yapacağını taahhüt eden yatırımcılara Bakanlığın uygun görüşü üzerine parseller hâlinde veya işletme binaları da yapmak suretiyle kiraya verebilir veya tapuya geri alım şerhi konmak suretiyle satabilir.
(*) (Madde Başlığı 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile Teşvik tedbirleri iken metinde görüldüğü gibi değiştirilmiştir)
(1) Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile Cumhurbaşkanı şeklinde değişmiştir.
(2) yeni işe başlayan gerçek ve tüzel kişilerin bu bölgelerde yapacakları İbaresi 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 5. Maddesi ile yer alan şeklinde değişmiştir.
Madde 0004/A : İmar plânları ve altyapı (*)
(Madde 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 69. Maddesi ile Değişmiştir.)
(1. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Değişmiştir.) Endüstri bölgeleri imar ve parselasyon plânları ile değişiklikleri yönetmelikle belirlenen usul ve esaslara uygun olarak hazırlanır ve Bakanlık tarafından onaylanır.  (2. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Değişmiştir.) Onaylı imar ve parselasyon plânları ve değişiklikleri Bakanlık internet sitesinde ve valilikçe belirlenecek ilan yerlerinde bir hafta süre ile ilan edilir, itiraz olmaması hâlinde ilan süresinin sonunda yürürlüğe girer. İmar plânları hazırlanırken mülkiyet sınırları içinde Sağlık Bakanlığı ile Bakanlık arasında yapılacak protokol çerçevesinde belirlenen sağlık koruma bandı bırakılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgesi sınırları içerisinde kapanan kadastral ve imar yolları ile parklar, her türlü sorumluluğu endüstri bölgesinin yönetilmesinden sorumlu şirkete ait olmak üzere Hazine adına tescil olunur.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgelerindeki altyapı ve üstyapıya ilişkin etüt, harita ve projeler, ruhsat ve izinler ile iş yeri açma ve çalışma ruhsatları Bakanlık onayı ve denetimine tabidir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgelerindeki altyapı ve üstyapı projelerinin kontrolü, arazi kontrolü ve bunlara ilişkin altyapı ve üstyapı inşaatlarının yapım kontrolü ve işletme aşamasındaki kontroller Bakanlık tarafından yapılır veya yaptırılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Ruhsatsız veya ruhsata aykırılığı tespit edilen yapılar için 3/5/1985 tarihli ve 3194 sayılı İmar Kanununun 32 nci ve 42 nci maddeleri çerçevesinde yapılacak işlemler Bakanlıkça tesis edilir. Yapılara ilişkin yıkım kararı alınması hâlinde yıkım işlemi Bakanlığın talimatı üzerine valilik tarafından yapılır. Bu madde kapsamındaki idari para cezaları, Bakanlıkça verilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgeleri içerisinde yer alacak yatırımcılar Bakanlık tarafından onaylanan ruhsat, onay ve izinlere ilişkin harçlardan muaftır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) 3194 sayılı Kanunun mekânsal standartlar ve değer artış payına ilişkin hükümleri endüstri bölgelerinde uygulanmaz.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgesinin ihtiyacına göre eğitim, Ar-Ge, laboratuvar, enerji, lojistik, sağlık, güvenlik, kreş, park ve benzeri idari, ticari ve teknik hizmetlerin yer alacağı alanlar bırakılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Yatırımcıların ihtiyacı olan elektrik, su, kanalizasyon, doğal gaz, arıtma tesisi, yol, haberleşme, spor tesisleri ve benzeri altyapı ve genel hizmet tesislerini kurma ve işletme, kamu ve özel kuruluşlardan satın alarak dağıtım ve satışını yapma, endüstri bölgelerinin yönetilmesi ve işletilmesinden sorumlu tüzel kişinin yetki ve sorumluluğundadır. Yatırımcılar elektrik, su, doğal gaz ve benzeri ihtiyaçlarını endüstri bölgesi tesislerinden karşılamak zorundadır. Endüstri bölgesinden sorumlu tüzel kişinin izni olmaksızın elektrik, su, doğal gaz ve benzeri ihtiyaçlar başka bir yerden karşılanamaz ve bu amaçla münferiden tesis kurulamaz. Ancak elektrik dağıtım lisansına sahip endüstri bölgelerinde serbest tüketici sınırını aşan yatırımcılar, tedarikçilerini seçme hakkını, endüstri bölgesine dağıtım bedeli ödemek kaydıyla kullanabilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgelerinden sorumlu tüzel kişi, yatırımcıların elektrik ihtiyacını karşılamak amacıyla tüketim miktarına bakılmaksızın serbest tüketici sayılır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Ayrı şirket kurma şartı aranmaksızın endüstri bölgelerinden sorumlu tüzel kişi veya yatırımcılar kendi ihtiyaçları için elektrik üretim tesisleri kurma ve işletme hakkına sahiptir. Bu kapsamda endüstri bölgeleri sınırları içerisindeki elektrik üretim ve dağıtımına ilişkin faaliyetler, 14/3/2013 tarihli ve 6446 sayılı Elektrik Piyasası Kanunu ve ilgili mevzuat kapsamında yürütülür.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgesi ilan edilen alanda yatırımcılara ait elektrik ve/veya doğal gaz aboneliğinin bulunması hâlinde, doğal gaz dağıtımı ilgili dağıtım lisansı sahibi tüzel kişinin muvafakati ile, elektrik dağıtımı ise Türkiye Elektrik Dağıtım Anonim Şirketi (TEDAŞ) ve ilgili dağıtım lisansı sahibi tüzel kişinin muvafakati ve TEDAŞ a ait olan dağıtım tesis bedelinin TEDAŞ a ödenmesi kaydıyla yapılabilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile Eklenmiştir) Endüstri bölgelerinde elektriğin dağıtım, üretim ve işletme faaliyetlerine ilişkin usul ve esaslar, Bakanlığın görüşünü almak kaydıyla Enerji Piyasası Düzenleme Kurumu tarafından düzenlenir. Endüstri bölgelerinde doğal gazın dağıtım ve işletme faaliyetlerine ilişkin usul ve esaslar Bakanlıkça düzenlenir.
(*) (Madde Başlığı 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 6. Maddesi ile İmar plânları iken metinde görüldüğü gibi değiştirilmiştir)
Madde 0004/B : İhtisas endüstri bölgeleri
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 7. Maddesi ile Yürürlükten Kaldırılmıştır.)
Madde 0004/C : Münferit yatırımlar
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 8. Maddesi ile Yürürlükten Kaldırılmıştır.)
Madde 0004/Ç : Özel endüstri bölgeleri
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 79. maddesi ile Eklenmiştir.)
Üzerinde kurulu sanayi tesisi bulunan, arazi alanı yüz bin (2) metrekareden büyük, kurulduğu dönemde geçerli olan imar plânları uyarınca gerekli izinleri alarak faaliyete geçmiş ve yeni yapılacak yatırım yeri için en az elli bin metrekare büyüklüğündeki ilave (2) alanlar veya üzerinde kurulu sanayi tesisi bulunmayan, yüz elli bin (2) metrekareden büyük alanlar gerçek ya da tüzel kişilerin başvurusu üzerine (2), Cumhurbaşkanınca (1) özel endüstri bölgesi olarak ilan edilir.
Özel endüstri bölgesi ilan edilecek alanlarda;
a)  (Bent 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Değişmiştir.) Gerçekleştirme süresi beş yılı geçmemek üzere her yıl, bir önceki yıla ilişkin olarak 4/1/1961 tarihli ve 213 sayılı Vergi Usul Kanunu uyarınca tespit ve ilan edilen yeniden değerleme oranında, takvim yılı başından geçerli olmak üzere güncellenmek kaydıyla en az yedi yüz elli milyon Türk lirası tutarında yeni yatırım taahhüdünde bulunulması,
b) Başvuru sahibi gerçek veya tüzel kişilerin, önerilen alanın en az %51'inin mülkiyetine ve/veya varsa süreleri ile sınırlı olmak kaydıyla irtifak hakkına veya kullanma iznine sahip olması,
c) Yeni yatırıma ilişkin ÇED Olumlu kararı veya ÇED Gerekli Değildir kararının alınmış olması,
şartları aranır.
Özel endüstri bölgesi ilan edilecek alanlarda yatırıma başlanmış ancak tamamlanmamış olan yatırımlar da yeni yatırım olarak değerlendirilerek taahhüt kapsamına alınır.
Özel endüstri bölgesi olarak ilan edilen alanlar hiçbir şekilde başka amaçlarla kullanılamaz. Bu husus tapu kütüğüne şerh edilir.
Özel endüstri bölgesi olarak ilan edilen alanlarda başvuru sahibinin mülkiyetinde olanlar dışında özel mülkiyete konu araziler bulunması hâlinde, bu arazilerin Bakanlıkça kamulaştırılmasının ardından Hazine adına tescili yapılır. (Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Eklenmiştir) Ancak başvuru sahibinin talep etmesi ve özel endüstri bölgesi içerisindeki özel mülkiyete konu arazi maliklerinin bu Kanun hükümleri gereğince yatırım yapacağını taahhüt etmeleri koşulu ile kamulaştırma yapılmaz. Yatırımcı lehine, bu Kanunun 3 üncü ve 4 üncü madde hükümleri de dikkate alınarak bedelli ve/veya bedelsiz olarak Çevre, Şehircilik ve İklim Değişikliği (2) Bakanlığınca irtifak hakkı tesis edilir veya kullanma izni verilir. Özel endüstri bölgesi ilanından önce yatırımcı lehine irtifak hakkı tesis edilmiş olan Hazineye ait veya Devletin hüküm veya tasarrufu altında bulunan taşınmazlar üzerindeki irtifak hakları ve kullanma izinleri (2) korunarak, endüstri bölgelerine sağlanan teşvikler çerçevesinde irtifak hakkı ve kullanma izin (2) bedelleri yatırımcı lehine revize edilir.
Bölgenin yönetimi ve işletilmesinden (2) başvuru sahibi gerçek ya da tüzel kişiler sorumlu olur.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Eklenmiştir) Özel endüstri bölgesinin yatırıma hazır hâle getirilmesi için gerekli kamulaştırma, etüt, harita, plân, proje dâhil altyapı ile ilgili tüm giderler başvuru sahibi gerçek ve tüzel kişi tarafından karşılanır.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Eklenmiştir) Özel endüstri bölgelerinde yönetim, işletme ve her türlü hizmet masrafları yatırımcılar tarafından karşılanır. Bu bölgelerdeki yatırımcılar yönetimden sorumlu başvuru sahibine mevzuattan kaynaklanan yükümlülük ve sorumluluklarını yerine getirmekle mükelleftir.
Özel endüstri bölgesi olarak ilan edilen alan sınırları içerisinde kalan, başvuru sahibinin mülkiyetindeki araziler parseller hâlinde veya işletme binaları da yapılmak suretiyle Bakanlığın izniyle (2) satılabilir veya kiraya verilebilir.
İrtifak hakkı tesis edilen ve/veya kullanma izni verilen araziler, Çevre, Şehircilik ve İklim Değişikliği (2) Bakanlığının devir ve alt kiralamaya yönelik düzenlemeleri çerçevesinde ve her türlü sorumluluk kendisine ait olmak üzere başvuru sahibi tarafından Bakanlığın izniyle (2) diğer yatırımcılara devredilebilir veya kiralanabilir.
Tesis edilen irtifak hakkı ve/veya verilen kullanma izni, başvuru sahibinin talebi ve Bakanlığın uygun görüşü doğrultusunda yatırımın devam etmesi şartı ile Çevre, Şehircilik ve İklim Değişikliği (2) Bakanlığı tarafından belirlenen koşullarla yenilenebilir.
Yeni yapılacak olan yatırımlarda özel endüstri bölgelerinin imar plânları ile bölge içindeki parsel ifraz, tevhid, terk, ihdas ve benzeri imar uygulaması işlemleri başvuru sahibi tarafından hazırlanarak Bakanlıkça onaylanır. Daha önce imar plânı onaylanmış olan yerlerde ise gerekli görülmesi hâlinde mevcut plândan gelen haklar saklı kalmak kaydıyla Bakanlıkça imar plânları yeniden hazırlattırılıp onaylanabilir.
Özel endüstri bölgesi ilan edilen alanlarda yer alan ve daha önce izin, onay ve ruhsatları alınmış yatırımların tüm izin, onay ve ruhsatları geçerliliğini korur.  (2., 3. ve 4. Cümle 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Yürürlükten Kaldırılmıştır.)
Verilen beş yıllık taahhüt süresi içerisinde yatırımın gerçekleşmemesi durumunda gecikmenin gerekçeleri Bakanlıkça (2) değerlendirilir ve gerekirse bu süre bir defaya mahsus olmak üzere bir yıl uzatılabilir. Verilen ek süre içerisinde taahhüdün gerçekleşmemesi hâlinde Cumhurbaşkanınca (1) özel endüstri bölgesinin ilanının iptaline (2) karar verilebilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile Yürürlükten Kaldırılmıştır.)
(1) Kurulun uygun görüşü ve Bakanlığın teklifi üzerine Bakanlar Kurulunca İbareleri 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile Cumhurbaşkanınca şeklinde ve Bakanlar Kurulunca İbaresi Cumhurbaşkanınca şeklinde değişmiştir.
(2) 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 9. Maddesi ile birinci fıkrada yer alan yüz elli bin ibaresi yüz bin şeklinde, tevsi imkânı sağlayan ibaresi büyüklüğündeki ilave şeklinde, , iki yüz bin ibaresi yüz elli bin şeklinde değiştirilmiş, fıkraya başvurusu ibaresinden sonra gelmek üzere üzerine ibaresi eklenmiş, beşinci fıkranın mevcut ikinci cümlesinde yer alan Maliye ibaresi Çevre, Şehircilik ve İklim Değişikliği şeklinde değiştirilmiş, mevcut üçüncü cümlesinde yer alan irtifak hakları ibaresinden sonra gelmek üzere ve kullanma izinleri, çerçevesinde irtifak hakkı ibaresinden sonra gelmek üzere ve kullanma izin ibaresi eklenmiş, altıncı fıkrasında yer alan işletilmesi ile bunlara ilişkin giderlerden ibaresi işletilmesinden şeklinde değiştirilmiş, mevcut yedinci fıkrasına suretiyle ibaresinden sonra gelmek üzere Bakanlığın izniyle ibaresi eklenmiş, mevcut sekizinci fıkrasına tarafından ibaresinden sonra gelmek üzere Bakanlığın izniyle ibaresi eklenmiş, mevcut sekizinci ve dokuzuncu fıkrasında yer alan Maliye ibareleri Çevre, Şehircilik ve İklim Değişikliği şeklinde değiştirilmiş, mevcut onikinci fıkrasında yer alan Kurulca ibaresi Bakanlıkça şeklinde, kaldırılmasına ibaresi ilanının iptaline şeklinde değiştirilmiştir.
Madde 0004/D : Yönetici şirket
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 79. maddesi ile Eklenmiştir.)
Bölgenin yönetimi ve işletmesinden sorumlu yönetici şirkete, Türkiye Odalar ve Borsalar Birliğine bağlı odalar, yerel yönetimler, bankalar ve finans kurumları, bölgede sınai faaliyet yürüten yerli ve yabancı özel hukuk tüzel kişileri, konuyla ilgili vakıf, kooperatif ve dernekler, ilgili kamu kuruluşları ve ihracatçı birlikleri kurucu ya da sonradan ortak olabilirler. Yabancı özel hukuk tüzel kişileri 5/6/2003 tarihli ve 4875 sayılı Doğrudan Yabancı Yatırımlar Kanunu ve ilgili mevzuat hükümleri çerçevesinde yönetici şirkete iştirak edebilir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 10. Maddesi ile Değişmiştir.) Yönetici şirket, kurum ve kuruluşlardan gelen taleplerde başvuru sahibi tarafından; Bakanlıkça resen yapılan çalışmalarda ise endüstri bölgesinin kurulacağı il sınırları içindeki varsa sanayi odaları, yoksa ticaret ve sanayi odası veya Bakanlıkça belirlenen gerçek veya tüzel kişiler tarafından kurulur.
Bölgedeki yönetici şirketin faaliyet ve uygulamaları Bakanlık tarafından denetlenir.
Bakanlık, bölgede bu Kanunda belirtilen amacın dışında faaliyet gösteren yönetici şirketi uyarır ve belirli bir süre vererek amacına uygun faaliyette bulunulmasını ister. Bu sürenin sonunda, yönetici şirketin amacı doğrultusunda faaliyet göstermediğinin tespit edilmesi durumunda, Bakanlık görevli mahkemeye başvurarak mevcut yönetici şirketin yönetim kurulu üyelerinin görevlerinin sona erdirilmesini, şirketin yönetimi için kayyım tayin edilmesini ve yönetici şirketin tasfiyesini ister. Mahkemece yönetici şirketin tasfiyesine karar verilmesi hâlinde, şirket ve yöneticilerin hak ve yükümlülükleri ile sorumlulukları saklı kalmak kaydıyla yeni bir yönetici şirket kurulur.
Bölgenin yönetilmesi ve işletilmesinden kaynaklanan giderler, bölge faaliyete geçene kadar kurucu ortakların yönetici şirkete taahhüt ettikleri sermaye payları ve bölgenin faaliyete geçmesini takiben yatırımcılardan alınacak katılım payları ile karşılanır.
Katılım payları yönetmelikle belirlenen esaslar çerçevesinde yönetici şirket tarafından belirlenir ve Bakanlıkça onaylanır. Bakanlık, gerekli görmesi hâlinde endüstri bölgelerindeki katılım payı üst limitlerini belirlemeye yetkilidir.
Altyapıya yönelik giderlerin yönetici şirket tarafından karşılandığı endüstri bölgelerindeki, imar plânı ve parselasyon plânları ve değişiklikleri ile alt yapı ile ilgili etüd, harita, plân ve projeler yönetici şirketçe hazırlanır ve Bakanlık tarafından onaylanarak yürürlüğe girer.
Yönetici şirket, kendisine ve bölge içerisinde yer alan yatırımcıların faaliyetlerine ilişkin verileri Bakanlığa bildirmekle yükümlüdür.
Yönetici şirket, her yılın sonunda kendisinin ve bölge içerisinde yer alan yatırımcıların gerçekleştirdiği faaliyetlerin etki değerlendirmesini yapar ve bu konuda düzenlenen raporun bir örneğini Bakanlığa gönderir.
Yönetici şirket, her türlü hesap ve işlemlerini yıllık olarak müteakip yılın ocak ayında ve gerekli görülen hâllerde her zaman yeminli mali müşavire inceletir. Yeminli mali müşavir, düzenlediği denetim raporunun birer örneğini yönetici şirkete ve Bakanlığa eşzamanlı olarak gönderir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 10. Maddesi ile Değişmiştir.) Yönetici şirket, Bakanlığın talebi üzerine faaliyetleriyle ilgili her türlü belge ve bilgiyi Bakanlığa sunmakla yükümlüdür. Yükümlülüklerini yerine getirmeyen yönetici şirket görevlilerine elli bin Türk lirasından iki yüz bin Türk lirasına kadar Bakanlıkça idari para cezası verilir. Verilen idari para cezaları, tebliğinden itibaren bir ay içinde ödenir.
(Fıkra 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 10. Maddesi ile Eklenmiştir) Yönetici şirketin kurulması, görev ve sorumlulukları, gelirleri ve benzeri hususlar yönetmelikle düzenlenir.
Madde 0005: Yönetmelik
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 11. Maddesi ile Değişmiştir.)
Bu Kanunun uygulanmasıyla ilgili usul ve esaslar Bakanlıkça çıkarılacak yönetmeliklerle düzenlenir.
Madde 0006:
12/4/2000 tarihli ve 4562 Sayılı Organize Sanayi Bölgeleri Kanununun 14 üncü maddesinin birinci fıkrasının birinci cümlesine tutarı kelimesinden sonra gelmek üzere ve genel idare giderleri ibaresi eklenmiştir.
Ek Madde 0001 :
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 12. Maddesi ile Yürürlükten Kaldırılmıştır.)
Geçici Madde 0001:
(Madde 01.07.2004 tarih ve 25509 sayılı Resmi Gazetede yayımlanan 5195 Sayılı Kanunla Değişmiştir.)
Bu Kanunun yürürlük tarihinden önce 4562 sayılı Organize Sanayi Bölgeleri Kanunu hükümlerine göre kurulmuş bulunan mevcut organize sanayi bölgelerinden, sanayi parsellerinin tahsis oranı yüzde elliden düşük olan, tahsisi yapılmamış parsellerin bütünlük arz edecek şekilde bir arada bulunduğu, alt yapı inşaatı tamamlanmış ya da tamamlanmak üzere olan karayolu, demiryolu, liman, havaalanı yakınlığı gibi alt yapı avantajı bulunan bölgelerden uygun görülenler, Cumhurbaşkanınca (1) endüstri bölgesi olarak ilân edilebilirler.
Endüstri bölgesi kurulması talep edilen yerlerde, organize sanayi bölgelerinin bulunması durumunda, öncelikle mevcut organize sanayi bölgeleri bu madde uyarınca kısmen veya tamamen endüstri bölgesi olarak ilân edilebilirler.
Endüstri bölgesi olarak ilân edilen organize sanayi bölgelerinin yönetim ve işletmesinden, ildeki sanayi odası ya da sanayi ve ticaret odası bünyesinde kurulacak Endüstri Bölgeleri İşletme Müdürlüğü sorumlu olur. Organize sanayi bölgesi yönetimi, endüstri bölgesi ilânına ilişkin Cumhurbaşkanı (1) kararının Resmi Gazetede yayımlanmasını takiben bir yıl içinde, bölge yönetimini Endüstri Bölgesi İşletme Müdürlüğüne devreder.
Bu bölgelerde, bu Kanun ile tanımlanan yatırımı gerçekleştiren yatırımcılar, bu Kanun ile getirilen teşviklerden yararlanırlar.
Organize sanayi bölgelerinin endüstri bölgelerine dönüştürülebilmesi için aranan kriterler, Bakanlık tarafından hazırlanarak yürürlüğe konulacak yönetmelikle düzenlenir.
(1) Bakanlıkça uygun görülenler, Bakanlar Kurulunca İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile uygun görülenler, Cumhurbaşkanınca şeklinde değişmiştir.
Geçici Madde 0002:
(Madde 01.07.2004 tarih ve 25509 sayılı Resmi Gazetede yayımlanan 5195 Sayılı Kanunla Eklenmiştir.)
Üzerinde kurulu sanayi tesisleri bulunan, arazi alanı yüzellibin metre kareden büyük, kurulduğu dönemde geçerli olan imar plânları uyarınca gerekli izinleri alarak faaliyete geçmiş, mülkiyeti yatırımcılara ait alanlar, mülk sahibi gerçek ya da tüzel kişilerin başvurusu ve Cumhurbaşkanı (1) kararı ile özel endüstri bölgesi olarak ilân edilebilir.
Birinci fıkra uyarınca özel endüstri bölgesi ilân edilebilecek yerlerde, bu Kanunun yürürlük tarihinden önce yatırımını gerçekleştirmiş olması, bu Kanunun yürürlük tarihinden itibaren bir yıl içinde Bakanlığa başvuruda bulunması, müracaat tarihi itibarıyla 213 sayılı Vergi Usul Kanunu uyarınca Maliye Bakanlığınca belirlenecek yeniden değerleme oranına göre güncellenmiş en az yetmişbeştrilyon Türk Lirası tutarında yatırımı bulunması, söz konusu faaliyet için ileri teknoloji kullanılması, yatırımın veya teknolojinin geliştirilmesine yönelik fizibilite etüdünün sunulması, yatırıma geçtiği tarihte ÇED mevzuatının yürürlükte olması durumunda, ÇED olumlu kararı ya da ÇED gerekli değildir kararı alınmış olması, arıtma tesisi için ISO 14000 belgesine sahip olunması, mülkiyet sınırları içinde tevsii imkânı da göz önüne alınarak gerekli alanın bırakılması şartları aranır.
Özel endüstri bölgelerinin kamulaştırması yapılmaz. Bölgenin yönetim ve işletmesinden mülk sahibi gerçek ya da tüzel kişiler sorumlu olur. Özel endüstri bölgesi ilân edilen alanlarda tesisi bulunan gerçek ya da tüzel kişilerden katkı payı alınmaz. Cumhurbaşkanı (1) kararıyla özel endüstri bölgesi ilân edilen alanlarda yer alan ve daha önce izin, onay ve ruhsatları alınmış yatırımların tüm izin, onay ve ruhsatları yenilenir. Yeni alınacak izin, onay ve ruhsatlar, ilgili kurumlar tarafından onbeş gün içinde verilir.
Özel endüstri bölgelerinde uygulanacak Devlet yardımları, endüstri bölgelerinde uygulanacak Devlet yardımlarından ayrı olarak Cumhurbaşkanı (1) tarafından belirlenir.
(1) Bakanlığın uygun görmesi üzerine, Kurulun değerlendirmesinin ardından Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 198. Maddesi ile Cumhurbaşkanı şeklinde ve Bakanlar Kurulu İbareleri Cumhurbaşkanı şeklinde değişmiştir.
Geçici Madde 0003:
(Madde 01.07.2004 tarih ve 25509 sayılı Resmi Gazetede yayımlanan 5195 Sayılı Kanunla Eklenmiştir.)
Bu Kanunda öngörülen yönetmelikler, bu Kanunun yayımı tarihinden itibaren üç ay içerisinde hazırlanarak Bakanlıkça yürürlüğe konulur.
Geçici Madde 0004:
(Madde 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 80. maddesi ile Eklenmiştir.)
Bu maddenin yürürlüğe girdiği tarihten önce ilan edilen endüstri bölgeleri, en geç bir yıl içinde bu Kanun hükümlerine uygun hâle getirilir. Mevcut endüstri bölgelerinin işletme müdürlükleri yönetici şirketin kurulduğu tarihe kadar görevlerini sürdürürler.
Geçici Madde 0005 : Münferit yatırım yeri ve ihtisas endüstri bölgeleri
(Madde 27.10.2022 tarih ve 31996 sayılı Resmi Gazetede yayımlanan 7419 Sayılı Kanunun 13. Maddesi ile Eklenmiştir.)
Bu maddeyi ihdas eden Kanunun yürürlüğe girdiği tarihten önce münferit yatırım yeri olarak tahsis edilen alanlar ile ilan edilen ihtisas endüstri bölgeleri 3 üncü maddeye göre kurulan endüstri bölgesi olarak kabul edilir.
Madde 0007: Yürürlük
Bu Kanun yayımı tarihinde yürürlüğe girer.
Madde 0008: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
