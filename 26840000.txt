2684 sayılı Temeleğitim ve Ortaöğretimde Parasız Yatılı veya Burslu Öğrenci Okutma ve Bunlara Yapılacak Sosyal Yardımlara İlişkin Kanun
Yayımlandığı Resmî Gazete Tarihi: 19.06.1982
Yayımlandığı Resmî Gazete Sayısı: 17729
Kabul Tarihi	17.06.1982
BİRİNCİ KISIM
Genel Esaslar
Madde 0001: Amaç
Bu Kanunun amacı, Milli Eğitim Bakanlığına bağlı ilköğretim ve ortaöğretim kurumlarında öğrencilerin parasız yatılı veya burslu okumalarına ve bunlara yapılacak sosyal yardımlara ilişkin esasları düzenlemektir.
(09.11.1983 tarih ve 2947 sayılı Kanunun, 2 nci maddesi ile bu Kanuna eklenen Ek 1 inci madde ile, bu Kanunda geçen temeleğitim deyimi, ilköğretim olarak değiştirilmiş ve metne işlenmiştir.)
BİRİNCİ KISIM
Genel Esaslar
Madde 0002: Kapsam
Bu Kanun, Milli Eğitim Bakanlığına bağlı ilköğretim ve ortaöğretim kurumlarında parasız yatılı veya burslu okumaya hak kazanan öğrencileri kapsar.
BİRİNCİ KISIM
Genel Esaslar
Madde 0003: Tanımlar
Bu Kanunda geçen:
«Parasız yatılı okuma» sözünden, bu Kanunda belirtilen şartları taşıyan öğrencilerin ilköğretim ve ortaöğretim kurumlarında karşılıksız olarak barındırılmak, beslenmek, giydirilmek ve kendilerine harçlık verilmek suretiyle okutulmaları;
«Burslu okuma» sözünden, bu Kanunda belirtilen şartları taşıyan öğrencilerin ilköğretim ikinci kademe ve ortaöğretim kurumlarında Bakanlar Kurulu Kararı ile tespit edilecek miktarda karşılıksız olarak para yardımı yapılması suretiyle okutulmaları;
Anlaşılır.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0004: Parasız Yatılı ve Burslu Okuyacak Öğrencilerin Tespiti
Milli Eğitim Bakanlığı, ilköğretim ve ortaöğretim kurumlarında, kalkınma planlarında öngörülen hedefler doğrultusunda parasız yatılı ve burslu öğrenci okutur. Parasız yatılı ve burslu okumak için maddi imkanlardan yoksun ve başarılı olmak esastır. Ancak sınavsız olarak parasız yatılı öğrenciliğe kabul edilenler ile 6972 sayılı Korunmaya Muhtaç Çocuklar Hakkında Kanuna göre yetiştirme yurtlarından gelen veya aynı Kanun gereğince haklarında tedbir kararı verilmiş olan öğrencilerden, parasız yatılı veya burslu okumak isteyenlerin ailelerinin maddi durumları dikkate alınmaz.
Parasız yatılı ve burslu öğrenci kontenjanları illerin gelişmişlik durumları ve öğrenci sayıları dikkate alınarak her yıl Milli Eğitim Bakanlığınca tespit edilir.
Parasız yatılı okuma veya burslu okuma hakkından yararlanacak öğrencilere ait kontenjanların, 6972 sayılı Korunmaya Muhtaç Çocuklar Hakkında Kanunda yer alan korunmaya muhtaç çocuklar, öğretmen çocukları ve oturdukları yerde ilköğretim kurumu bulunmadığından öğrenim hakkından yararlanamayan çocuklar için tespitine ve bunlara ait yüzdeler karşılığındaki sayıların belirlenmesine dair esaslar yönetmelikle belirlenir.
Parasız yatılı olarak okutulacak veya burs verilecek öğrencilerin sayısı, seçilmeleri, sınavları ve kabulleri ile ilgili esaslar her yıl Milli Eğitim Bakanlığınca ilan edilir.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0005: Sınavsız Olarak Parasız Yatılı Alınacak Öğrenciler
Durumları 5434 sayılı T.C. Emekli Sandığı Kanununun 65 inci maddesinin (d) fıkrası, 2330 sayılı Nakdi Tazminat ve Aylık Bağlanması Hakkında Kanun, 2453 sayılı Yurt Dışında Görevli Personele Tazminat Verilmesi ve Aylık Bağlanması Hakkında Kanun ile 2566 sayılı Bazı Kamu Görevlilerine Nakdi Tazminat Verilmesi ve Aylık Bağlanması Hakkında Kanun hükümlerine uyan kişilerin çocukları; doğal afetler, savaş ve olağanüstü haller sebebiyle korunmaya muhtaç duruma düşmüş olan çocuklar ve ayrıca görev yaptıkları yerde çocuğunun devam edeceği düzeyde okul bulunmayan öğretmenlerin çocuklarından Milli Eğitim Bakanlığınca tespit edilecek kontenjan kadarı sınavsız olarak parasız yatılı öğrenciliğe alınırlar. Ancak, bu gibi öğrencilerden özel giriş sınavı ve kayıt - kabul şartları bulunan eğitim - öğretim kurumlarına alınacakların, bu kurumların kayıt - kabul şartlarını taşımaları ve sınavlarını kazanmaları gereklidir.
(11.11.1983 tarih ve 18218 sayılı Resmi Gazete de yayımlanan 2947 sayılı Kanunun 1 inci maddesiyle eklenmiştir.) Ayrıca, Milli Eğitim Bakanlığınca belirlenecek esaslar ve kontenjan dahilinde, Başbakanlığın müsaadesi alınarak yabancı uyruklu öğrencilere de sınavsız olarak parasız yatılılık hakkı tanınabilir.
(12.12.1992 tarih ve 21433 sayılı Resmi Gazete de yayımlanan 3857 sayılı Kanunun 1 inci maddesiyle eklenmiştir.) Birinci ve ikinci fıkralarda belirtilenler dışında, Milli Eğitim Bakanlığınca tespit edilecek yerlerde görev yapan öğretmenlerin çocukları da sınavsız olarak parasız yatılı öğrenciliğe alınırlar.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0006: Parasız Yatılı veya Burslu Okuma Süresi
Durumları 11 inci madde hükümleri dışında kaldığı sürece, ilköğretim ve ortaöğretim kurumlarında parasız yatılı veya burslu okuyan öğrencinin parasız yatılı veya burslu okuma durumu ortaöğretimini tamamlayıncaya kadar devam eder.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0007: Burs Ödeme
(1. Fıkranın: 04.07.1988 tarih ve 336 sayılı KHK. nin 1 inci maddesiyle değişen şekli.) (Aynen kabul: 07.02.1990 - 3612/56 md.) Temel eğitim ikinci kademe ve orta öğretim kurumları öğrencilerine Maliye ve Gümrük Bakanlığı ile Milli Eğitim Gençlik ve Spor Bakanlığınca müştereken tespit edilen miktar kadar burs verilir.
Burslu öğrencilerin bursları, burs almaya hak kazandıkları tarihi takip eden aybaşından itibaren okullarınca ödenir. Ödemeye tatil aylarında da devam olunur.
Son sınıf öğrencilerinden okulu bitirenlerin bursları, güz dönemi sınavlarının sona erdiği tarihi takip eden aybaşında kesilir. Ancak, ilköğretim ikinci kademe son sınıf öğrencilerinin bursları ortaöğretim kurumlarına devam etmeleri halinde kesilmez.
Parasız yatılı öğrencilere ayrıca burs verilmez.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0008: Parasız Yatılı ve Burslu Okuma Arasında Geçişler
Bir defaya mahsus olmak üzere parasız yatılı öğrenciler burslu, burslu öğrenciler parasız yatılı öğrenciliğe geçirilebilirler.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0009: Başka Kurum Burslarından Faydalanma
Parasız yatılı veya burslu okuma imkanından faydalanan öğrenciler, başka kurumlarca verilen bursu seçtikleri takdirde bu Kanunda öngörülen parasız yatılı veya burslu okuma haklarından faydalanamazlar.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0010: Sosyal Yardımlar
Parasız yatılı öğrencilere eğitim araç ve gereçleri, yiyecek, giyecek, harçlık ve diğer ihtiyaçları ile ilgili sosyal yardımlar yapılır.
Parasız yatılı ve burslu öğrencilerin muayene ve tedavi giderleri Milli Eğitim Bakanlığınca karşılanır.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0011: Parasız Yatılı veya Burslu Öğrenciliğin Sona Ermesi
Aşağıdaki hallerde parasız yatılı veya burslu okuma hakkı sona erer:
İlköğretim kurumlarının birinci ve ikinci kademesi ile ortaöğretim kurumlarındaki öğrenimlerinin her birinde bir defadan fazla bir üst sınıfa devam etme hakkını kazanamamak.
Taksirli suçlar ile kabahat nevinden olanlar hariç olmak üzere ertelenmiş olsa dahi bir suçtan dolayı mahkum olmak.
Bir öğretim yılı veya daha fazla okul ile ilişiğini kesen disiplin cezası almış olmak.
Milli Eğitim Bakanlığınca kabul edilebilir bir mazerete dayanmaksızın kendiliğinden öğrenimini terk ederek okuldan ayrılmak.
Parasız yatılı veya burslu okumaktan vazgeçmek.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0012: Tatil Aylarında Okulda Kalacak Öğrenciler
Tatil aylarında parasız yatılı öğrencilerden kalacak yeri olmayanların okullarda veya belli yerlerde toplanmak suretiyle barındırılmalarına ve sosyal yardımlardan faydalandırılmalarına devam olunur.
İKİNCİ KISIM
Parasız Yatılı ve Burslu Okuma İle İlgili Hükümler
Madde 0013: Parasız Yatılı ve Burslu Okumanın Karşılıksız Oluşu
Bu Kanun hükümlerine göre parasız yatılı veya burslu okumak suretiyle okulu bitirenlerle herhangi bir sebeple okuldan ayrılan öğrenciler hiçbir şekilde mecburi hizmet, tazminat veya geri ödeme ile yükümlü tutulmazlar.
ÜÇÜNCÜ KISIM
Çeşitli Hükümler
Madde 0014: Yönetmelik
İlköğretim ve ortaöğretim kurumlarına parasız yatılı veya burslu olarak alınacak öğrencilerde aranacak şartlara; seçme - sıralama sınavlarına; kontenjanların tespiti ile dağıtımına; parasız yatılı öğrencilikten burslu öğrenciliğe, burslu öğrencilikten parasız yatılı öğrenciliğe geçirilmeye; sosyal yardımlara; parasız yatılı veya burslu öğrenciliğin sona ermesine; parasız yatılı veya burslu öğrencilerin bir okuldan başka bir okula nakillerine ilişkin hususlarla bu Kanunun uygulanmasına ilişkin diğer hususlar, bu Kanunun yayımı tarihinden itibaren altı ay içinde Bakanlar Kurulunca çıkarılacak yönetmelikle düzenlenir.
ÜÇÜNCÜ KISIM
Çeşitli Hükümler
Madde 0015: Yürürlükten Kaldırılan Kanunlar
Aşağıdaki kanunlar yürürlükten kaldırılmıştır.
08.06.1926 tarih ve 915 sayılı Lise ve Orta Mekteplere Alınacak Leyli Meccani Talebe Hakkında Kanun ile bu Kanuna Müzeyyel 19.05.1932 tarih ve 1967 sayılı Kanun.
05.05.1928 tarih ve 1237 sayılı Meccani Leyli Talebenin Mecburi Hizmetlerine Dair Kanun ile bu Kanuna Müzeyyel 30.05.1929 tarih ve 1484 sayılı ve 25.05.1938 tarih ve 3400 sayılı kanunlar.
ÜÇÜNCÜ KISIM
Çeşitli Hükümler
Ek Madde 0001:
(09.11.1983 tarih ve 2947 sayılı Kanunun 2 nci maddesi hükmü olup, ek maddeye çevrilerek teselsül için numaralandırılmıştır.) 2684 sayılı Temeleğitim ve Orta öğretimde Parasız Yatılı veya Burslu Öğrenci Okutma ve Bunlara Yapılacak Sosyal Yardımlara İlişkin Kanunda ve diğer kanunlarda geçen Temeleğitimdeyimi İlköğretim olarak değiştirilmiştir.
ÜÇÜNCÜ KISIM
Çeşitli Hükümler
Geçici Madde 0001:
Bu Kanunun yayımı tarihinden önce ilköğretim ve ortaöğretim kurumlarında parasız yatılı veya burslu olarak öğrenimlerine devam etmekte olanlar bu Kanun hükümlerinden, daha önce okuldan her ne sebeple olursa olsun ayrılmış veya mezun olmuş öğrenciler ise bu Kanunun sadece 13 üncü maddesi hükmünden faydalanırlar. Ancak kanunun yayımı tarihine kadar ödenmiş olan parasız yatılı veya burs karşılığı paralar geri verilmez ve hizmet karşılığa aranmaz.
ÜÇÜNCÜ KISIM
Çeşitli Hükümler
Geçici Madde 0002:
Bu Kanuna göre çıkarılacak yönetmelik yürürlüğe konuluncaya kadar mevcut yönetmeliğin bu Kanuna aykırı olmayan hükümlerinin uygulanmasına devam olunur.
ÜÇÜNCÜ KISIM
Çeşitli Hükümler
Geçici Madde 0003:
Parasız yatılı okulların kapasitelerinin artırılması maksadıyla beş yıllık bir plan hazırlanır ve bunun uygulanması için bütçede yeterli ödenek ayrılır. Öngörülen kapasiteye ulaşılıncaya kadar öğretmen çocuklarından sınavsız olarak parasız yatılı alınacak öğrenciler için boş pansiyon kapasitelerinden yararlanılır.
ÜÇÜNCÜ KISIM
Çeşitli Hükümler
Madde 0016: Yürürlük
Bu Kanun yayımı tarihinde yürürlüğe girer.
ÜÇÜNCÜ KISIM
Çeşitli Hükümler
Madde 0017: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
