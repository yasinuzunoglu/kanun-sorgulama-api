5456 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye Bir Geçici Madde Eklenmesine Dair Kanun
Yayımlandığı Resmî Gazete Tarihi: 15.02.2006
Yayımlandığı Resmî Gazete Sayısı: 26081
Kabul Tarihi	09.02.2006
T.C.
Cumhurbaşkanlığı
Sayı	B.01.0.KKB.01-18/A-1-2006-7
04.01.2006
TÜRKİYE BÜYÜK MİLLET MECLİSİ BAŞKANLIĞINA
İLGİ: 30.12.2005 günlü, A.01.0.GNS.0.10.00.02-16188/42759 sayılı yazınız.
Türkiye Büyük Millet Meclisi Genel Kurulunca 28.12.2005 gününde kabul edilen 5440 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye Bir Geçici Madde Eklenmesine Dair Kanun incelenmiştir.
İncelenen Yasanın 1. maddesiyle, 02.07.1993 günlü, 485 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararname ye eklenen geçici 10. maddenin ikinci fıkrasının birinci tümcesinde,
20.07.2003 tarihli ve 2003/5932 sayılı Bakanlar Kurulu Kararı ile kaldırılan Gümrükler Başmüdürlükleri ile Gümrükler Muhafaza Başmüdürlükleri kadrolarında bulunan ve kadroları 24.09.2003 tarihli ve 2003/6171 sayılı Bakanlar Kurulu Kararı ile değiştirilen Gümrük Başmüdürü ve Gümrük Muhafaza Başmüdürlerinden halen memuriyet görevi devam edenler bu maddeyle ihdas edilen ekli (1) sayılı listede yer alan Müsteşarlık Müşaviri kadrolarına atanmış sayılırlar.
düzenlemesine yer verilmiştir.
Düzenlemede, 20.07.2003 günlü, 2003/5932 sayılı Bakanlar Kurulu Kararı ile kaldırılan Gümrükler Başmüdürlükleri ve Gümrükler Muhafaza Başmüdürlükleri kadrolarında bulunanların kadro değişikliğine ilişkin kararnameye gönderme yapılırken 24.09.2003 tarihli ve 2003/6171 sayılı Bakanlar Kurulu Kararından sözedilmiştir.
Oysa, Başmüdürlüklerin kaldırılmasından sonra Gümrük Müsteşarlığı kadrolarında 1.9.2003 günlü, 2003/6121 sayılı Bakanlar Kurulu Kararı ile değişiklik yapılmış ve bu Karar 24.09.2003 günlü, 25239 sayılı Resmi Gazete de yayımlanmıştır.
Geçici maddede gönderme yapılan 2003/6171 sayılı Bakanlar Kurulu Kararı ise, 24.09.2003 gününü değil, 08.09.2003 gününü taşımakta ve bu kararla, Çalışma ve Sosyal Güvenlik Bakanı Murat Başesgioğlu nun 2003 yılında yapılacak iki bakanlar toplantısına Hükümeti temsilen katılmak üzere yurt dışına gönderilmesi konusu düzenlenmektedir. 24.09.2003 gününde ise 2003/6223, 6224, 6225, 6226, 6227 sayılı kararnameler çıkarılmış ve bu kararlarla da başka konularda düzenlemeler yapılmıştır.
Bu nedenle, Yasadaki maddi yanlışlığın giderilmesi ve geçici 10. madde ile gönderme yapılan Bakanlar Kurulu kararının gün ve sayısının düzeltilmesi gerekmektedir.
Yayımlanması yukarıda açıklanan gerekçeyle uygun görülmeyen 5440 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye Bir Geçici Madde Eklenmesine Dair Kanun, Türkiye Büyük Millet Meclisi nce bir kez daha görüşülmesi için, Anayasa nın değişik 89 ve 104. maddeleri uyarınca ilişikte geri gönderilmiştir.
A. Necdet SEZER
Cumhurbaşkanı
ANAYASANIN 89 UNCU VE 104 ÜNCÜ MADDELERİ GEREĞİNCE CUMHURBAŞKANINCA BİR DAHA GÖRÜŞÜLMEK ÜZERE GERİ GÖNDERİLEN KANUN
GÜMRÜK MÜSTEŞARLIĞININ TEŞKİLAT VE GÖREVLERİ HAKKINDA KANUN HÜKMÜNDE KARARNAMEYE BİR GEÇİCİ MADDE EKLENMESİNE DAİR KANUN
Madde - 1.
02.07.1993 tarihli ve 485 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye aşağıdaki geçici madde eklenmiştir.
GEÇİCİ MADDE 10.- Ekli (1) sayılı listede yer alan kadrolar ihdas edilerek 13.12.1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin Gümrük Müsteşarlığına ait bölümüne eklenmiştir.
20.07.2003 tarihli ve 2003/5932 sayılı Bakanlar Kurulu Kararı ile kaldırılan Gümrükler Başmüdürlükleri ile Gümrükler Muhafaza Başmüdürlükleri kadrolarında bulunan ve kadroları 24.09.2003 tarihli ve 2003/6171 sayılı Bakanlar Kurulu Kararı ile değiştirilen Gümrük Başmüdürü ve Gümrük Muhafaza Başmüdürlerinden halen memuriyet görevi devam edenler bu maddeyle ihdas edilen ekli (1) sayılı listede yer alan Müsteşarlık Müşaviri kadrolarına atanmış sayılırlar. Bu kadrolar, herhangi bir nedenle boşalmaları halinde hiçbir işleme gerek kalmaksızın iptal edilmiş sayılır. Söz konusu personelin atandıkları yeni kadrolarının aylık, ek gösterge, her türlü zam ve tazminatlar ile diğer malî hakları toplamının net tutarı; Müşavirlik kadrolarına atanmadan önce en son ayda aldıkları aylık, ek gösterge, her türlü zam ve tazminatlar ile diğer malî hakları toplamı net tutarından az olması halinde aradaki fark, farklılık giderilinceye kadar, atandıkları kadrolarda kaldıkları sürece herhangi bir kesintiye tâbi tutulmaksızın tazminat olarak kendilerine ödenir.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
Plan ve Bütçe Komisyonu Raporu
T.B.M.M.
Plan ve Bütçe Komisyonu
Esas No	1/1161
Karar No	68
20.01.2006
TÜRKİYE BÜYÜK MİLLET MECLİSİ BAŞKANLIĞINA
Türkiye Büyük Millet Meclisince görüşülerek kabul edilen ve onaylanmak üzere 30.12.2005 tarihinde Cumhurbaşkanlığına sunulan 28.12.2005 tarihli 5440 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye Bir Geçici Madde Eklenmesine Dair Kanun, Sayın Cumhurbaşkanınca Anayasanın 89 uncu ve 104 üncü maddeleri uyarınca bir defa daha görüşülmek üzere, Türkiye Büyük Millet Meclisi Başkanlığına geri gönderilmiş ve Başkanlıkça 06.01.2006 tarihinde, gerekçeli geri gönderme tezkeresi ile birlikte, Komisyonumuza havale edilmiştir. Komisyonumuzun 18.01.2006 tarihinde yaptığı 37 nci birleşimde, anılan Kanun ile geri gönderme tezkeresi, Hükümeti temsilen Millî Eğitim Bakanı Hüseyin ÇELİK ile Maliye Bakanlığı, Devlet Planlama Teşkilatı Müsteşarlığı, Gümrük Müsteşarlığı ve Hazine Müsteşarlığı temsilcilerinin de katılımıyla incelenip görüşülmüştür.
Cumhurbaşkanlığının geri gönderme tezkeresinde;
28.12.2005 tarihli 5440 sayılı Kanunun çerçeve 1 inci maddesi ile 485 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye eklenen geçici 10 uncu maddesinde, 20.07.2003 günlü, 2003/5932 sayılı Bakanlar Kurulu Kararı ile kaldırılan Gümrükler Başmüdürlükleri ve Gümrükler Muhafaza Başmüdürlükleri kadrolarında bulunanların kadro değişikliğine ilişkin Bakanlar Kurulu Kararına gönderme yapılırken 24.09.2003 tarihli ve 2003/6171 sayılı Bakanlar Kurulu Kararından söz edildiği; ancak Başmüdürlüklerin kaldırılmasından sonra Gümrük Müsteşarlığı kadrolarında 01.09.2003 günlü, 2003/6121 sayılı Bakanlar Kurulu Kararı ile değişiklik yapıldığı ve bu Kararın 24.09.2003 günlü, 25239 sayılı Resmi Gazetede yayımlandığı; Kanundaki maddi yanlışlığın giderilip, ilgili maddede gönderme yapılan Bakanlar Kurulu Kararının gün ve sayısının düzeltilmesi gerektiği ifade edilmiş ve 5440 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye Bir Geçici Madde Eklenmesine Dair Kanun, Anayasanın 89 uncu ve 104 üncü maddeleri hükmü gereğince bir kez daha görüşülmek üzere Türkiye Büyük Millet Meclisine iade edilmiştir.
Komisyonumuzda Kanun ve Geri Gönderme Tezkeresinin geneli üzerindeki görüşmelerde;
Kanunların Cumhurbaşkanının onayından geçmesinin Anayasada Cumhurbaşkanına verilen önemli yetkilerden biri olduğu, bu yetkinin Cumhurbaşkanınca her zaman yerinde kullanıldığı,
Kanun Tasarılarının aceleye getirilmeden ve gerekli olgunluğa ulaştırılarak yasalaştırılması gerektiği,
5440 sayılı Kanunla yapılan düzenlemeyle mahkeme kararıyla görevlerine geri dönen çalışanların kazanılmış haklarının ihlal edildiği, bu konuda da bir düzenleme yapılmasının hakkaniyete uygun olacağı,
şeklindeki görüş ve eleştirileri müteakip, Hükümet adına yapılan tamamlayıcı açıklamalarda ise;
22 nci yasama döneminde ülkemiz açısından reform niteliği taşıyan bir çok kanunun Türkiye Büyük Millet Meclisi nde kabul edildiği, maddi hata nedeniyle geri gönderilen kanun sayısının oldukça sınırlı olduğu,
Mahkeme kararıyla görevlerine geri dönen memurların aslen göreve atanan memurlar olmadığı, bu kişilerin görevlerini vekaleten yürütmesi nedeniyle hukuka aykırı bir durumun ortaya çıkmadığı,
ifade edilmiştir.
Kanun ve Cumhurbaşkanlığının Geri Gönderme Tezkeresi üzerinde yapılan görüşmeleri müteakip, Kanunun maddeleri üzerindeki görüşmelerine geçilmiştir.
Yapılan görüşmeler sonucunda; Cumhurbaşkanının geri gönderme tezkeresindeki gerekçesi doğrultusunda, 5440 sayılı Kanunun çerçeve 1 inci maddesi ile 485 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye eklenen geçici 10 uncu maddenin ikinci fıkrasındaki, 20.07.2003 tarihli ile 24.09.2003 tarihli ve 2003/6171 ibarelerinin, 22.07.2003 tarihli ve 01.09.2003 tarihli ve 2003/6121 şeklinde değiştirilmek suretiyle; yürürlük ve yürütmeye ilişkin 2 nci ve 3 üncü maddeleri aynen kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
AYRIŞIK OY
Teklife katılmıyoruz. Her şeyden önce teklifin gerekçesinde verilen bilgiler yanıltıcıdır. Gerek gerekçeye, gerekse teklif sahibinin ve ilgili bakanın komisyona verdiği bilgiye göre Gümrük Müsteşarlığının taşra teşkilatında bulunan 18 Gümrük Başmüdürlüğü ile 18 Gümrük Muhafaza Başmüdürlüğü kadrolarının iptal edilip yerine 18 adet Gümrük ve Muhafaza Başmüdürlüğü kadrosunun ihdası nedeniyle kadrosuz kalmış olan personelin atanabilmesi amacıyla 19 adet Müsteşarlık Müşaviri kadrosu ihdas edilmektedir.
Fiili durumda ise halen 13 adet başmüdürün kadrosuz olduğu, başmüdürlerden 6'sının ise vekaleten Gümrük ve Muhafaza Başmüdürlüğü görevini yürüttüğü ve bu 6 kişinin söz konusu görevlere yargı kararları uyarınca atandığı anlaşılmıştır. Teklifin komisyondan geçen şekline göre ise söz konusu 6 başmüdür de müşavirlik kadrosuna atanmaktadır. Bu durumda teklif halen görevde olan ve bu göreve yargı kararları uyarınca atanmış olan kişileri yasa gücüyle görevden almayı sağlamaktadır.
Bu düzenlemenin, yargı kararlarının yasa ile etkisizleştirilmesi işlevini yerine getirdiği de ortadadır.
Devlet erklerinin, yürütme eyleminin yasa sınırları içinde kalması yerine yasanın yürütmenin eylemine uydurulması şeklinde kullanılmasının, kuvvetler ayrılığı ve Anayasanın 2 nci maddesinde ifade edilmiş bulunan hukuk devleti ve 8 inci maddesinde ifade edilmiş yürütmenin kanuniliği ilkesi ile bağdaştırılması mümkün olamaz.
Ayrıca ihdas edilen müşavirlik kadrolarının daimi olarak değil de şahsa bağlı olarak ihdas edilmesi daha uygun bir yoldur. Bu yolun benimsenmeyip 19 adet müşavirlik kadrosunun sistemde kalıcı olacak şekilde ihdas edilmesi yanlıştır.
Madde 0001:
02.07.1993 tarihli ve 485 sayılı Gümrük Müsteşarlığının Teşkilat ve Görevleri Hakkında Kanun Hükmünde Kararnameye aşağıdaki geçici madde eklenmiştir.
GEÇİCİ MADDE 10.- Ekli (1) sayılı listede yer alan kadrolar ihdas edilerek 13.12.1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin Gümrük Müsteşarlığına ait bölümüne eklenmiştir.
22.07.2003 tarihli ve 2003/5932 sayılı Bakanlar Kurulu Kararı ile kaldırılan Gümrükler Başmüdürlükleri ile Gümrükler Muhafaza Başmüdürlükleri kadrolarında bulunan ve kadroları 01.09.2003 tarihli ve 2003/6121 sayılı Bakanlar Kurulu Kararı ile değiştirilen Gümrük Başmüdürü ve Gümrük Muhafaza Başmüdürlerinden halen memuriyet görevi devam edenler, bu maddeyle ihdas edilen ekli (1) sayılı listede yer alan Müsteşarlık Müşaviri kadrolarına atanmış sayılırlar. Bu kadrolar, herhangi bir nedenle boşalmaları halinde hiçbir işleme gerek kalmaksızın iptal edilmiş sayılır. Söz konusu personelin atandıkları yeni kadrolarının aylık, ek gösterge, her türlü zam ve tazminatlar ile diğer mali hakları toplamının net tutarı; Müşavirlik kadrolarına atanmadan önce en son ayda aldıkları aylık, ek gösterge, her türlü zam ve tazminatlar ile diğer mali hakları toplamı net tutarından az olması halinde aradaki fark, farklılık giderilinceye kadar, atandıkları kadrolarda kaldıkları sürece herhangi bir kesintiye tabi tutulmaksızın tazminat olarak kendilerine ödenir.
(1) SAYILI LİSTE
Kurumu : Gümrük Müsteşarlığı
Teşkilatı : Merkez
SINIFI	UNVANI	DERECESİ	SERBEST
KADRO
ADEDİ	TUTULAN
KADRO
ADEDİ	TOPLAM
GİH	Müsteşarlık Müşaviri	1	19	-	19
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
