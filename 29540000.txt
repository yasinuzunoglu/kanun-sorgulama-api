2954 sayılı Türkiye Radyo ve Televizyon Kanunu
Yayımlandığı Resmî Gazete Tarihi: 14.11.1983
Yayımlandığı Resmî Gazete Sayısı: 18221 (2.Mükerrer)
Kabul Tarihi	11.11.1983
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Madde 0001: Amaç
(Madde 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.)
Bu Kanunun amacı, radyo ve televizyon ile tüm medya araçlarından yapılan yayınların düzenlenmesine ve özerkliği ve tarafsızlığı Anayasada hükme bağlanan Türkiye Radyo-Televizyon Kurumunun kuruluş, görev, yetki ve sorumluluklarına ilişkin esas ve usulleri belirlemektir.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Madde 0002: Kapsam
Bu Kanun, her türlü teknik, usul ve araçlarla ve her ne isim altında olursa olsun elektromanyetik dalga yoluyla yurt içine ve yurt dışına yapılan radyodifüzyon ve televizyon yayınları ile ilgili hususları kapsar.
BİRİNCİ KISIM
Genel Hükümler
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
Bu Kanunda geçen deyimlerden:
Radyodifüzyon (Radyo yayını): Elektromanyetik dalgalar yoluyla halkın doğrudan alması maksadıyla yapılan ses yayınlarını,
Televizyon yayını: Elektromanyetik dalgalar yoluyla halkın doğrudan alması maksadıyla yapılan, hareketli veya sabit resimlerin sesli veya sessiz kalıcı olmayan yayınını,
Elektromanyetik dalga: Boşlukta veya kablo, cam iletken ve benzeri bir fiziki ortamda ışık hızı ile yayılan, suni olarak üretilmiş elektrik ve manyetik özellikleri olan dalgayı,
Radyo ve televizyon verici istasyonu: Radyo ve televizyon yayını yapmak üzere donatılmış her türlü hareketli veya sabit tesisi,
Kablo televizyon: Televizyon yayınının kablo, cam iletken ve benzeri bir fiziki ortam üzerinden halkın alması maksadıyla abonelere ulaştırıldığı yayın türünü,
Kapalı devre televizyon sistemi: Televizyon yayını dışında eğitim, öğretim, güvenlik ve turizm gibi belirli amaçlar için bir bina dahilinde veya birbiri ile ilişkili binalar grubunda kullanılan kablo televizyonu,
Radyo alıcısı: Radyo yayınlarını almaya veya alıp kaydetmeye ve dinletmeye yarayan cihazları,
Televizyon alıcısı: Televizyon yayınlarını almaya ve seyrettirmeye yarayan cihazları,
Video: Televizyon yayınlarını alıp, kaydetmeye ve bir ekran vasıtasıyla seyrettirmeye yarayan cihazları,
Birleşik cihaz: (15.12.1984 tarih ve 18606 sayılı Resmi Gazete de yayımlanan 3093 sayılı Kanunun 9 uncu maddesiyle değişen şekli.) Radyo ve Televizyon alıcısını veya televizyon alıcısını ve videoyu veya radyo, televizyon alıcısı ve videoyu ihtiva eden cihazlar ile müzik setleri ve benzerlerini.
İfade eder.
BİRİNCİ KISIM
Genel Hükümler
İKİNCİ BÖLÜM
Temel İlkeler ve Yayın Esasları
Madde 0004: Temel ilkeler
Radyo ve televizyon istasyonlarının kurulması, işletilmesi, idareleri ve yayınlarının düzenlenmesine ilişkin temel ilkeler şunlardır:
Radyo ve televizyon ( ... ) (1) (2) yayınlarının düzenlenmesi ile yurt içine ve yurt dışına yayın yapılması, Devletin tekelindedir. Bu tekel, Türkiye Radyo - Televizyon Kurumu tarafından kullanılır. Ancak, bu Kanunda belirtilen esaslara uygun yayın yapmak şartıyla polis ve meteoroloji teşkilatlarının devamlı ikaz ve duyuru maksadıyla radyo istasyonu kurmaları, sürekli ve kesintili radyo yayını yapmaları Radyo ve Televizyon Yüksek Kurulunun iznine tabidir.
Radyo ve televizyon yayınlarının dinleyici ve izleyiciye seçme hakkı tanıyacak şekilde birden fazla kanaldan ve bütün yurt sathına yapılması esastır.
( ... ) (3) (2)
(Bent 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
(Bent 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
Her türlü radyo ve televizyon yayını için frekans planlama, tahsis ve tescil işlemleri 5 Nisan 1983 tarih ve 2813 sayılı Telsiz Kanunu hükümlerine tabidir.
(1) (Bu kısımda yer alan verici istasyonlarının kurulması, işletilmesi, ibaresi; 21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesiyle madde metninden çıkarılmıştır.)
(2) (21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesi; Anayasa Mahkemesinin: 26.07.1990 tarih ve 20586 sayılı Resmi Gazete de yayımlanan; 18.05.1990 tarih ve E: 1989/9, K: 1990/8 sayılı Kararı ile iptal edilmiştir.)
(3) (Bu kısımda yer alan c. Radyo ve televizyon istasyonlarının kurulması, geliştirilmesi, günlük yayın saatleri ve süreleri, yurt dışına yapılacak yayınlarla ilgili usul ve esaslar Milli Güvenlik Kurulunun görüşü alınarak Bakanlar Kurulu tarafından kararlaştırılır. şeklindeki bend; 21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesiyle madde metninden çıkarılmıştır.)
BİRİNCİ KISIM
Genel Hükümler
İKİNCİ BÖLÜM
Temel İlkeler ve Yayın Esasları
Madde 0005: Yayın esasları
Genel yayın esasları şunlardır:
Anayasanın sözüne ve ruhuna bağlı olmak; Devletin ülkesi ve milletiyle bölünmez bütünlüğünü, milli egemenliği, Cumhuriyeti, kamu düzenini, genel asayişi, kamu yararını korumak ve kollamak,
Atatürk ilke ve inkılaplarını kökleştirmek, Türkiye Cumhuriyetinin çağdaş uygarlık düzeyinin üstüne çıkmasını öngören milli hedeflere ulaşmayı gerçekleştirmek.
Devletin milli güvenlik siyasetinin, milli ve ekonomik menfaatlerinin gereklerine uymak.
Devletin bir kişi veya zümre tarafından yönetilmesini veya sosyal bir sınıfın diğer sosyal sınıflar üzerinde egemenliğini sağlamak yahut Devleti ve Devlet otoritesini ortadan kaldırmak veya dil, ırk, din ve mezhep ayırımı yaratmak yahut sair herhangi bir yoldan bu kavramlara ve görüşlere dayanan bir Devlet düzeni kurmak amacı güden rejim ve ideolojilerin propagandasına yer vermemek.
Genel ahlakın gereklerini, milli gelenekleri ve manevi değerleri gözetmek.
Türk milli eğitiminin temel görüş, amaç ve ilkelerine uymak.
Kolayca anlaşılabilir, doğru, temiz ve güzel bir Türkçe kullanmak.
Toplumun beden ve ruh sağlığına zarar verecek hususlara yer vermemek.
Karamsarlık, umutsuzluk, kargaşa, dehşet, saldırganlık gibi olumsuz duygular uyandırmak ve telkin etmek amacına yönelik yayın yapmamak.
Kişilerin özel hayatlarına, şeref ve haysiyetlerine saygılı olmak ve dürüstlük anlayışına bağlı kalmak.
Haberlerin toplanması, seçilmesi ve yayınlanmasında tarafsızlık, doğruluk ve çabukluk ilkeleri ile çağdaş habercilik teknik ve metotlarına bağlı olmak.
Haberler ile yorumları ayırmak ve yorumların kaynaklarını açıklamak.
Kamuoyunun sağlıklı ve serbestçe oluşabilmesi için, kamuoyunu ilgilendirecek konularda yeterli yayın yapmak; tek yönlü, taraf tutan yayın yapmamak ve bir siyasi partinin, grubun, çıkar çevresinin, inanç veya düşüncenin menfaatlerine alet olmamak.
İKİNCİ KISIM
Radyo ve Televizyon Yüksek Kurulu
Madde 0006: Kuruluş
(20.04.1994 tarih ve 21911 sayılı Resmi Gazete de yayımlanan 3984 sayılı Kanunun 36 ncı maddesiyle yürürlükten kaldırılmıştır.)
İKİNCİ KISIM
Radyo ve Televizyon Yüksek Kurulu
Madde 0007: Görevler
(20.04.1994 tarih ve 21911 sayılı Resmi Gazete de yayımlanan 3984 sayılı Kanunun 36 ncı maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
BİRİNCİ BÖLÜM
Kuruluş ve Görevler
Madde 0008: Kuruluş
Tarafsız bir kamu tüzelkişiliğine sahip Türkiye Radyo -Televizyon Kurumu kurulmuştur. Kısa adı TRT dir. Merkezi Ankara dadır.
Bu Kanundaki özel hükümler ile düzenlenen hususlar dışında kalan konularda Kurum hakkında kamu iktisadi kuruluşlarına uygulanan genel hükümler uygulanır.
Türkiye Radyo - Televizyon Kurumu Hükümet ile ilişkilerini Başbakan aracılığıyla yürütür.
ÜÇÜNCÜ KISIM
Türkiye Radyo - Televizyon Kurumu
BİRİNCİ BÖLÜM
Kuruluş ve Görevler
Madde 0009: Görevler
Türkiye Radyo - Televizyon Kurumunun görevleri şunlardır:
(21.01.1989 tarih ve 20056 sayılı Resmi Gazete de yayımlanan 3517 sayılı Kanunun 6 ncı maddesiyle değişen şekli.) (Anayasa Mahkemesinin: 26.07.1990 tarih ve 20586 sayılı Resmi Gazete de yayımlanan; 18.05.1990 tarih ve E: 1989/9, K: 1990/8 sayılı Kararı ile iptal edilmiştir.) (10.07.1999 tarih ve 23751 sayılı Resmi Gazete de yayımlanan 4397 sayılı Kanunun 2 nci maddesiyle yeniden düzenlenen şekli.) Radyo ve televizyon yayınları yapmak ve bu amaçla radyo ve televizyon verici istasyonları, program iletim sistemleri ve stüdyo tesisleri kurmak, geliştirmek, radyo ve televizyon yayınları alanında ek gelir temin edecek düzenlemeler yapmak ve faaliyette bulunmak,
Radyo ve televizyon yayınları için haber toplama ve program yayın ve yapımı maksatlarıyla gerekli birimleri oluşturmak,
(Bent 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.) Bu Kanun çerçevesinde; Türkiye sınırları içinde yayın yapan yerel, bölgesel, ulusal radyo ve televizyon kurum ve kuruluşları ile sözleşme, anlaşma ve protokoller imza etmek; ayrıca Başbakanlığın onayını alarak gerektiğinde uluslararası radyo ve televizyon kurum ve kuruluşları ile anlaşma, sözleşme ve protokoller imza etmek,
( ... ) (1) (2) tesislerde kullanılacak alet ve cihazlar ile ilgili araştırmalar yapmak veya yaptırmak, bunların onarım ve bakımlarını yapmak veya yaptırmak ve gerekli hallerde işletme için zorunlu olan alet ve cihazları imal etmek veya ettirmek,
Yurt içine yapılacak; haber, kültür, bilim, sanat, eğlence ve benzeri türlerde eğitici, aydınlatıcı ve eğlendirici nitelikte her türlü yayınlarla:
Atatürk ilke ve inkılaplarının kökleşmesine, Türkiye Cumhuriyetinin çağdaş uygarlık düzeyinin üstüne çıkmasını öngören milli hedeflerin gerçekleşmesine,
Devletin varlık ve bağımsızlığının, ülkenin ve milletin bölünmez bütünlüğünün, toplumun huzurunun, milli dayanışma ve adalet anlayışı içinde, insan haklarına saygılı ve Atatürk Milliyetçiliğine dayanan demokratik, laik ve sosyal hukuk devleti niteliklerinin korunmasına ve güçlendirilmesine,
Milli eğitim ve milli kültürün geliştirilmesine,
Devletin milli güvenlik siyasetinin, milli ve ekonomik menfaatlerinin korunmasına,
Kamuoyunun Anayasa ilkeleri doğrultusunda serbestçe ve sağlıklı bir şekilde oluşmasına,
Yardımcı olmak.
Yurt dışına yapılacak yayınlarla:
Devletin her alanda tanıtılmasına,
Yurt dışında bulunan Türk vatandaşlarının Türkiye Cumhuriyeti ile ilişkilerinin sürdürülmesine,
Yardımcı olmak.
(1) (Bu kısımda yer alan istasyon ve ibaresi; 21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesiyle madde metninden çıkarılmıştır.)
(2) (21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesi; Anayasa Mahkemesinin: 26.07.1990 tarih ve 20586 sayılı Resmi Gazete de yayımlanan; 18.05.1990 tarih ve E: 1989/9, K: 1990/8 sayılı Kararı ile iptal edilmiştir.)
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0010: Organlar
Türkiye Radyo - Televizyon Kurumunun organları şunlardır:
Yönetim Kurulu,
Genel Müdürlük,
(Bent 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0011: Yönetim Kurulu
(Fıkra 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.) Kurumun en yüksek karar ve yönetim organı olan Yönetim Kurulu; Genel Müdür, Bakanlar Kurulu tarafından genel müdür yardımcıları arasından atanan iki üye ile elektronik veya kitle iletişimi alanlarında bir; hukuk alanından bir; işletme, iktisat veya maliye alanlarından bir ve sanat veya kültür alanlarından bir kişi olmak üzere, bu alanlarda temayüz etmiş kişiler arasından seçilen ve atanan dört üyeden oluşur. Dışarıdan seçilen yönetim kurulu üyeleri; Radyo ve Televizyon Üst Kurulu tarafından her bir alandan teklif edilen iki kat aday arasından Bakanlar Kurulu kararı ile atanır.
Genel Müdür Yönetim Kurulunun başkanıdır. Yönetim Kurulu ilk toplantısında bir başkan yardımcısı seçer.
(Fıkra 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.) Yönetim Kurulu üyeliği dört yıldır. Süresi biten üyeler ile herhangi bir sebeple Yönetim Kurulundan ayrılanların yerine yeniden atama yapılır. Süreleri sona eren üyelerin yeniden atanmaları mümkündür. Herhangi bir sebeple üyeliğin normal süreden önce sona ermesi halinde aynı usulle yenisi dört yıllığına atanır. Yeni atanan üye göreve başlayıncaya kadar mevcut üyenin görevi devam eder. Bir yıl içinde mazeretsiz iki toplantıya katılmayanların üyeliği kendiliğinden sona erer. Bakanlar Kurulu tarafından atanan genel müdür yardımcısı üyeler gerektiğinde Bakanlar Kurulu tarafından değiştirilebilir.
Yönetim Kurulu en az beş üyenin katılmasıyla toplanır ve kararlarını en az dört üyenin oyu ile alır. Çekimser oy kullanılamaz. Yönetim Kurulu en az onbeş günde bir defa toplanır. Yönetim Kurulunun çalışma esasları bir yönetmelikle düzenlenir.
Yönetim Kurulu üyeleri, Türkiye Radyo - Televizyon Kurumunun görev ve yetkilerine giren konularda doğrudan doğruya veya dolayısıyla taraf olamaz ve bu konularda hiçbir menfaat sağlayamaz, siyasi partilere üye olamazlar.
Yönetim Kurulu üyelerine verilecek ücretler, Bakanlar Kurulu kararnamesi ile tespit edilir.
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0012: Görevler
Türkiye Radyo - Televizyon Kurumu Yönetim Kurulunun görevleri şunlardır:
Türkiye Radyo - Televizyon Kurumunun program, yayın, teknik, personel, idari, mali ve her türlü hizmetlerine dair temel ilkeleri ve hedefleri tespit etmek ve bunlarla ilgili kararları almak,
Türkiye Radyo - Televizyon Kurumunun bütçesini, bilançosunu, kadrosunu karara bağlamak,
Türkiye Radyo - Televizyon Kurumunun her seviyedeki teşkilat değişikliklerine ait Genel Müdürün tekliflerini inceleyerek, uygun görülenleri Radyo ve Televizyon Yüksek Kurulunun onayına sunmak,
Genel Müdürlükçe hazırlanacak yönetmelik tasarıları hakkında karar vermek,
Yıllık genel yayın planını karara bağlamak,
Alınan kararların uygulanışını Yönetim Kurulu toplantılarında, Yönetim Kurulu Başkanının vereceği bilgilerle takip ve kontrol etmek,
Türkiye Radyo - Televizyon Kurumunun hizmetlerinin geliştirilmesini sağlayacak tedbirleri almak,
( ... ) (1) (2)
Genel Müdürlükçe gerekli görülecek konularda kararlar almak.
Radyo ve Televizyon Yüksek Kurulunca hazırlanan yayın değerlendirme raporları ile Başbakanlık Yüksek Denetleme Kurulunca hazırlanan yıllık ve ara raporları inceleyerek düzeltici ve geliştirici tedbirler almak,
Türkiye Radyo - Televizyon Kurumu ile ilgili ve başka mercie bırakılmamış konularda karar almak,
Bu Kanunda belirtilen başkaca görevleri yerine getirmek.
(1) (Bu kısımda yer alan h. Bu Kanunun 4 üncü madde (c) bendinde belirtilen hususlara ilişkin olarak Başbakanlığa önerilerde bulunmak, şeklindeki bend; 21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesiyle madde metninden çıkarılmıştır.)
(2) (21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesi; Anayasa Mahkemesinin: 26.07.1990 tarih ve 20586 sayılı Resmi Gazete de yayımlanan; 18.05.1990 tarih ve E: 1989/9, K: 1990/8 sayılı Kararı ile iptal edilmiştir.)
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0013: Türkiye Radyo-Televizyon Kurumu Genel Müdürünün mali hakları
(Madde Başlığı ve Madde 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 5. Maddesi ile Değişmiştir.)
Genel Müdüre en yüksek devlet memurunun almakta olduğu aylık ve sözleşme ücreti (ikramiye dahil) ödenir. Aylık ödemelerinde ek gösterge, kıdem ve taban aylıkları ile sosyal yardım, zam ve tazminatlar esas alınır.
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0014: Koordinasyon Kurulu
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0015: Danışma kurulları
Yönetim Kurulu veya Genel Müdür tarafından Türkiye Radyo - Televizyon Kurumunun bu Kanunda belirtilen görevleri çerçevesinde; radyo ve televizyon yayınları hakkında kamuoyunun düşünce ve dileklerini tespit etmek, ilmi veya teknik araştırmalar yaptırmak veya lüzum görülecek konularda özel ihtisaslarından yararlanmak maksadıyla geçici danışma kurulları teşkil edilebilir.
Danışma kurullarının teşkili, mensuplarının nicelik ve nitelikleri, çalışma usul ve esasları ve mali hususlar yönetmelikle belirlenir.
Milli güvenliğe ilişkin danışmanlık, Milli Güvenlik Kurulu Genel Sekreterliği tarafından sağlanır.
ÜÇÜNCÜ KISIM
Türkiye Radyo - Televizyon Kurumu
İKİNCİ BÖLÜM
Organların Teşkili ve Görevleri
Madde 0016: Teşkilat
(1. ve 2. Fıkralar 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.)
Türkiye Radyo-Televizyon Kurumu; Genel Müdür, dört Genel Müdür Yardımcısı, Hukuk Müşavirliği, Teftiş Kurulu Başkanlığı, Yayın Denetleme ve Koordinasyon Kurulu Başkanlığı, Genel Sekreterlik, Özel Kalem Müdürlüğü ile Televizyon, Radyo, Haber ve Spor Yayınları, Dış Yayınlar, Dış İlişkiler, Müzik, Arşiv, Strateji Geliştirme, Bilgi Teknolojileri, Stüdyolar ve Program İletim Sistemleri, Verici İşletmeleri, Muhasebe ve Finansman, Satınalma, İnsan Kaynakları, Eğitim, Reklam-Tasarım-Tanıtım ve Destek Hizmetleri daire başkanlıklarından oluşur. Dairelerin Genel Müdür Yardımcılarına olan bağlantıları Genel Müdürün teklifi ile Yönetim Kurulu tarafından belirlenir.
Türkiye Radyo-Televizyon Kurumunun taşra teşkilatı; Genel Müdürlüğe bağlı müdürlükler ve haber bürolarından oluşur. Kurum, yurt dışında büro açabilir, bu bürolarda personel çalıştırabilir.
Türkiye Radyo - Televizyon Kurumunun her seviyedeki teşkilatlanma değişikliği (lağv, tensik, yeni kuruluş), Genel Müdürün teklifi, Yönetim Kurulunun tasvibi ve Radyo ve Televizyon Yüksek Kurulunun onayı ile yapılır.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0017: Yayın türlerinin dengelenmesi
Radyo ve televizyon yayınları mümkün olduğu kadar çeşitli konulara yer verecek şekilde ve yayın görevlerinin yerine getirilmesi esas alınarak düzenlenir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0018: Hükümet bildiri ve konuşmaları
Türkiye Radyo - Televizyon Kurumu, Hükümet bildirilerini, sadece Hükümeti bağlamak kaydıyla yayınlamakla yükümlüdür. Ancak, bunların Hükümet bildirisi olduğunu yayın sırasında açıklar. Hükümet bildirilerine ait metinlerin, Başbakanlıktan yazılı yayın isteği ile verilmesi ve yetkililerin imzasını taşıması şarttır.
Türkiye Radyo - Televizyon Kurumu; olağanüstü haller ile sıkıyönetim, seferberlik ve savaş haline inhisar etmek üzere Hükümet konuşmalarını yayınlamakla yükümlüdür. Hükümet konuşmalarına ilişkin yayın istekleri, Başbakan veya görevlendireceği bakanın imzasıyla yapılır.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0019: Hükümet uygulamalarının tanıtılması
Türkiye Radyo - Televizyon Kurumunun yayın esaslarına uymak, cevap hakkı doğuracak nitelikte olmamak ve siyasi çıkar amacı taşımamak kaydıyla, mevzuat veya idari kararlarla yürürlüğe konan ve halkın katılımı ile başarıya ulaşabilecek Hükümet uygulamalarının; gerekçelerinin, yararlarının, vecibelerinin, usul ve esaslarının kamuoyuna benimsetilmesini amaçlayan tanıtıcı radyo ve televizyon programları, Hükümet tarafından Türkiye Radyo - Televizyon Kurumu dışında hazırlanır ve Kurum tarafından haber bültenleri dışında yayınlanır ve bu yayının Hükümet uygulamasının tanıtılması olduğu yayın sırasında belirtilir. Bu yayınların yayın süreleri ayda otuz dakikayı geçemez. Hükümet bu süreyi bir defada veya bir aydaki toplamı otuz dakikayı aşmamak üzere birkaç defada kullanabilir. Kullanılmayan süreler müteakip ay sürelerine eklenemez.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0020: Hükümet ve siyasi parti açıklamalarının ve faaliyetlerinin yayınlanması
Bu Kanunda belirtilen yayın esaslarına uymak ve diğer siyasi partilere cevap hakkı doğuracak bir unsur taşımamak kaydıyla; Hükümetin ve Türkiye Büyük Millet Meclisinde grubu bulunan siyasi partilerin açıklama ve faaliyetlerinin yayınlanması, bunların haber değeri ve niteliği taşıması şartına bağlıdır, Türkiye Radyo - Televizyon Kurumu, Hükümet veya bir siyasi parti açıklama ve faaliyetlerini yayınladıktan sonra bunu dengelemek maksadıyla hemen ardından veya aynı bülten içerisinde karşı görüşleri almak için çaba harcamak ve yayınlamak zorunda değildir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0021: Türkiye Büyük Millet Meclisi ve açıköğretim yayınları ile eğitim ve öğretim amaçlı yayınlar ve diğer yayınlar
(Madde Başlığı ile Birlikte 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.)
Türkiye Radyo-Televizyon Kurumu, Türkiye Büyük Millet Meclisi Genel Kurul çalışmalarını radyodan dengeli ve tarafsız bir biçimde özetleyen yayın yapar.
Kuruma tahsis edilen TV kanallarından biri olan TRT 3'ten TBMM TV aracılığıyla Türkiye Büyük Millet Meclisi faaliyetleri yansıtılır. Türkiye Büyük Millet Meclisi faaliyetlerinin hangi ölçüde yansıtılacağı hususu, Türkiye Büyük Millet Meclisi Başkanlığı ile Türkiye Radyo-Televizyon Kurumu Genel Müdürlüğünce birlikte hazırlanacak protokolle belirlenir. Bu yayınlardan ücret alınmaz.
Açıköğretim yayınları ve eğitim ve öğretim amaçlı diğer yayınlar, Türkiye Radyo-Televizyon Kurumuna tahsis edilen TV kanallarının uygun görüleninden yayınlanır. Ücret miktarı ve yayın ile ilgili diğer hususlar, ilgili kurumlar ile Türkiye Radyo-Televizyon Kurumu Genel Müdürlüğü arasında yapılacak bir protokolle belirlenir.
Kurum tarafından Türkçe dışında farklı dil ve lehçelerde de yayın yapılabilir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0022: Seçimlerde siyasi partilerin yayınları
(30.12.1993 tarih ve 21804 sayılı Resmi Gazete de yayımlanan 3959 sayılı Kanunun 19 uncu maddesiyle değişen şekli.) Siyasi partilerin milletvekili genel ve ara seçimleri ile mahalli idarelerin genel seçimleri sırasında radyo ve televizyonlardan faydalanmaları, seçim propagandası yapmaları ve yükümlülükleri ile bu faydalanmanın esas, şekil ve şartları 26.04.1961 tarihli ve 298 sayılı, 10.06.1983 tarihli ve 2839 sayılı ve 18.01.1984 tarih ve 2972 sayılı kanunlarda yer alan hükümlere tabidir. (1)
(1) (30.12.1993 tarih ve 21804 sayılı Resmi Gazete de yayımlanan 3959 sayılı Kanunun Geçici 1 inci maddesiyle hükmü mucibince, sadece ilk genel yerel seçimlerde uygulanır.)
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0023: Milli güvenlik açısından yayınların menedilmesi
Başbakan veya görevlendireceği bakan, milli güvenliğin açıkça gerekli kıldığı hallerde, bir haber veya yayını menetmeye yetkilidir. Men kararının yazılı olması esastır. Ancak, acele hallerde men kararı sözlü olarak da iletilebilir. Bu durumda men kararının en kısa zamanda yazı ile tekrarlanması şarttır. Türkiye Radyo - Televizyon Kurumunun sorumluluğu altında yapılmayan yayınların menedilmesi halinde, men kararı ilgililere, Genel Müdürlükçe alındığı tarihten başlayarak yirmidört saat içinde bildirilir.
26 Nisan 1961 tarih ve 298 sayılı Seçimlerin Temel Hükümleri ve Seçmen Kütükleri Hakkında Kanunun 52 ila 55 inci maddeleri uyarınca siyasi partiler adına yapılan konuşmalar hakkında birinci fıkra hükümleri uygulanmaz.
Birinci fıkrada söz konusu men kararları aleyhine Danıştayda açılacak iptal davalarında tebligat, müracaat tarihinden başlayarak kırksekiz saat içinde yapılır, cevap ve cevaba cevap süreleri onar gündür. Bu sürelerin tamamlanmasından sonra onbeş gün içinde karar verilir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0024: Devletin dış ilişkileri ile ilgili yayınlar
Devletin dış ilişkileri ile ilgili yayınlarda uygulanacak esaslar, Dışişleri Bakanlığınca tespit edilerek Türkiye Radyo - Televizyon Kurumuna bildirilir. Dış ilişkiler ile ilgili yorumlarda kaynak belirtilip belirtilmeyeceği hususunda Dışişleri Bakanlığının görüşü gözönünde tutulur.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0025: Öğretim ve eğitim yayınları
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0026: Reklam yayınları
Türkiye Radyo - Televizyon Kurumu, görev ve yayın esaslarına uymak kaydıyla gerçek kişiler, kurumlar ve özel hukuk tüzelkişilerince de hazırlanan programlı veya programsız reklam kuşaklarını radyo ve televizyondan yayınlayabilir.
Reklam yayınlarında; halkı aldatıcı, yanıltıcı, haksız rekabete veya karşılıklı cevaplaşmaya yol açıcı, diğer ürün veya nitelikleri kötüleyici, herhangi bir ürünün israfını telkin veya ima edici ve genel olarak memleketin ekonomik durumuna zarar verici hususlara yer verilmez, siyasi propaganda yapılamaz.
Reklam yayınları ile ilgili esaslar, birinci ve ikinci fıkralarda belirtilen genel esaslar gözönüne alınarak bir yönetmelikle düzenlenir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0027: Düzeltme ve cevap hakkı
Yayınlarda bir kişinin haysiyet ve şerefine dokunulması veya kendisi ile ilgili olarak gerçeğe aykırı hususlar bulunması halinde;
Türkiye Radyo - Televizyon Kurumu, o kişinin yayın tarihinden başlayarak yedi gün içinde göndereceği düzeltme ve cevap metnini, Genel Müdürlükçe alınmasından başlayarak üç gün içinde yayınlamakla yükümlüdür.
Bu düzeltme ve cevap metninde, yayının niteliğinin yukarıdaki fıkra kapsamına girdiği, yayında kendisine gerçeğe aykırı olarak bir husus atfedildiği veyahut şeref ve haysiyetine dokunulduğu ve gerçeğin ne olduğu kısaca açıklanır. Cevap ve düzeltme metni, cevap ve düzeltmeye esas olan yayın süresinin ilgili bölümünün süresini aşamaz.
Düzeltme ve cevap metninin bu Kanun hükümlerine uygun olmaması veya suç niteliğindeki ifadeler taşıması veyahut yeni bir düzeltme ve cevap hakkı doğurur nitelikte olması halinde, Genel Müdürlük bu talebi reddettiğini, yayınlamakla yükümlü olduğu üç günlük sürenin bitiminden itibaren iki gün içinde ilgilisine bildirir.
İlgili, bu red kararına karşı, iki gün içinde Ankara Sulh Ceza Hakimliği nezdinde itiraz edebilir. Hak sahibi, itirazını, Ankara Sulh Ceza Hakimliğine gönderilmek üzere bulunduğu yer mahkemesine de verebilir.
Ankara Sulh Ceza Hakimi, en geç iki gün içinde düzeltme ve cevap metnini; suç niteliği olup olmadığı, yayın ile ilgisi bulunup bulunmadığı, bu maddede yazılı şartlara uygun olup olmadığı, yeni bir düzeltme ve cevap hakkı doğurur nitelikte olup olmadığı ve süresi içinde Türkiye Radyo - Televizyon Kurumuna gönderilip gönderilmediği yönlerinden inceleyerek karar verir. Hakim cevap veya düzeltme metninin aynen yayınlanmasına karar verebileceği gibi, uygun göreceği değişiklikleri bizzat yaptıktan sonra yayınlanmasına da karar verebilir. Bu kararın birer örneği taraflara gönderilir.
Taraflar, bu karara, kendilerine tebliğinden başlayarak iki gün içinde Ankara Asliye Ceza Hakimliği nezdinde itiraz edebilirler. Bu itiraz ve karar hususlarında yukarıdaki (d) ve (e) bentleri hükümleri aynen uygulanır.
Asliye Ceza Hakiminin verdiği karar kesindir. Bu kararın Genel Müdürlüğe tebliğinden itibaren en geç iki gün içinde cevap ve düzeltmenin yayınlanması zorunludur.
Düzeltme ve cevap hakkını kullanmadan ölen kimsenin bu hakkını mirasçıları birlikte veya bunlardan yalnız ilk başvuranı kullanabilir.
Bu madde uyarınca ilgililere yapılacak tebligatlarda 7201 sayılı Tebligat Kanunu hükümleri uygulanır.
Özel hukuk tüzelkişilerince gönderilecek düzeltme ve cevap metinleri hakkında da bu madde hükümleri uygulanır.
Bu Kanunun 19 uncu maddesi uyarınca yapılan yayınlar nedeniyle Türkiye Büyük Millet Meclisinde grubu bulunan fakat Hükümete dahil olmayan siyasi partiler, düzeltme ve cevap hakkı taleplerini yayın tarihinden başlayarak üç gün içinde Ankara Sulh Ceza Hakimliği nezdinde yaparlar. Bu talepler hakkında bu maddenin (d), (e) vs (f) bentleri hükümleri uygulanır.
Siyasi partilerin radyo ve televizyondan özel kanunları uyarınca yapacakları seçim propaganda konuşmaları ile bu Kanunun 18 inci maddesi uyarınca yayınlanan Hükümet bildirisi veya konuşmaları hakkında bu madde hükümleri uygulanmaz.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0028: Sorumluluk
Türkiye Radyo - Televizyon Kurumunun yayınları yoluyla işlenen suçlarda veya haksız fiillerde, yayın tespit yoluyla yapılmışsa, metni yazan veya sesi tespit edilen, bu metni veya tespiti fiilen kontrol eden ve yayını fiilen yöneten ve kontrol eden kişiler sorumludur.
Türkiye Radyo - Televizyon Kurumunun, kendilerine tevdi edilen metni aynen okumakla görevli personeli o yayının yönetim ve kontrolunda özel olarak görevlendirilmiş olmamak şartıyla, o yayın yoluyla işlenen suçtan veya haksız fiilden sorumlu tutulmazlar.
Bu Kanunun 18, 22 ve 27 nci maddeleri uyarınca yapılan ve bu özelliği anonsla belirtilen yayınlar ile tespitlerden faydalanmaksızın Türkiye Radyo - Televizyon Kurumu istasyonları dışındaki bir radyo ve televizyon kuruluşundan naklen yapılan yayınlardan, Türkiye Radyo - Televizyon Kurumu personeli sorumlu değildir.
Kişiler, kurum ve kuruluşlar yayınlar nedeniyle uğradıkları zararlardan ötürü, Türkiye Radyo - Televizyon Kurumu personeli aleyhine değil, Türkiye Radyo - Televizyon Kurumu aleyhine dava açarlar. Türkiye Radyo -Televizyon Kurumunun genel hükümlere göre sorumlu personele rücu hakkı saklıdır.
Kişiler, kurum, ve kuruluşlarca yayın yoluyla suç işlendiği iddia edilerek Türkiye Radyo - televizyon Kurumu personeli hakkında açılan ceza davalarında, personel, Türkiye Radyo - Televizyon Kurumu avukatlarınca savunulabilir.
Bu madde kapsamına giren suçlardan ve haksız fiillerden dolayı yayının yapıldığı tarihten başlayarak altmış gün içinde açılmayan davalar dinlenmez.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0029: Metin ve tespitlerin saklanması
Türkiye Radyo - Televizyon Kurumunun yayınlarında kullanılan yazılı metinler ve metni bulunmayan radyo ve televizyon yayınlarına ait tespitler yayın tarihinden başlayarak yetmişbeş gün süre ile saklanır.
Tespitlerden faydalanmaksızın yapılan naklen yayınlar ile müzik yayınları yukarıdaki fıkra hükmünün dışındadır.
Yayının, herhangi bir şekilde yasama, yürütme ve yargı organlarınca soruşturma, kovuşturma ve araştırma konusu olması halinde bu işlemlerin sonuçlandığının Türkiye Radyo - Televizyon Kurumuna yazılı olarak bildirmesine kadar yayın tespitlerinin ve metinlerinin saklanması zorunludur.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0030: Yayınlanmayan haberler
Türkiye Radyo - Televizyon Kurumunun Devletin güvenliği ile ilgili, elde ettiği ancak, yayınlayamadığı haberler, sadece Başbakanın tayin edeceği ilgili yürütme unsuruna bildirilir. Bu husus bir protokol ile düzenlenir.
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0031: Yayınların denetimi
Türkiye Radyo - Televizyon Kurumunun yayınlayacağı programların son denetimi, Genel Müdür adına ve Genel Müdüre doğrudan bağlı Yayın Denetleme ve Koordinasyon Kurulu Başkanlığı (1) tarafından yapılır. Bu denetimin usul ve esasları yönetmelikle düzenlenir.
Radyo ve televizyon yayınları, yayından önce ayrıca Türkiye Radyo -Televizyon Kurumu dışından hiç bir kişi veya kuruluş tarafından denetlenemez. Ancak, Türk Silahlı Kuvvetleri ile ilgili yayınlar hakkında Genelkurmay Başkanlığının olumlu görüşü alınır.
Türkiye Radyo - Televizyon Kurumunun, uzun metrajlı konulu sinema filmleri hariç, yurt dışından getireceği her çeşit televizyon filmleri hakkında 23 Eylül 1977 tarihli ve 16063 sayılı Resmi Gazetede yayımlanan Filmlerin ve Film Senaryolarının Denetlenmesi Hakkında Tüzük hükümleri ile ek ve değişiklikleri uygulanmaz.
(1) (Bu Bölümde Geçen Yayın Denetleme Kurulu Başkanlığı ibaresi 26.06.2008 tarihli ve 26918 sayılı Resmi Gazetede yayımlanan Kanun ile Yayın Denetleme ve Koordinasyon Kurulu Başkanlığı Şeklinde Değişmiştir.)
ÜÇÜNCÜ KISIM
Türkiye Radyo - Televizyon Kurumu
ÜÇÜNCÜ BÖLÜM
Yayınların Düzenlenmesi
Madde 0032: Kurum programlarının korunması
Türkiye Radyo - Televizyon Kurumu yayınları, Kurumun yazılı izni alınmadan telli veya telsiz olarak tekrar yayınlanamaz, ücretli veya ücretsiz olarak tedavüle çıkarılmak üzere bütünü veya bir kısmı tespit olunamaz, çoğaltılamaz ve girişi ücrete tabi yerlerde halka gösterilemez.
Türkiye Radyo - Televizyon Kurumunun birinci fıkra hükmüne aykırı davranışlara karşı maddi ve manevi tazminat davası açma hakkı mevcut olduğu gibi, Kurum, Fikir ve Sanat Eserleri Kanununda öngörülen hukuki ve cezai korumadan da yararlanır.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0033: Sermaye
Türkiye Radyo - Televizyon Kurumunun nominal sermayesi 20 000 000 000 TL. dir. Bu sermaye Yönetim Kurulunun teklifi, Radyo ve Televizyon Yüksek Kurulunun tasvibi ve Bakanlar Kurulunun kararı ile artırılabilir.
Sermayenin kaynakları şunlardır:
Bu Kanunun yürürlüğe girdiği tarihte ödenmiş sermaye,
Genel bütçeden, sermayeye mahsuben yapılacak ödemeler,
Yıllık karlardan, bu Kanunun 34 üncü maddesi ve diğer kanunlar uyarınca ayırımlar yapıldıktan sonra kalacak bakiyeler.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0034: Karın dağıtımı ve yedek akçe
Yıllık bilanço, kar ve zarar hesaplarının Yönetim Kurulunca onaylanmasını müteakip;
Yıllık karın % 10 u ödenmiş sermayenin % 25 ine kadar kanuni yedek akçe olarak, % 10 u da nominal sermayenin % 10 una kadar olağanüstü yedek akçe olarak ayrılır.
Mevzuat gereğince ödenecek vergi, fon ve aidatlar düşüldükten sonra kalan kar özel yedek akçe hesabına naklolunur. Zararlar; öncelikle özel yedek akçeden karşılanır. Özel yedek akçenin yetmemesi halinde, bu zararlar sırasıyla olağanüstü yedek akçeden ve kanuni yedek akçeden karşılanır.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0035: Gelirler
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0036: Bütçenin hazırlanması ve finansman açığı
Türkiye Radyo - Televizyon Kurumunun yıllık bütçesi ile yatırım ve finansman programları Yönetim Kurulu tarafından onaylanarak yürürlüğe konulur. Ancak, Türkiye Radyo - Televizyon Kurumunun yıllık yatırım ve finansman programı konusunda, Yönetim Kurulu kararından önce, Devlet Planlama Teşkilatı ile Maliye Bakanlığının vizesinin alınması gereklidir.
Türkiye Radyo - Televizyon Kurumunun yıllık finansman programında tespit olunan açık genel bütçeden karşılanır.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0037: Şirket kurma, satın alma ve ortaklık
(Madde Başlığı ve Madde 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 6. Maddesi ile Değişmiştir.)
Yönetim Kurulu, Kurumun amaçlarına uygun olmak şartıyla, özel hukuk hükümlerine tabi şirket kurabileceği gibi yerli veya yabancı gerçek veya tüzel kişilerle ortaklıklar kurabilir. Mevcut ortaklıklara veya şirketlere iştirak edebileceği gibi, yurt içinde veya yurt dışında yerli veya yabancı ortaklıkları veya şirketleri tamamen satın alabilir veya devralabilir.
Kurumun ve payına bakılmaksızın Kurum tarafından kurulan veya satın alınan ya da iştirak edilen şirketlerin, her türlü alım, satım, hizmet, danışmanlık, yapım ve taşıma işlerine ilişkin ihale işlemleri 4/1/2002 tarihli ve 4734 sayılı Kamu İhale Kanunu ve 5/1/2002 tarihli ve 4735 sayılı Kamu İhale Sözleşmeleri Kanunu hükümlerine tabi değildir.
Kurumun her türlü alım, satım, hizmet, danışmanlık, yapım ve taşıma işleri ile bu hususlara ilişkin ihale işlemleri, yayın faaliyetlerinin gerektirdiği koşullar gözetilmek suretiyle, saydamlık, rekabet, eşit muamele, güvenirlik, gizlilik, kamuoyu denetimi, ihtiyaçların uygun şartlarla ve zamanında karşılanması ve kaynakların verimli kullanılması ilkeleri esas alınarak, yönetmelik ile düzenlenir.
Kurumun, kendisine ait şirketlerden veya ortak olduğu şirketlerden yapacağı her türlü alım, satım, hizmet, danışmanlık, yapım ve taşıma işlerine ilişkin ihale işlemleri 4734 sayılı Kanun ve 4735 sayılı Kanun hükümlerine tabi değildir. Buna ilişkin usul ve esaslar Genel Müdür teklifi ve Yönetim Kurulunun kararı ile belirlenir.
Kurum personeli, Genel Müdür onayı ile Türkiye Radyo-Televizyon Kurumuna ait şirketler ile ortak olduğu şirketlerde yönetim kurulu başkanı ve/veya üyesi olarak görevlendirilebilir. 4/7/2001 tarihli ve 631 sayılı Kanun Hükmünde Kararnamenin 12 nci maddesi hariç diğer kanunlardaki düzenleme ve kısıtlamalara tabi olmaksızın, bu kişilere ödenecek ücret görevlendirildikleri şirketin yönetim kurulunca belirlenir. Söz konusu personelin kadroları ve pozisyonları ile ilişkileri devam eder ve bu personel kadroya ilişkin haklarını almaya devam eder.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0038: Ruhsata tabi cihazların imalat, ithalat ve toptan satışı
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0039: Ruhsata tabi cihazların perakende satışı ve gümrük girişi
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0040: Tarife ve ruhsatnameler
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0041: Tahsilat
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0042: Ruhsata tabi cihazlarla ilgili işlemlerin denetimi
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0043: Uygulama esasları
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0044: İndirimli posta, telgraf ve telefon tarifeleri
Türkiye Radyo - Televizyon Kurumunun; haber, radyo ve televizyon hizmetlerinde kullandığı telefonlarına, Posta, Telgraf ve Telefon İşletmesi Genel Müdürlüğünce basına uygulanan indirimli tarife veya indirim nispetleri uygulanır.
Kurumun, Posta, Telgraf ve Telefon İşletmesi Genel Müdürlüğünden kiraladığı radyo ve televizyon programlarının nakledildiği resim ve ses kanallarının ve hizmet gereği geçici veya sürekli olarak kiraladığı telefon ve teleks devrelerinin, milli sınırlar dahilinde kalan kısımları için, Posta, Telgraf ve Telefon İşletmesi Genel Müdürlüğü tarifesinde bulunanlara bu tarife üzerinden, bulunmayanlara milletlerarası tarifeler üzerinden yüzde altmış indirim uygulanır.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0045: Devlet Yatırım Bankası kredileri
Türkiye Radyo - Televizyon Kurumu, yatırımlarının finansmanında Devlet Yatırım Bankası kredilerinden faydalanır.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0046: İndirimli tarife
Türkiye Radyo - Televizyon Kurumuna indirimli tarife uygulayan Devlet daire ve kuruluşları, kamu tüzelkişileri ve kamu iktisadi teşebbüslerine ilan ve reklam işlerinde indirimli tarife, Yönetim Kurulu kararıyla uygulanabilir.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0047: Tedarik işleri
Türkiye Radyo - Televizyon Kurumunun alım, satım, hizmet, yapım ve taşıma işleri ile bu hususlara ilişkin ihale işlemleri bir yönetmelik ile düzenlenir.
ÜÇÜNCÜ KISIM
Türkiye Radyo - Televizyon Kurumu
DÖRDÜNCÜ BÖLÜM
Mali Hükümler
Madde 0048: Muafiyetler
Türkiye Radyo - Televizyon Kurumunun ihtiyacı için yurt dışından getirilecek radyo ve televizyon vericileri, stüdyo cihazları, işletme malzemesi ve yedekleri ile yayınlarda kullanılan alet ve edevat, program yüklü film ve bantları damga resmi dahil, gümrük vergi ve resimleri, belediye hissesi ve harçlarından muaftır.
Kurumun iktisap ettiği ve edeceği radyo ve televizyon verici ve aktarıcı binaları emlak vergisi ve tapu harçlarından muaftır.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0049: İstihdam şekilleri
(Madde 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.)
Türkiye Radyo ve Televizyon Kurumunun hizmetleri; memurlar, sözleşmeli personel ve geçici personel eliyle gördürülür.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0050: Personelin özlük hakları
Türkiye Radyo - Televizyon Kurumu personeli aşağıda düzenlenen hükümler dışında kamu iktisadi kuruluşlarının personel rejimine tabidir.
Kurumun haber ve program hizmetlerini doğrudan doğruya yapan ve yürütenlerden yükseköğrenim yapmış olanlar 8 inci derecenin ilk kademesinden işe başlarlar, 1 inci derecenin son kademesine kadar yükselebilirler. Yükseköğrenim yapmamış olanlar 10 uncu derecenin ilk kademesinden işe başlarlar, 3 üncü derecenin son kademesine kadar yükselebilirler.
Ancak, bu fıkra hükümlerine göre belirlenen giriş ve yükselebilme dereceleri, 657 sayılı Kanunun 36 ncı maddesinde belirlenen derecelerden aşağı olamaz.
Türkiye Radyo - Televizyon Kurumunda çalışan personele ödenecek mahrumiyet zammı, 657 sayılı Kanuna tabi memurlar için tespit edilecek miktar ve şartlara uygun olmak kaydıyla Yönetim Kurulu tarafından bir yönetmelikle tespit edilir.
Türkiye Radyo - Televizyon Kurumunun haber ve program hizmetlerinin yürütülmesinde Kurum dışından görevlendirileceklere başka iş ve hizmet yasağına ilişkin hükümler uygulanmaz.
Kurum Yönetim Kurulunca tespit edilecek sayıdaki yabancı dil yayınları mütercim spikerlerine 657 sayılı Kanunun 59 uncu ve müteakip maddelerindeki istisnai memuriyetlere ilişkin hükümler uygulanır.
Kurum personeline hizmetin bütünlüğü ve ifa edilen görevin özelliği dikkate alınarak, en yüksek Devlet memuru aylığını (Ek gösterge dahil) geçmemek üzere, Kurum Yönetim Kurulunun teklifi üzerine Bakanlar Kurulunca tespit olunan oran veya miktarlarda tazminat ödenir.
Kurum personeline bu tazminat dışında 657 sayılı Kanunun Zam ve tazminatlar başlıklı değişik ek maddesinde öngörülen zam ve tazminatlar ödenmez.
(a) bendine giren görevlerde bulunduktan sonra, öğrenim durumu itibariyle hizmete giriş derece ve kademesi bu fıkrada belirtilen giriş derece ve kademesinden daha aşağı olan sınıflardan birine geçenlerin, ilk ilerleme ve yükselmeleri için kanuni bekleme sürelerine kazandıkları süre kadar ilave edilir.
657 sayılı Kanunun değişik 43 üncü maddesinin (B) fıkrası hükümleri Kurum personeli hakkında da uygulanır.  (2. Cümle 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 7. Maddesi ile Değişmiştir.) Ancak, Genel İdare Hizmetleri sınıfına dâhil kadrolara uygulanacak ek göstergeler, bu memuriyetlerin niteliği ve yönetim sorumluluğu göz önünde bulundurularak ve diğer kamu kuruluşlarındaki emsallerini geçmemek şartı ile, Kurumun Yönetim Kurulunun teklifi üzerine Cumhurbaşkanınca tespit olunur.
(1. Paragraf 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 7. Maddesi ile Değişmiştir.) Kurumda kadro karşılığı sözleşmeli personel çalıştırılabilir. Bu personele ilişkin sınav, işe alınma, atanma ve görevde yükselme gibi hususlar Yönetim Kurulu tarafından düzenlenir. Bu personelin unvanları, sayısı, kadro iptal ve ihdasları, ücretleri, kadrolara uygulanacak ek göstergeler, makam ve görev tazminatı, özel hizmet tazminatı, fazla çalışma ücreti gibi personele sağlanacak her türlü mali ve sosyal haklara ilişkin usul ve esaslar, Yönetim Kurulunun teklifi üzerine Cumhurbaşkanınca belirlenir.
(Paragraf 26.06.2008 tarih ve 26918 sayılı Resmi Gazetede yayımlanan Kanun ile Değişmiştir.) Ayrıca; özel bilgi ve ihtisasından yararlanmak üzere en çok on Genel Müdür Müşaviri istihdam edilebilir.
(09.05.1988 tarih ve 19809 sayılı Resmi Gazete de yayımlanan 322 sayılı KHK. nin 1 inci maddesiyle eklenmiştir.) Birinci ve ikinci fıkraya göre çalıştırılacaklar, istekleri halinde, T.C. Emekli Sandığı veya Sosyal Sigortalar Kurumu ile ilgilendirilirler.
Bunlardan T.C. Emekli Sandığı ile ilgilendirilenlerin;
Tahsil durumlarına göre giriş ve yükselebilecekleri derece ve kademeleri, (a) bendi hükümlerine göre belirlenir.
Kazanılmış hak aylıkları, öğrenim durumlarına göre yukarıda belirlenen giriş dereceleri esas alınmak ve yükselecekleri dereceyi aşmamak kaydıyla 657 sayılı Devlet Memurları Kanununun 87 nci maddesinde sayılan kurumlarda 18 yaşından sonra geçen hizmetler, hazırlık kıtası ile okul dönemi dahil yedek subaylıkta, yedek subay öğretmenlikte, muvazzaf ve ihtiyat erlikte geçen sürelerin her yılı için bir kademe ilerlemesi ve her üç yıl için bir derece yükselmesi verilmek suretiyle değerlendirilerek tespit edilir.
Ayrıca, 1 Mart 1979 tarihinde, 13 Aralık 1960 tarih ve 160 sayılı Kanunun 4 üncü maddesinde sayılan kuruluşlarda görevli bulunanlara 2182 sayılı Kanun hükmüne göre bir derece ilave edilir.
Bu fıkrada sayılan T.C. Emekli Sandığına tabi olarak çalışan personelin emekli keseneğine esas aylıkları ile kazanılmış hak aylıkları saklıdır.
Emekli kesenek ve karşılıkları;
Emekli keseneğine esas aylıkları 8 ve 7 nci derecede olanlar için 100, 6 ve 5 inci derecede olanlar için 150, 4 ve 3 üncü derecede olanlar için 200, 2 nci derecede olanlar için 300 ve 1 inci derecede olanlar için 400 ek gösterge uygulanmak suretiyle hesaplanır. Ancak, daha yüksek ek göstergeli yönetici kadroları karşılık gösterilerek çalıştırılanların emeklilik keseneklerine ve karşılıklarına bu ek göstergeler esas alınır.
(Bent 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 7. Maddesi ile Değişmiştir.) 11/1/2011 tarihli ve 6098 sayılı Türk Borçlar Kanunu hükümleri gereğince de özel hukuk hükümlerine tabi personel çalıştırılabilir. Bunlara (g) bendi hükümleri uygulanmaz.
ı.  (Bent 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 7. Maddesi ile Değişmiştir.) Özel hukuk hükümlerine tabi personel Kurumca yapılacak sınavla istihdam edilen, istihdama, sözleşmeye, sözleşmenin feshine, feshi halinde ödenecek tazminat ile ücretlerine, her türlü mali ve sosyal haklarına ilişkin usul ve esasları Yönetim Kurulunca belirlenen yerli veya yabancı uyruklu personeldir. Özel hukuk hükümlerine tabi personel yönetici kadrolarında görevlendirilebilir.
i. (Bent 26.06.2008 tarih ve 26918 sayılı Resmi Gazetede yayımlanan Kanun ile Eklenmiştir) Geçici personel, sosyal güvenlik bakımından 506 sayılı Sosyal Sigortalar Kanunu hükümlerine tabi olan, bir yıldan az süreli istihdam edilen ve işçi sayılmayan kimselerdir. Bu statüdeki personelin istihdam ve ücretlerine ilişkin usul ve esaslar Yönetim Kurulunca tespit edilir. (*)
j. (Bent 26.06.2008 tarih ve 26918 sayılı Resmi Gazetede yayımlanan Kanun ile Eklenmiştir) Türkiye Radyo-Televizyon Kurumu personelinin yurt içinde geçici görevle memuriyet mahalli dışına görevlendirilmesi durumunda, bu personele 10/2/1954 tarihli ve 6245 sayılı Harcırah Kanunu gereğince her yıl Bütçe Kanununda emsali devlet memuru için belirlenen gündeliklerin iki katını geçmemek üzere Yönetim Kurulu kararı ile belirlenen tutarda gündelik ödenir.
k.  (Bent 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 7. Maddesi ile Değişmiştir.) Genel Müdürlük personelinin görevleriyle bağlantılı olarak işledikleri iddia edilen suçlara ilişkin soruşturmalar, 2/12/1999 tarihli ve 4483 sayılı Memurlar ve Diğer Kamu Görevlilerinin Yargılanması Hakkında Kanuna göre yapılır ve bunlar hakkında soruşturma izni Genel Müdür tarafından verilir.
Kurum personelinin yurt içinde geçici görevle memuriyet mahalli dışına görevlendirilmesi halinde, 6245 sayılı Kanunun 33 üncü maddesindeki on günlük sınırlama dikkate alınmaz. Ayrıca, yurt içi ve yurt dışında görevlendirilenlerin konaklama yer ve ücretlerine ilişkin hususlar Yönetim Kurulu tarafından belirlenebilir. Bu şekilde tespit edilen yerlerde kalanlara gündelikleri yüzde elli oranında azaltılarak ödenir.
(*) Anayasa Mahkemesinin 7/12/2023 Tarihli ve E: 2018/117, K: 2023/212 Sayılı Kararı ile bu bendin yürürlükten kaldırılması iptal edilmiştir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0051: İkramiye
(09.05.1988 tarih ve 19809 sayılı Resmi Gazete de yayımlanan 322 sayılı KHK. nin 2 nci maddesiyle değişen şekli.) Türkiye Radyo -Televizyon Kurumunda görevli kadrolu veya özel hukuk hükümlerine tabi (1)(2) personele, yılda dört aylık ücret tutarını aşmamak üzere Genel Müdürün teklifi ve Yönetim Kurulunun onayı ile ikramiye verilebilir.
(1) sözleşmeli İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 95. Maddesi ile özel hukuk hükümlerine tabi şeklinde değişmiştir.
(2) özel hukuk hükümlerine tabi İbaresi 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 8. Maddesi ile özel hukuk hükümlerine tabi şeklinde değişmiştir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0052: Fazla çalışma
Türkiye Radyo - Televizyon Kurumu personeline ücretle fazla çalışma yaptırılabilir. Fazla çalışma esasları ve süresi Devletin diğer personeli için tanınan sürenin iki katını geçmemek, saat ücreti ise Devlet memurları için tanınan miktarlara bağlı kalınmak kaydıyla yönetmelikle tespit edilir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0053: Personelin işe alınma, atanma, yer değiştirme, görevlendirme, görevden alınma ve terfi işlemleri
Türkiye Radyo - Televizyon Kurumu personelinin işe alınma, atanma, yer değiştirme, görevden alınma ve terfi işlemleri Kurum Genel Müdürü tarafından yapılır.
Kurumun kadrolarında sanatçı olarak çalışanlar ile sanatçı niteliğinden ötürü Kurumun idareci, uzman, şef ve benzeri diğer kadrolarında görevli bulunanlar ile spiker, sunucu ve teknisyenlerden oluşacak bu topluluklara; asli görevlerini aksatmamak şartıyla, yurt içinde ve yurt dışında, Kurumun müzik yayınları amaç ve politikasına uygun hizmet ve faaliyetlerde bulunmak, müziğin tanıtılıp yaygınlaştırılmasına katkıda bulunmak amacıyla konser, festival ve benzeri sanat faaliyetlerinde Genel Müdür tarafından görev verilebilir. Bu durumda, başka iş ve hizmet yasağına ilişkin hükümler uygulanmaz. Bu görevlendirmeler ikinci görev verilmesi sayılmaz. Bu konuların uygulama usul ve esasları Kurum Yönetim Kurulunca tespit edilir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0054: Öğretim ve eğitim
Türkiye Radyo - Televizyon Kurumu, personeline, görevleri arasına giren konularda yurt içinde ve dışında eğitim, öğrenim ve ihtisas yapma imkanını sağlar, bu maksatla kurslar açar ve kendi maksatları için personel yetiştirmek üzere kendi kadrolu personeline veya, 8 Nisan 1929 tarih ve 1416 sayılı Kanun hükümlerine göre, öğrencilere burs verebilir.
Türkiye Radyo - Televizyon Kurumunun düzenlediği hizmet içi eğitimlerde ya da oluşturacağı danışma kurulları ile memur alımı maksadı dışında teşkil edilecek sınav jürilerinde ve hazırlayacağı programlarda, gerektiğinde yükseköğretim kurumlarının öğretim elemanlarından ve diğer eğitim kurumlarının öğretim görevlilerinden yararlanılabilir.
Kurumun sürekli kadrolarında çalışanların Kurumun asli fonksiyonları ile ilgili konularda üniversite ve yüksekokullarda öğretim üyesi veya yardımcısı olarak görev almalarına, her derecedeki resmi öğretim kurumlarında öğretmenlik yapmalarına, esas görevlerini aksatmamak şartıyla Genel Müdürün teklifi üzerine Yönetim Kurulunca izin verilebilir. Bu görevlilerin Yönetim Kurulu kararı ile Türkiye Radyo - Televizyon Kurumu ortaklıklarında görevlendirilmeleri de mümkündür.
Türkiye Radyo - Televizyon Kurumu görevlilerinin, asli görevlerinin dışında Kuruma bağlı radyo ve televizyon postalarında yapacakları yayın ile Kurum içerisinde verecekleri dersler için kendilerine yayın ve ders başına ödenecek ücretlerin azami haddi ile bu personelin çalışmaları ile ilgili esaslar yönetmelikle tespit edilir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0055: Mesken yapımı ve kiralama
Türkiye Radyo - Televizyon Kurumu, personeline kira karşılığında lojman olarak tahsis edilmek üzere yatırım programları dahilinde mesken yaptırmaya ve satın almaya, kalkınmada öncelikli yörelerde Maliye Bakanlığının uygun görüşü üzerine mesken kiralamaya yetkilidir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0056: Personel işlemleri ve personel hizmet tanımları
Türkiye Radyo - Televizyon Kurumu personelinin işe alınmasındaki usul, şartlar, atanma, terfi, nakil, işe son verme, disiplin cezaları (1) ve sicil ile ilgili konuları personel yönetmeliğinde düzenlenir.
Kurum hizmetlerinin tanımı, bu hizmetlere atanacaklarda aranacak özel nitelikler ve atama şartları bir yönetmelik ile düzenlenir.
(1) (Altı Çizili İbare, Anayasa Mahkemesinin 29.06.2017 Tarih ve 30109 Sayılı Resmi Gazetede Yayımlanan 14/6/2016 tarihli ve E: 2016/182, K: 2017/111 sayılı Kararı ile iptal edilmiş olup, söz konusu karar Resmi Gazete'de yayımından başlayarak bir yıl sonra [29.06.2018] yürürlüğe girecektir.)
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0056/A: Disiplin işlemleri ile disiplin amirleri
(Madde 12.06.2019 Tarih ve 30799 Sayılı Resmi Gazetede Yayımlanan 7176 Sayılı Kanunun 3. Maddesi ile Eklenmiştir)
Kurum hizmetlerinin gereği gibi yürütülmesini sağlamak amacıyla kanun, Cumhurbaşkanlığı kararnamesi ve yönetmeliklerin öngördüğü ödevleri yurt içinde veya yurt dışında yerine getirmeyen, mevzuatın gerekli kıldığı hususlara uymayan veya yasakladığı işleri yapan memur ve kadro karşılığı sözleşmeli personel hakkında durumun niteliğine ve ağırlık derecesine göre bu Kanunda yer alan disiplin cezaları verilir.
Disiplin amirleri, Kurumca çıkarılacak yönetmelikle tespit edilecek amirlerdir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0056/B: Disiplin cezaları
(Madde 12.06.2019 Tarih ve 30799 Sayılı Resmi Gazetede Yayımlanan 7176 Sayılı Kanunun 4. Maddesi ile Eklenmiştir)
Kurumda görev yapan memur ve kadro karşılığı sözleşmeli personele uygulanacak disiplin cezaları ile disiplin cezasını gerektiren fiil ve haller şunlardır:
1) Uyarma: Personele, görevinde ve davranışlarında daha dikkatli olması gerektiğinin yazıyla bildirilmesidir. Bu ceza, 657 sayılı Kanunun 125 inci maddesinde yer alan uyarma cezasını gerektiren fiil ve hallerde verilir.
2) Kınama: Personele, görevinde ve davranışlarında kusurlu olduğunun yazıyla bildirilmesidir. Bu ceza, 657 sayılı Kanunun 125 inci maddesinde yer alan kınama cezasını gerektiren fiil ve haller ile aşağıda sayılan fiil ve hallerde verilir:
a) Özürsüz veya izinsiz olarak yapım ve yayınla ilgili görevine geç gelmek, erken ayrılmak, görev mahallini terk etmek.
b) Arşivlenmesi gereken materyali, süresi içinde sayısal arşiv sistemine yüklememek, sayısallaştırılmamış programları ilgili birime teslim etmemek, arşiv içeriğinin korunmasında kusurlu davranmak.
3) Aylıktan kesme: Personelin brüt aylığı veya sözleşme ücretinden, 1/30-1/8 arasında kesinti yapılmasıdır. Bu ceza, 657 sayılı Kanunun 125 inci maddesinde yer alan aylıktan kesme cezasını gerektiren fiil ve haller ile aşağıda sayılan fiil ve hallerde verilir:
a) Görevinin gereklerini yerine getirmemek suretiyle veya görevli olmamakla birlikte fiil ve halleri ile yayının aksamasına sebep olmak.
b) Kuruma ait yayın içeriği barındıran bant, film, plak, CD, DVD, taşınabilir bellek gibi gereçler ile yayın malzemesi olarak kullanılacak program ve haber metinlerinin kaybına yol açmak.
c) Denetimden geçen metne aykırı program hazırlamak veya denetim sonucunda düzeltilmesi bildirilen hususları düzeltmeden programı yayınlamak yahut yayınlanmasına sebep olmak.
d) Program, haber ve haber programını denetimi yapılmadan yayınlamak yahut bunların yayınlanmasına sebep olmak.
e) Bu Kanun ile 15/2/2011 tarihli ve 6112 sayılı Radyo ve Televizyonların Kuruluş ve Yayın Hizmetleri Hakkında Kanun uyarınca saklanması zorunlu olan görsel, işitsel içerik ve benzerlerini saklanma süresinin bitiminden önce silmek, sildirmek veya yok etmek.
4) Kademe ilerlemesinin durdurulması: Fiilin ağırlık derecesine göre personelin bulunduğu kademede ilerlemesinin 1-3 yıl durdurulmasıdır. Bu ceza, 657 sayılı Kanunun 125 inci maddesinde yer alan kademe ilerlemesinin durdurulması cezasını gerektiren fiil ve haller ile aşağıda sayılan fiil ve hallerde verilir:
a) Görevinin gereklerini yerine getirmemek suretiyle veya görevli olmamakla birlikte fiil ve halleri ile yayının durmasına veya yapılamamasına sebep olmak.
b) Program, haber ve haber programının denetimini mevzuatına uygun yapmayarak genel yayın esasları veya yayın hizmeti ilkelerine aykırı olarak yayınlanmasına sebep olmak.
c) Kurum denetim kademelerince yayınlanmamasına karar verilen veya yargı mercileri ya da idari organlar tarafından yayını yasaklanmış yahut eser veya hak sahibinin izin vermediği içeriği yayınlamak, yayınına izin vermek veya sebep olmak.
d) Ender bulunan veya kopyası olmayan yayın arşiv materyalinin kullanılamaz hale gelmesine veya kaybına yol açmak.
e) Kurumca belirlenen başka iş ve hizmet yasağına aykırı davranışta bulunmak.
Bulundukları derecelerin son kademesinde olanlardan, öğrenim durumları itibarıyla derece yükselmesi yapamayan personel ile kadro karşılığı sözleşmeli personelin yukarıda belirtilen fiil ve hallerinin vukuunda brüt aylığı veya sözleşme ücretinin 1/4-1/2'si kesilir.
5) İşten çıkarma: Personelin, Kurumda herhangi bir statüde veya başka kamu kurum ve kuruluşlarında memur olarak bir daha çalıştırılmamak üzere Kurumla ilişiğinin kesilmesidir. Bu ceza, 657 sayılı Kanunun 125 inci maddesinde yer alan Devlet memurluğundan çıkarma cezasını gerektiren fiil ve haller ile aşağıda sayılan fiil ve hallerde verilir:
a) Hizmeti aksatmak veya durdurmak amacıyla görevinin gereklerini kasten yerine getirmeyerek veya aynı amaçla fiil ve hallerde bulunmak suretiyle yayının aksamasına, durmasına veya yapılamamasına sebep olmak.
b) Genel yayın esasları veya yayın hizmeti ilkelerine kasten aykırı yayın yapmak veya yapılmasına sebep olmak.
c) Kurumun yayın mecralarından yararlanarak, Devletin iç veya dış güvenliği ile kamu düzenini bozacak nitelikte yayın yapmak veya yapılmasına sebep olmak.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0056/C: Disiplin işlemlerinin uygulanma esasları
(Madde 12.06.2019 Tarih ve 30799 Sayılı Resmi Gazetede Yayımlanan 7176 Sayılı Kanunun 5. Maddesi ile Eklenmiştir)
Memur ve kadro karşılığı sözleşmeli personel hakkındaki disiplin işlemlerinde bu Kanunda hüküm bulunmayan hallerde 657 sayılı Kanunun Dördüncü Kısmının Disiplin başlıklı Yedinci Bölümünde yer alan hükümler uygulanır. Bu bölümde yer alan Devlet memurluğundan çıkarma cezasına ilişkin düzenlemeler İşten çıkarma cezası hakkında uygulanır. Bununla birlikte;
a) Memurlar ve kadro karşılığı sözleşmeli personelin disiplin işleriyle ilgili olarak, Kurumda Disiplin Kurulu ve Yüksek Disiplin Kurulu kurulur. Bu kurulların kuruluşu, üyelerinin görev süresi, görüşme ve karar usulü, hangi personel hakkında karar verebilecekleri ve bunların yetki ve sorumlulukları Kurumca çıkarılacak yönetmelikle belirlenir.
b) Uyarma, kınama ve aylıktan kesme cezaları disiplin amirleri tarafından; kademe ilerlemesinin durdurulması cezası Disiplin Kurulunun kararı alındıktan sonra Genel Müdür tarafından; işten çıkarma cezası Genel Müdürün bu yöndeki isteği üzerine Yüksek Disiplin Kurulunca verilir. Disiplin kurullarınca ret kararı verilmesi halinde, Genel Müdür on beş gün içinde başka bir disiplin cezası verebilir.
c) Personele, aynı olaydaki birden fazla fiili için çeşitli disiplin cezalarının uygulanması gerektiği hallerde, fiiline uyan cezalardan en ağırı verilir.
d) Kendilerine disiplin cezası olarak aylıktan kesme cezası verilenler beş yıl, kademe ilerlemesinin durdurulması cezası verilenler on yıl boyunca Kurum içinde müdür ve emsali ek göstergedeki yönetici kadroları ile daha yüksek ek göstergeli yönetici kadrolarına atanamazlar.
e) Bu Kanun ile 657 sayılı Kanunun 125 inci maddesinde sayılan ve disiplin cezası verilmesini gerektiren fiil ve hallere nitelik ve ağırlıkları itibarıyla benzer eylemlerde bulunanlara da aynı neviden disiplin cezaları verilir.
ÜÇÜNCÜ KISIM
Türkiye Radyo - Televizyon Kurumu
BEŞİNCİ BÖLÜM
Personele İlişkin Hükümler
Madde 0056/D: Görevden uzaklaştırma
(Madde 12.06.2019 Tarih ve 30799 Sayılı Resmi Gazetede Yayımlanan 7176 Sayılı Kanunun 6. Maddesi ile Eklenmiştir)
Görevden uzaklaştırma, Kurum hizmetlerinin gerektirdiği hallerde görevleri başında kalmalarında sakınca görülen personel hakkında uygulanan ihtiyati bir tedbirdir. Görevden uzaklaştırmaya, Genel Müdür ile Kurum müfettişleri yetkilidir. Görevden uzaklaştırmaya ilişkin işlemler 657 sayılı Kanunun Dördüncü Kısmının Görevden Uzaklaştırma başlıklı Sekizinci Bölümünde yer alan hükümlere göre yapılır.
DÖRDÜNCÜ KISIM
Çeşitli Hükümler
Madde 0057: Yüksek Denetleme Kurulunun denetimi
Türkiye Radyo - Televizyon Kurumu; idari, mali ve teknik konularda Başbakanlık Yüksek Denetleme Kurulunun denetimine tabidir.
Başbakan, Kurum ile ilgili olarak belli bir hususun incelenmesini Yüksek Denetleme Kurulundan isteyebilir. Yüksek Denetleme Kurulunun, yıllık ve ara raporlarında Kurumun; idari, mali ve teknik işlemler ile ilgili olarak bazı konuların teftiş ve tahkiki, temenni olunduğu takdirde, Başbakanın tensibi ile Maliye Teftiş Kurulunca yapılır.
Başbakanlık gerektiğinde rapor sonuçlarını adalet mercilerine sevk eder.
DÖRDÜNCÜ KISIM
Çeşitli Hükümler
Madde 0058: Radyo ve televizyon alıcı cihazlarının imal, ithal ve montajlarında uygulanacak esaslar
(1. Fıkranın: 25.06.1987 tarih ve 19498 sayılı Resmi Gazete de yayımlanan 3383 sayılı Kanunun 1 inci maddesiyle değişen şekli.) Radyo ve televizyon alıcı cihazlarının imal ve ithalinde, Radyo ve Televizyon Yüksek Kurulunun görüşü alınmak kaydıyla Sanayi ve Ticaret Bakanlığı ile Hazine ve Dış Ticaret Müsteşarlığınca müştereken hazırlanacak yönetmelikle tespit edilecek standartlara uyulması zorunludur. Bu standartlara uymayan cihazların imal ve ithaline bu Bakanlık ve Müsteşarlıkça izin verilmez. Ancak Bilim ve Teknoloji Yüksek Kurulunca onaylanmış araştırma, geliştirme faaliyetleri kapsamına giren prototip imalat ve bu imalat maksadıyla yapılacak ithalat, bu hükmün dışındadır.
İthalat ve imalatçılar, ithal veya imal ettikleri cihazların tanımları için gerekli her türlü teknik nitelik ve bilgileri, kullanma açıklamalarını ve montaj şemalarını ithalat veya imalat yapıldığında, model değişikliği veya cihaz üzerinde tadilat yapılması halinde derhal bu değişiklik veya tadilata ilişkin belgeleri, Radyo ve Televizyon Yüksek Kuruluna bildirmekle yükümlüdürler.
Radyo ve televizyon verici cihazları 5 Nisan, 1993 tarih ve 2813 sayılı Telsiz Kanunu hükümlerine tabidir.
DÖRDÜNCÜ KISIM
Çeşitli Hükümler
Madde 0059: Türkiye Radyo - Televizyon Kurumunun malları
Türkiye Radyo - Televizyon Kurumunun malları ve her çeşit mevcutları Devlet malı sayılır.
(10.07.1999 tarih ve 23751 sayılı Resmi Gazete de yayımlanan 4397 sayılı Kanunun 3 üncü maddesiyle değişen şekli.) Kurumun verici ve stüdyolar ile program iletim sistemleri gibi yayın ile ilgili bina ve tesislerinin güvenliği ve korunması İçişleri Bakanlığının sorumluluğu altındadır. Ancak, Türkiye Radyo-Televizyon Kurumu gerektiğinde 2495 sayılı Bazı Kurum ve Kuruluşların Korunması ve Güvenliklerinin Sağlanması Hakkında Kanun çerçevesinde özel güvenlik teşkilatı oluşturabilir.
DÖRDÜNCÜ KISIM
Çeşitli Hükümler
Madde 0060: Kamulaştırma ve taşınmaz tahsisi (*)
Türkiye Radyo - Televizyon Kurumunun kuracağı her türlü tesisler için gerekli taşınmaz malların kamulaştırılmasında, Kamu yararı kararı Yönetim Kurulunca alınır. Bu kamulaştırmalarda, Devlet ihtiyaçları için yapılan kamulaştırmalarla ilgili diğer hükümler uygulanır.
(Fıkra 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 9. Maddesi ile Değişmiştir.) Kamu idarelerine ait taşınmazlar ile Devletin hüküm ve tasarrufu altında bulunan yerler, görev ve faaliyetlerinde kullanılmak üzere Kuruma bedelsiz tahsis edilebilir.
(*) (Madde Başlığı 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 95. Maddesi ile Kamulaştırma iken metinde görüldüğü gibi değiştirilmiştir)
DÖRDÜNCÜ KISIM
Çeşitli Hükümler
Madde 0061: Telekomünikasyon tesisleri
Türkiye Radyo - Televizyon Kurumu radyo ve televizyon tesislerini birlikte çalıştırmak için bunlar arasında veya bunlarla geçici sabit veya gezici transmisyon yerleri arasında telekomünikasyon tesisleri kurmaya ve işletmeye yetkilidir. Kurum, bu tesislerin kurulmasında ve işletilmesinde 5 Nisan 1983 tarih ve 2813 sayılı Telsiz Kanunu hükümlerine tabidir.
DÖRDÜNCÜ KISIM
Çeşitli Hükümler
Madde 0062: Yönetmelik
Bu Kanunun 6 ncı maddesi gereğince hazırlanacak yönetmelik, Radyo ve Televizyon Yüksek Kurulunca hazırlanır ve Resmi Gazetede yayımlanarak yürürlüğe girer. Bu Kanun gereğince hazırlanacak diğer yönetmelikler, Türkiye Radyo - Televizyon Kurumu Genel Müdürlüğünce hazırlanır, Yönetim Kurulu onayı ile ve Resmi Gazetede yayımlanarak yürürlüğe girer.
DÖRDÜNCÜ KISIM
Çeşitli Hükümler
Madde 0063: Ceza hükümleri
Aşağıda belirtilen fiilleri işleyenler, bu fiilleri başka bir suçu oluştursa bile ayrıca bu madde hükümlerine göre de cezalandırılırlar:
( ... ) (1) (2)
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
58 inci maddenin birinci fıkrası hükümlerine aykırı olarak standartlara uymayan cihaz ithal veya imal edenler üç aydan bir yıla kadar hapis cezası ile cezalandırılırlar.
58 inci maddenin ikinci fıkrasında belirtilen mecburiyetlere uymayan her türlü radyo ve televizyon alıcı cihazlarını imal ve ithal edenler iki aydan altı aya kadar hapis, yüzbin liradan beşyüzbin liraya kadar ağır para cezası ile cezalandırılırlar.
(1) (Bu kısımda yer alan 1. Bu Kanuna aykırı olarak radyo veya televizyon istasyonları ve tesisleri kuranlar ve işletenler bir yıldan üç yıla kadar hapis cezasına, bu fiilleri dış ve iç güvenliğin söz konusu olduğu olağanüstü hallerde, sıkıyönetim süresince veya savaşta işledikleri takdirde, beş yıldan on yıla kadar ağır hapis cezasına mahkum edilirler. Her halde tesislerin müsaderesine karar verilir. şeklindeki bend; 21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesiyle madde metninden çıkarılmıştır.)
(2) (21.01.1989 tarih ve 20056 sayılı Resmi Gazete de yayımlanan 3517 sayılı Kanunun 7 nci maddesi; Anayasa Mahkemesinin: 26.07.1990 tarih ve 20586 sayılı Resmi Gazete de yayımlanan; 18.05.1990 tarih ve E: 1989/9, K: 1990/8 sayılı Kararı ile iptal edilmiştir.)
DÖRDÜNCÜ KISIM
Çeşitli Hükümler
Madde 0064: Yürürlükten kaldırılan kanunlar ve kanun hükümleri
24 Aralık 1963 tarih ve 359 sayılı Türkiye Radyo - Televizyon Kurumu Kanunu ile 657 sayılı Devlet Memurları Kanununun ek geçici 10 uncu maddesi ve bunların ek ve değişiklikleri yürürlükten kaldırılmıştır. Diğer Kanunların bu Kanuna aykırı hükümleri Kurum ve personeli hakkında uygulanmaz.
DÖRDÜNCÜ KISIM
Çeşitli Hükümler
Ek Madde 0001:
(16.10.1992 tarih ve 21377 sayılı Kanunun 1 inci maddesiyle eklenen ve 15.10.1992 tarihinden geçerli olarak yürürlüğe giren şekli.) Türkiye Radyo - Televizyon Kurumu haber, program ve teknik hizmetlerinde (vardiye hariç) fiilen görev yapan personele 3056 sayılı Başbakanlık Teşkilatı Hakkında Kanun Hükmünde Kararnamenin Değiştirilerek Kabulü Hakkında Kanunun Değişik 31 inci maddesine göre, Başbakanlık Merkez Teşkilatında çalışan memurlara ödenen miktar ve nispetlerde ve aynı esaslar dahilinde fazla çalışma ücreti ödenir.
BEŞİNCİ KISIM
Geçici Hükümler
Geçici Madde 0001:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0002:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0003:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0004:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0005:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0006:
(15.12.1984 tarih ve 18606 sayılı Resmi Gazete de yayımlanan 3093 sayılı Kanunun 7 nci maddesiyle yürürlükten kaldırılmıştır.)
BEŞİNCİ KISIM
Geçici Hükümler
Geçici Madde 0007:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0008:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0009:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0010:
(Madde 26.06.2008 tarih ve 26918 sayılı Resmi Gazetede yayımlanan Kanun ile Yürürlükten Kaldırılmıştır.)
BEŞİNCİ KISIM
Geçici Hükümler
Geçici Madde 0011:
(Ek: 11/6/2008-5767/9 md.)
Bu Kanunda öngörülen yeni teşkilat düzenlemeleri nedeniyle kaldırılan, birleştirilen, ismi veya yapısı değiştirilen birimlerde unvanlı/unvansız olmak üzere; Daire Başkanı, Başkan, Üye, Başkan Yardımcısı, Bölge Müdürü, Bölge Müdür Yardımcısı, Müdür, Şube Müdürü, Müdür Yardımcısı, Genel Sekreter, Genel Sekreter Yardımcısı, Savunma Sekreteri, Başuzman ve Uzman (Teknik Hizmetler Sınıfı Hariç) kadrolarında bulunanların görevleri ile Kurum Genel Müdür Uzmanlarının görevleri, bu maddenin yayımı tarihinden itibaren en geç üç ay içinde sona erer ve eşit dereceli Araştırmacı unvanlı kadrolara atanırlar. Söz konusu personel, Kurumca ihtiyaç duyulan hizmetlerde görevlendirilebilir. Anılan personelin; bu maddenin yürürlüğe girdiği tarihteki unvanları esas alınarak 15/1/2008 tarihi itibarıyla bu unvana göre belirlenmiş olan ücret (fazla mesai ücreti hariç) ve özel hizmet tazminatı toplam net tutarının (bu tutar sabit bir değer olarak esas alınır); atandığı yeni kadronun ücret (fazla mesai ücreti hariç) ve özel hizmet tazminatı ve benzeri adlarla yapılan her türlü ödemelerin toplam net tutarından fazla olması halinde aradaki fark tutarı, fark kapanıncaya kadar herhangi bir vergi ve kesintiye tabi tutulmaksızın ayrıca tazminat olarak ödenir. İsteğe bağlı unvan değişikliği olanlar ile başka kurum ve kuruluşlara geçenlere fark tazminatı ödenmesine son verilir. En son görev yapılan kadroya ilişkin olarak ek gösterge ve/veya makam tazminatını hak edemeyen personelin atandığı yeni kadroda geçirdiği süreler, 5434 sayılı Kanunun ek 68 inci ve ek 73 üncü maddelerinde belirtilen sürelerin hesabında dikkate alınır. Bu maddenin yürürlüğe girdiği tarihte Kurumda görev yapan işçi sayılmayan geçici personel, bu maddenin yürürlüğe girdiği tarihten itibaren üç ay içerisinde, bu Kanunun 50 nci maddesinin (ı) bendi hükümlerine göre istihdam edilmek ve yine anılan bentte yer alan sözleşmeli personel sayısına ilişkin hüküm saklı kalmak üzere Kurum tarafından uygun görülen pozisyonlara atanırlar.
Kurumun hizmet birimleri, yeni teşkilat düzenlemeleri yapılıncaya kadar mevcut görevlerini yürütmeye devam eder.
Bu maddenin yürürlüğe girdiği tarihte görev yapan Kurum personelinden (geçici personel hariç); 5434 sayılı Türkiye Cumhuriyeti Emekli Sandığı Kanununa göre emeklilik hakkını kazanmış olanlara bu maddenin yayımı tarihinden itibaren üç ay, bu hakkı 2008 yılı sonuna kadar kazanacak olanlara da kazandıkları tarihten itibaren iki ay içinde emeklilik başvurusunda bulunmaları halinde, emekli ikramiyeleri % 30 fazlasıyla ödenir. Ancak, bu kapsamda emekli olan personel, emekli oldukları tarihten itibaren üç yıl içinde Kurumda yeniden istihdam edilemez.
BEŞİNCİ KISIM
Geçici Hükümler
Geçici Madde 0012:
(Ek: 11/6/2008-5767/9 md.)
Kurumda istihdam edilen ve işçi sayılmayan sözleşmeli personelin istihdamlarına mevcut statüleri ile devam olunur.
BEŞİNCİ KISIM
Geçici Hükümler
Geçici Madde 0013:
(Madde 02.11.2011 Tarih ve 28103 Sayılı Resmi Gazetede Yayınlanan 0661 Sayılı Khk ile Eklenmiştir.
Kurum personelinden 5434 sayılı Türkiye Cumhuriyeti Emekli Sandığı Kanununa göre emekli aylığı bağlanmasına hak kazanmış olanlardan bu maddenin yayımı tarihinden itibaren bir ay içinde emeklilik başvurusunda bulunanların emekli ikramiyeleri, bu maddenin yayımı tarihi itibarıyla;
a) Yaş haddinden emekliliğine bir yıldan daha az süre kalanlar hariç olmak üzere, yaş haddinden emekliliğine en fazla üç yıl kalanlar için %25,
b) Yaş haddinden emekliliğine üç yıldan fazla beş yıldan az kalanlar için %30,
c) Yaş haddinden emekliliğine beş yıl ve daha fazla kalanlar için %40,
fazlasıyla ödenir.
5434 sayılı Kanuna göre emekli aylığı bağlanması şartlarını 2011 yılı sonuna kadar haiz olacaklara, bu hakkı kazandıkları tarihten itibaren bir ay içinde emeklilik başvurusunda bulunmaları halinde emekli ikramiyeleri %40 fazlasıyla ödenir.
Bu madde uyarınca yapılan emeklilik başvurularında emeklilik tarihi olarak daha sonraki bir tarih gösterilemez, başvurular herhangi bir kayda bağlanamaz ve geri alınamaz. Bu kapsamda emekli olan personel, emekli oldukları tarihten itibaren beş yıl içinde Kurumda yeniden istihdam edilemez.
BEŞİNCİ KISIM
Geçici Hükümler
Geçici Madde 0014:
(Madde 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 95. Maddesi ile eklenmiştir.
Kurum personelinden 5434 sayılı Türkiye Cumhuriyeti Emekli Sandığı Kanununa ve de 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (e) bendi hükümlerine göre emekli aylığı bağlanmasına hak kazanmış olanlardan bu maddenin yayımı tarihinden itibaren iki ay içinde emeklilik başvurusunda bulunanların emekli ikramiyeleri, bu maddenin yayımı tarihi itibarıyla;
a) Yaş haddinden emekliliğine bir yıldan daha az süre kalanlar hariç olmak üzere, yaş haddinden emekliliğine en fazla beş yıl kalanlar için %30,
b) Yaş haddinden emekliliğine beş yıldan daha fazla kalanlar için %50,
fazlasıyla ödenir.
Bu madde uyarınca yapılan emeklilik başvurularında emeklilik tarihi olarak daha sonraki bir tarih gösterilemez, başvurular herhangi bir kayda bağlanamaz ve geri alınamaz. Bu kapsamda emekli olan personel, emekli olduğu tarihten itibaren beş yıl içinde Kurumda yeniden istihdam edilemez.
BEŞİNCİ KISIM
Geçici Hükümler
Geçici Madde 0015:
(Madde 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 10. Maddesi ile Değişmiştir.)
Bu maddenin, bu maddede değişiklik yapan Kanunla değiştirilmeden önceki hükmü kapsamında, Kurumun, istihdam fazlası personel olarak nakle tabi tutulan ve diğer kamu kurum ve kuruluşlarına 14/7/1965 tarihli ve 657 sayılı Devlet Memurları Kanununa tabi bir göreve atanan personeli, Kurumda almış oldukları aylık, ek gösterge varsa ikramiye, her türlü zam ve tazminat haklarının hepsini almaya devam ederler.
ALTINCI KISIM
Son Hükümler
Madde 0065: Yürürlük
Bu Kanunun;
4, 17, 18, 19, 20, 21, 22, 23, 24, 25, 26, 27, 28, 29, 30 ve 32 nci madde hükümleri Resmi Gazetede yayımı tarihinde,
Diğer maddelerin hükümleri 1 Ocak 1984 tarihinde,
Yürürlüğe girer.
ALTINCI KISIM
Son Hükümler
Madde 0066: Yürütme
Bu Kanun hükümlerini Bakanlar Kurulu yürütür.
Geçici Madde 0001:
Bu Kanunda öngörülen devir, bir protokolle 31.12.1999 tarihine kadar yapılır. Bu Kanunda öngörülen bütün geçiş, devir, temlik ve intikal işlemleri ile bu işlemlerle ilgili olarak düzenlenecek protokol ve kağıtlar her türlü vergi, resim, harç, ücret ve fonlardan istisnadır.
Geçici Madde 0002:
Türkiye Radyo-Televizyon Kurumu Genel Müdürlüğü ile Türk Telekomünikasyon Anonim Şirketi arasında 12.1.1989 tarihli ve 3517 sayılı Kanunun yürürlüğe girdiği tarih ile bu Kanunun yürürlüğe girdiği tarih arasında 3517 sayılı Kanunun uygulanmasından doğan mevcut borç ve alacaklar karşılıklı olarak silinmiştir.
Türk Telekomünikasyon A.Ş. silinen alacak miktarını gider olarak yazar, Türkiye Radyo-Televizyon Kurumu ise silinen aynı miktardaki borçları Hazinenin payı olarak Kurum sermayesine ekler.
Geçici Madde 0003:
1 inci maddede devredilecekleri belirtilen istasyon, tesis ve hizmetlerle ilgili olarak Türk Telekomünikasyon Anonim Şirketi tarafından yapılmış sözleşmeler, kredi anlaşmaları, devam eden yatırım projeleri, leh ve aleyhe açılmış ve açılacak olan davalar ve icra takipleri bütün hak, borç, alacak ve yetkileri ile birlikte Türkiye Radyo-Televizyon Kurumuna geçer.
Türk Telekomünikasyon A.Ş. tarafından Türkiye Radyo-Televizyon Kurumu Genel Müdürlüğüne devredilecek maddi duran varlıkların amortismanlar ve yeniden değerleme artış fonundan karşılanamayan bölümü Hazinece Türk Telekomünikasyon A.Ş. ye ödenir.
Ayrıca, Türkiye Radyo-Televizyon Kurumu Genel Müdürlüğünce devir alınan aktif değerler aynı bedel üzerinden Hazinenin payı olarak Kurum sermayesine eklenir.
Yükleyen: yasinuzunoglu
