6219 sayılı Türkiyede Yapılan Birleşmiş Milletler Konferansları ve Toplantılarına Dair Ayrıcalık, Bağışıklık ve Diğer Bazı Hususlara İlişkin Düzenlemeler Hakkında Birleşmiş Milletler ve Türkiye Arasındaki Çerçeve Anlaşmasının Onaylanmasının Uygun Bulunduğuna Dair Kanun
Yayımlandığı Resmî Gazete Tarihi: 14.04.2011
Yayımlandığı Resmî Gazete Sayısı: 27905
Kabul Tarihi	31.03.2011
Madde 0001 :
Türkiye Vakıflar Bankası Türk Anonim Ortaklığı adiyle, hususi hukuk hükümlerine tabi olmak üzere bir banka kurmak için Vakıflar Umum Müdürlüğüne salahiyet verilmiştir.
Madde 0002 : Bankanın yapacağı işler
Banka, aşağıda yazılı işlerle iştigal eder:
A) Menkul ve gayrimenkul mal ve kıymetler karşılığında ikrazlarda bulunmak,
B) Sigorta vesair ortaklıklar kurmak veya kurulmuş olanlara iştirak etmek,
C) Gayrimenkul alıp satmak,
D) Her türlü banka muamele ve hizmetleri yapmak,
E)  (Bent 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
F) (Ek: 26/12/1967 - 979/1 md.) Mazbut ve mülhak vakıfların bankacılık hizmetlerini ve Vakıflar Genel Müdürlüğünün, yapılacak anlaşmalar dahilinde, veznedarlık işlerini yapmak.
Madde 0003 :
(Madde 25.02.2011 tarih ve 27857 sayılı Resmi Gazete de yayımlanan Kanunla Değişmiştir.)
Bankanın merkezi Ana Sözleşmesinde yazılı olan yerdir. Banka yurt içi ve yurt dışında lüzum gördüğü yerlerde, 19/10/2005 tarihli ve 5411 sayılı Bankacılık Kanunu hükümlerine göre şube açabilir. Her türlü bankacılık işlemlerinin yapıldığı bu şubeler, kamu bankası şubeleri niteliğinde olup, kamu kuruluşlarına ait paralar da yatırılabilir.
I - Kuruluş
Madde 0004: Süre
(16.11.2000 tarih ve 4604 sayılı Kanunun 1 inci maddesiyle değişen ve 22.11.2000 tarihinden geçerli olarak yürürlüğe giren şekli.) Banka süresiz olarak faaliyette bulunur.
II - Mali Hükümler
Madde 0005: Sermaye
(16.11.2000 tarih ve 4604 sayılı Kanunun 2 nci maddesiyle değişen ve 22.11.2000 tarihinden geçerli olarak yürürlüğe giren şekli.) Bankanın sermayesinin miktarı ile her payın itibari kıymeti Banka ana sözleşmesinde belirtilir.
II - Mali Hükümler
Madde 0006: Hisse senetleri
(01.11.2005 tarih ve 25983 sayılı Resmi Gazete de yayımlanan 5411 sayılı Kanunun 168/J maddesiyle değişmeden önceki şekli.) Hisse senetleri (A), (B), (C) ve (D) gruplarına ayrılmış olup; nama yazılıdır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Banka hisselerinden, diğer mülhak vakıflara ait olanları hariç olmak üzere, Vakıflar Genel Müdürlüğünün idare ve temsil ettiği (A) ve (B) grubu hisselerin tamamı Banka tarafından üç ayrı firmaya yaptırılan değerleme çalışmasının sonuç bölümlerinde belirtilen değerlerin ortalaması gözönünde bulundurularak Bakanlar Kurulu tarafından belirlenen beher hisse değeri üzerinden hesaplanacak bedel karşılığında Hazineye devredilir ve bedeli belirlenen hisselerin tamamı Bakanlar Kurulu kararının yürürlüğe girdiği tarihi takip eden bir hafta içinde Hazine Müsteşarlığı adına Banka pay defterine kaydedilir. Bakanlar Kurulu tarafından belirlenen devir bedeli karşılığında eşit tutarda beş farklı vadeli kira sertifikası, devir tarihi valörlü olmak üzere, bütçenin gelir ve gider hesaplarıyla ilişkilendirilmeksizin 28/3/2002 tarihli ve 4749 sayılı Kamu Finansmanı ve Borç Yönetiminin Düzenlenmesi Hakkında Kanun kapsamında hisse sahibi vakıfları temsil eden Vakıflar Genel Müdürlüğüne ihraç edilir. İhraç edilen kira sertifikalarından ilki iki ay vadeli, geri kalan dört kira sertifikası ise ilk kira sertifikasının itfa tarihini izleyen sırasıyla bir yıl, iki yıl, üç yıl ve dört yıl vadeli olarak ihraç edilir.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Bankanın (C) grubu hissedarlarından Türkiye Vakıflar Bankası Türk Anonim Ortaklığı Memur ve Hizmetlileri Emekli ve Sağlık Yardım Sandığı Vakfının (Sandık), ikinci fıkrada belirtilen Bakanlar Kurulu kararının yürürlüğe girdiği tarihten itibaren yüzyirmi gün içinde Bankaya müracaat etmesi halinde, Bakanlar Kurulu tarafından Sandık için tespit edilen beher hisse değeri karşılığında Sandığın sahip olduğu hisselerin Hazine Müsteşarlığı tarafından devralınmasına Hazine Müsteşarlığının bağlı olduğu Bakan yetkilidir. Sandık tarafından devredilecek hisselerin devir bedeli bütçenin gelir ve gider hesaplarıyla ilişkilendirilmeksizin Hazine Müsteşarlığı tarafından özel tertip Devlet iç borçlanma senedi ihraç edilmek suretiyle Sandığa ödenir.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Bankanın (B) grubu hisselerinden diğer mülhak vakıflara ait olan hisseler ile (C) grubu hisselerinden diğer gerçek ve tüzel kişilere ait olan hisselerin hissedarlarının ikinci fıkrada belirtilen Bakanlar Kurulu kararının yürürlüğe girdiği tarihten itibaren yüzyirmi gün içinde Bankaya müracaat etmeleri halinde, sahip oldukları hisselerin Bakanlar Kurulu tarafından Sandık için tespit edilen beher hisse değeri üzerinden Hazine Müsteşarlığı tarafından devralınmasına Hazine Müsteşarlığının bağlı olduğu Bakan yetkilidir. Söz konusu hisselerin devir bedeli, ilgili gerçek ve tüzel kişilere Banka tarafından ödeme yapılmasını müteakip Bankanın talebi üzerine Hazine Müsteşarlığınca nakit olarak ödenir. Bu kapsamda yapılacak ödeme Hazine Müsteşarlığı bütçesinin ilgili tertibinden karşılanır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Hazineye devredilen hisseler 13/1/2011 tarihli ve 6102 sayılı Türk Ticaret Kanunu hükümleri uyarınca Hazine Müsteşarlığının bağlı olduğu Bakan tarafından idare ve temsil edilir.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Devir ile ilgili işlemler hakkında 6/12/2012 tarihli ve 6362 sayılı Sermaye Piyasası Kanunu, 7/12/1994 tarihli ve 4054 sayılı Rekabetin Korunması Hakkında Kanun ve 5411 sayılı Kanun hükümleri uygulanmaz.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Devir bedelinin tespitine ilişkin değerleme hizmetlerinin masrafları ile diğer her türlü masraf Banka tarafından karşılanır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Devir ile ilgili yapılacak işlemler harçlardan, düzenlenecek kâğıtlar damga vergisinden müstesnadır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/6 md. ile Aynen Kabul] Eklenmiştir) Bu maddenin uygulanmasına ilişkin çıkabilecek tereddütleri gidermeye ilgisine göre Maliye Bakanı veya Hazine Müsteşarlığının bağlı olduğu Bakan yetkilidir.
II - Mali Hükümler
Madde 0007: Vakıflar hisselerinin karşılığı
(16.11.2000 tarih ve 4604 sayılı Kanunun 3 üncü maddesiyle ve 22.11.2000 tarihinden geçerli olarak yürürlükten kaldırılmıştır.)
II - Mali Hükümler
Madde 0008: Tahvil çıkarma yetkisi
(Madde 25.02.2011 tarih ve 27857 sayılı Resmi Gazetede yayımlanan 6111 Sayılı Kanun ile Yürürlükten Kaldırılmıştır.)
II - Mali Hükümler
Madde 0009: Karın dağıtılması
(03.04.1986 tarih ve 3272 sayılı Kanunun 4 üncü maddesiyle değişen şekli.) Bankanın yıllık safi karından:
Yüzde beş i ödenmiş sermayenin tutarına varıncaya kadar adi yedek akçesine,
Yüzde beş i Bankalar Kanununun 32 nci maddesi gereğince ayrılacak karşılığa,
Yüzde beş i birinci fevkalade yedek akçesine,
(27.05.1992 tarih ve 3807 sayılı Kanunun 1 inci maddesiyle değişen şekli.) Yüzde dokuzu personelin brüt üç aylık ücreti ile sınırlı olarak İdare Meclisinin tespit edeceği esaslar dahilinde tevzi edilmek üzere temettü ikramiyesi olarak memur ve müstahdemlere,
Bakiyeden, Türk Ticaret Kanununun 469/2 maddesine göre, Bankanın devamlı gelişmesi ve istikrarlı kar payı dağıtılmasını teminen gerekli görüldüğü takdirde, Umumi Heyetçe belirlenecek oran ve miktarda ikinci fevkalade yedek akçesine,
Ayrıldıktan sonra, bakiyesi hisse senetlerinin ödenmiş kıymetleri üzerinden hissedarlara tevzi olunur.
II - Mali Hükümler
Madde 0010: İhtiyat akçeleri
(03.04.1986 tarih ve 3272 sayılı Kanunun 5 inci maddesiyle değişen şekli.) 9 uncu maddenin (A), (B), (C) bentlerinde gösterilen akçeler 3182 sayılı Bankalar Kanununun ilgili hükümlerine göre kullanılır. Aynı maddenin, (E) bendinde belirtilen ikinci fevkalade yedek akçe, istikrarlı kar dağıtımını teminen, Genel Kurulca hissedarlara kar payı olarak dağıtılabilir.
III - Banka Alacaklarının Tahsil Şekli ile İlgili Hükümler
Madde 0011:
(03.04.1986 tarih ve 3272 sayılı Kanunun 6 ncı maddesiyle değişen şekli.) Şubeler, Banka Genel Müdürlüğünün bir organı olarak şube ile ilgili dava ve takiplerde Genel Müdürlüğü temsile ehil olup, vekil tayinine ve vekaletname vermeye de yetkilidirler.
IV - İdari Hükümler
Madde 0012: Bankanın idaresi
Bankanın salahiyetli uzuvları şunlardır:
Umumi Heyet,
(Bent 24.12.2017 tarih ve 30280 sayılı Resmi Gazetede yayımlanan 0696 Sayılı KHK nın 12. Maddesi ile Yürürlükten Kaldırılmıştır.)
İdare Meclisi,
Umum Müdürlük.
IV - İdari Hükümler
Madde 0013: Umumi Heyet
Umumi Heyet, Banka hisse senedi sahiplerinden teşekkül eder. Her on hisseye sahip olanın veya bu miktar hisseyi temsil edenin, Umumi Heyette bir reyi vardır. On hisseden fazlaya sahip olanların yukarıdaki nispete göre belli olacak sayıda tahdide bağlı bulunmaksızın, rey hakkı vardır.
Yukardaki fıkra hükmü Bankanın kuracağı ortaklıklarda aynen tatbik olunur.
IV - İdari Hükümler
Madde 0014: Murakıplar
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
IV - İdari Hükümler
Madde 0015: Yönetim Kurulu
(Madde Başlığı ve Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/7 md. ile Aynen Kabul] Değişmiştir.)
Yönetim Kurulu üyeleri Genel Kurulca seçilir. Yönetim Kurulu, 5411 sayılı Kanuna göre genel müdür vasıflarını haiz bir üyeyi Genel Müdür olarak tayin eder. Yönetim Kurulu üyelerinin sayısı, görev süreleri, yetki ve sorumlulukları esas sözleşmede gösterilir. Bunlara verilecek ücret miktarları Genel Kurulca tespit edilir.
IV - İdari Hükümler
Madde 0016: Genel Müdür
(16.11.2000 tarih ve 4604 sayılı Kanunun 5 inci maddesiyle değişen ve 22.11.2000 tarihinden geçerli olarak yürürlüğe giren şekli.) Bankanın işleri Genel Müdür tarafından tedvir olunur.  (2. Cümle 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
Banka Genel Müdürlüğüne atanacakların hukuk, iktisat, işletme, maliye, bankacılık, kamu yönetimi ve dengi dallarda veya bu dallarla ilgili mühendislik alanlarında en az lisans düzeyinde öğrenim görmüş olması ve bankacılık veya işletmecilik alanında en az on yıllık mesleki deneyime sahip olması zorunludur.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
(1. Cümle 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.) Bu Kanun ve 5411 sayılı Kanun(2) hükümleri gereğince, atanması için gerekli şartları kaybettiği tespit edilen veya görevleriyle ilgili olarak işlediği suçlardan dolayı hakkında verilen mahkumiyet kararı kesinleşen Genel Müdürün görevi sona erer.
(2) (24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/7 md. ile Aynen Kabul] dördüncü fıkrasında yer alan Ancak bu Kanun ve 4389 sayılı Bankalar Kanunu ibaresi Bu Kanun ve 5411 sayılı Kanun şeklinde değiştirilmiştir.)
IV - İdari Hükümler
Madde 0017: Personel
Banka ve kuracağı ortaklıkların personeli hususi hukuk hükümlerine tabidir.3659 sayılı kanun,banka ve kuracağı ortaklıklar hakkında uygulanmaz.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/9 md. ile Aynen Kabul] Eklenmiştir) Bankada 22/5/2003 tarihli ve 4857 sayılı İş Kanununa tabi olarak çalışanlarla Banka arasında çıkabilecek ihtilaflarda iş mahkemeleri görevlidir.
V - Çeşitli Hükümler
Madde 0018: Hukuki rejim
(Madde 25.02.2011 tarih ve 27857 sayılı Resmi Gazetede yayımlanan Kanun ile Değişmiştir.)
8/9/1983 tarihli ve 2886 sayılı Devlet İhale Kanunu, yapım işi ihaleleri hariç 4/1/2002 tarihli ve 4734 sayılı Kamu İhale Kanunu, 5/1/1961 tarihli ve 237 sayılı Taşıt Kanunu, 9/11/1983 tarihli ve 2946 sayılı Kamu Konutları Kanunu, 4/7/2001 tarihli ve 631 sayılı Memurlar ve Diğer Kamu Görevlilerinin Mali ve Sosyal Haklarında Düzenlemeler ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararname, 14/6/1989 tarihli ve 3572 sayılı İşyeri Açma ve Çalışma Ruhsatlarına Dair Kanun Hükmünde Kararnamenin Değiştirilerek Kabulüne Dair Kanunun 3 üncü maddesi, 26/5/1981 tarihli ve 2464 sayılı Belediye Gelirleri Kanununun 81 inci maddesi, 18/5/1994 tarihli ve 527 sayılı Memurlar ve Diğer Kamu Görevlileri ile İlgili Bazı Kanun ve Kanun Hükmünde Kararnamelerde Değişiklik Yapılmasına Dair Kanun Hükmünde Kararnamenin 31 inci maddesinin ikinci fıkrası (1), 8/6/1984 tarihli ve 233 sayılı Kamu İktisadi Teşebbüsleri Hakkında Kanun Hükmünde Kararname ve 22/1/1990 tarihli ve 399 sayılı Kamu İktisadi Teşebbüsleri Personel Rejiminin Düzenlenmesi ve 233 sayılı Kanun Hükmünde Kararnamenin Bazı Maddelerinin Yürürlükten Kaldırılmasına Dair Kanun HükmündeKararname, 2/1/1961 tarihli ve 195 sayılı Basın İlan Kurumu Teşkiline Dair Kanun ve 12/4/1990 tarihli ve 3624 sayılı Küçük ve Orta Ölçekli İşletmeleri Geliştirme ve Destekleme İdaresi Başkanlığı Kurulması Hakkında Kanun Banka ve ortaklıkları hakkında uygulanmaz. (Cümle 26.06.2020 tarih ve 31167 sayılı Resmi Gazetede yayımlanan 7247 Sayılı Kanunun 1. Maddesi ile Eklenmiştir) Bankanın 6/12/2012 tarihli ve 6362 sayılı Sermaye Piyasası Kanununa göre faaliyette bulunan gayrimenkul yatırım ortaklıkları 4734 sayılı Kanuna tabi değildir.
(1) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/10 md. ile Aynen Kabul] birinci fıkrasında yer alan 4/1/2002 tarihli ve 4734 sayılı Kamu İhale Kanunu ibaresi yapım işi ihaleleri hariç 4/1/2002 tarihli ve 4734 sayılı Kamu İhale Kanunu, 5/1/1961 tarihli ve 237 sayılı Taşıt Kanunu, 9/11/1983 tarihli ve 2946 sayılı Kamu Konutları Kanunu, 4/7/2001 tarihli ve 631 sayılı Memurlar ve Diğer Kamu Görevlilerinin Mali ve Sosyal Haklarında Düzenlemeler ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararname, 14/6/1989 tarihli ve 3572 sayılı İşyeri Açma ve Çalışma Ruhsatlarına Dair Kanun Hükmünde Kararnamenin Değiştirilerek Kabulüne Dair Kanunun 3 üncü maddesi, 26/5/1981 tarihli ve 2464 sayılı Belediye Gelirleri Kanununun 81 inci maddesi, 18/5/1994 tarihli ve 527 sayılı Memurlar ve Diğer Kamu Görevlileri ile İlgili Bazı Kanun ve Kanun Hükmünde Kararnamelerde Değişiklik Yapılmasına Dair Kanun Hükmünde Kararnamenin 31 inci maddesinin ikinci fıkrası şeklinde değiştirilmiştir.
V - Çeşitli Hükümler
Madde 0019: Kuruluş hususiyetleri
Bankanın Anasözleşmesi, Ticaret Kanununda yazılı kuruluş muamelelerine ait şartlar aranmaksızın bu kanun hükümleri dairesinde İcra Vekilleri Heyetince tasdik olunduktan sonra başkaca merasime hacet kalmaksızın doğrudan doğruya ticaret siciline kayıt ve ilan olunur. Bankanın kati kuruluşu bu ilan gününden başlar.
VI - İstisna Hükümleri
Madde 0020:
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
VI - İstisna Hükümleri
Madde 0021:
2762 sayılı Vakıflar Kanununun akar ve toprak satış bedelleri ile taviz bedelleri hakkındaki hükümleri, bu bedellerden sermaye iştirak hissesi olarak Türkiye Vakıflar Bankası Türk Anonim Ortaklığına devredilecek paralar hakkında tatbik olunmaz.
VII - Kaldırılan Hükümler
Madde 0022:
Vakıflar Genel Müdürlüğü Teşkilatı hakkındaki Kanunda dağişiklik yapılmasına dair olan 3821 sayılı kanuna bağlı (1) sayılı cetvelde, (İstanbul Vakıfparalar müdürlüğü), (Ankara Vakıfparalar Müdürlüğü) ve (2) sayılı cetvelde, (İstanbul Vakıfparalar Müdürlüğü) başlığı altında dahil bulunan kadrolar bu cetvellerden çıkarılmıştır.
VII - Kaldırılan Hükümler
Ek Madde 0001:
(16.11.2000 tarih ve 4604 sayılı Kanunun 6 ncı maddesiyle değişen ve 22.11.2000 tarihinden geçerli olarak yürürlüğe giren şekli.) Hisse senetlerinin satışında 2886 sayılı Devlet İhale Kanunu ve 1050 sayılı Muhasebe-i Umumiye Kanunu hükümleri uygulanmaz.
VII - Kaldırılan Hükümler
Ek Madde 0002:
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/12 md. ile Aynen Kabul] Yürürlükten Kaldırılmıştır.)
VIII - İntikal Hükümleri
Muvakkat Madde 0001:
Vakıfparalar Müdürlüğünün mevcut ve matlupları, halen ikraz yoliyle işletmekte bulunduğu bütün hak ve menfaatleri bu müdürlüğün bilcümle taahhüt ve borçlariyle birlikte, Türkiye Vakıflar Bankası Türk Anonim Ortaklığına intikal eder.
Devre esas olmak üzere Vakıfparalar Müdürlüğünce hazırlanacak devir bilançosunda yazılı menkul kıymetler borsa veya rayiç bedelleriyle, gayrimenkuller takdir olunacak kıymetleriyle ve alacaklar devir tarihindeki bakıyeleri üzerinden değerlendirilir. Peşin alınan faizlarin devir tarihinden sonraya ait kısmı temettü olarak bankaya intikal eder.
Mazbut vakıflarla mülhak vakıfların devir tarihinde Vakıfparalar Müdürlüğünde mevcut bilcümle matlubatından bunların bankaya iştirak hisseleri çıktıktan sonra geri kalanı Vakıflar Umum Müdürlüğü ile mülhak vakıflar namına tevdiat kayıt veya Vakıflar Umum Müdürlüğünün göstereceği şekilde tenmiye edilir.
Vakfedilmiş olan bu paralarla hisse senedi alınması mecburidir.
Vakıfparalar Müdürlüğü adına tescil edilmiş olan ayni hakların Türkiye Vakıflar Bankası Türk Anonim Ortaklığı adına devir ve tescili muamelelerinden dolayı bir defaya mahsus olmak üzere hiç bir vergi, resim ve harç alınmaz.
VIII - İntikal Hükümleri
Muvakkat Madde 0002:
Bankanın kadrolarına alınmıyan Vakıfparalar Müdürlüğünün maaşlı ve ücretli memurlarla hizmetlilerinden, maaşlı memurları hakkında 3335 sayılı kanunun 2 nci maddesi tatbik olunur. Ücretli memurlara her hizmet senesi için almakta oldukları ücretin bir aylığı ve hizmetlilere yarım aylığı nispetin de, banka tarafından bir tazminat verilir. Bu tazminat defaten verilmeyip ay sonlarında hizmet yıllarına göre birer aylık olarak ödenir. Bunlardan Muvazenei Umumiyeye dahil dairelerle, mülhak ve hususi bütçeli dairelerde ve belediyelerde veya bunlara tabi müessese ve teşekküllerde ve 3659 sayılı kanun hükümlerine tabi daire ve müesseselerde veya bu bankada maaşlı veya ücretli bir vazifeye tayin olunanların tazminatları tayinlerinin tebliği tarihindan itibaren kesilir.
Tazminata esas olacak hizmet yıllarının hesabında (6) ay ve daha fazla kesirler seneye iblağ olunur (6) aydan az kesirler nazara alınmaz.
VIII - İntikal Hükümleri
Muvakkat Madde 0003:
(03.04.1986 tarih ve 3272 Sayılı Kanunun numarasız geçici maddesi olup teselsül için numaralandırılmıştır.) Kanunun yürürlük tarihinden itibaren İdare Meclisi Üye sayısı sekize çıkarılır ve bir ay içinde üç üyelik için, Anasözleşme tadiline gerek kalmadan İdare Meclisi tarafından atama yapılır. Atamalar ilk Genel Kurul toplantısında Genel Kurulun tasvibine sunulur.
VII - Kaldırılan Hükümler
Geçici Madde 0004:
(25.02.2011 Tarih ve 27857 Sayılı Resmi Gazetede Yayınlanan 6111 Sayılı Kanun ile Eklenmiştir.)
6219 sayılı Kanunun değişik 18 inci maddesi, 1/1/2004 tarihinden itibaren geçerli olup, Banka ve ortaklıkları hakkında yargı mercilerine açılmış davalar ve icra takipleri hakkında da uygulanır.
VII - Kaldırılan Hükümler
Geçici Madde 0054:
(24.12.2017 Tarih ve 30280 Sayılı Resmi Gazetede Yayınlanan 696 Sayılı Khk ile [7079/11 md. ile Aynen Kabul] Eklenmiştir.)
Sermayesindeki kamu payı %50 nin altına düşünceye kadar, kredi alacaklarının tahsili amacıyla Banka tarafından açılmış veya açılacak dava veya takiplerde 2/7/1964 tarihli ve 492 sayılı Harçlar Kanununun 2 nci, 23 üncü ve 29 uncu maddeleri ile 30/6/1934 tarihli ve 2548 sayılı Ceza Evleriyle Mahkeme Binaları İnşası Karşılığı Olarak Alınacak Harçlar ve Mahkûmlara Ödettirilecek Yiyecek Bedelleri Hakkında Kanunun 1 inci maddesi Banka hakkında uygulanmaz. Bankanın her türlü ihtiyati tedbir ve ihtiyati haciz taleplerinde teminat şartı aranmaz.
VII - Kaldırılan Hükümler
Geçici Madde 0001:
(16.11.2000 tarih ve 4604 sayılı Kanunun 6 ncı maddesiyle eklenen ve 22.11.2000 tarihinden geçerli olarak yürürlüğe giren şekli.) Bu Kanun yürürlüğe girdiği tarihte görevde olan Genel Müdür, Kanunun yürürlük tarihinden itibaren dört yıl süreyle yeniden atanmış sayılır.
VII - Kaldırılan Hükümler
Geçici Madde 0002:
(16.11.2000 tarih ve 4604 sayılı Kanunun 6 ncı maddesiyle eklenen ve 22.11.2000 tarihinden geçerli olarak yürürlüğe giren şekli.) 6219 sayılı Kanunun 3 üncü maddesi, 14 üncü maddesinin üçüncü fıkrası, 15 inci maddesinin ikinci ve dördüncü fıkra hükümleri ile, bu Kanun ile değişik 16 ncı maddesinin birinci, üçüncü ve dördüncü fıkraları Vakıflar Genel Müdürlüğünün hisseleri %50 oranının altına düşünceye kadar geçerli olmaya devam eder.
VIII - İntikal Hükümleri
Madde 0023:
Bu kanunun kaldırılan hükümlere mütaallik 22 nci maddesi Bankanın kati kuruluş tarihinden, diğer hükümleri kanunun neşri tarihinden itibaren mer iyete girer.
VIII - İntikal Hükümleri
Madde 0024:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
