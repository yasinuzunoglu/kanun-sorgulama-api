3745 sayılı Diyanet İşleri Başkanlığı Kuruluş ve Görevleri Hakkında Kanuna Bazı Maddeler Eklenmesine Dair Kanun
Yayımlandığı Resmî Gazete Tarihi: 05.06.1991
Yayımlandığı Resmî Gazete Sayısı: 20892
Kabul Tarihi	29.05.1991
Madde 0001:
22.06.1965 tarihli ve 633 sayılı Diyanet İşleri Başkanlığı Kuruluş ve Görevleri Hakkında Kanuna aşağıdaki maddeler eklenmiştir.
EK MADDE 1.- Diyanet İşleri Başkanlığı merkez teşkilatında; başkan (2547 sayılı Yükseköğretim Kanununun değişik 38 inci maddesi ile görevlendirilen dahil), başkan yardımcısı, din işleri yüksek kurulu başkanı ve üyesi, Mushafları inceleme kurulu başkanı ve üyesi, teftiş kurulu başkanı, hukuk müşaviri, daire başkanı, döner sermaye işletme müdürü, şube müdürü, din işleri yüksek kurulu uzmanı, bilgisayar programcısı ve bilgisayar çözümleyicisi kadroları karşılık gösterilmek suretiyle, 657 sayılı Devlet Memurları Kanunu ile diğer kanunların sözleşmeli personel çalıştırılması hakkındaki hükümlerine bağlı olmaksızın sözleşmeli personel çalıştırılabilir. Ancak, bu görevlerde çalıştırılacaklar için (Din işleri yüksek kurulu başkanı ve üyeleri hariç) yükseköğrenim yanında, Devlet Memurları Kanununun 68 inci maddesinde belirtilen şartlar aranır.
Bu şekilde çalıştırılacakların sözleşme usul ve esasları ile ücret miktarı ve her çeşit ödemeleri Bakanlar Kurulunca tespit edilir.
Sözleşme ile çalıştırılacak personel; istekleri üzerine T.C. Emekli Sandığı ile ilgilendirilir.
EK MADDE 2.- Diyanet İşleri Başkanlığı merkez teşkilatı kadrolarında 657 sayılı Devlet Memurları Kanununa göre çalışan ve maaş alan personel, Başbakanlık merkez teşkilatında çalışan personelin maaş ve ücretleri dışında yararlandığı fazla çalışma ücreti ve benzeri diğer mali haklardan aynen istifade eder.
Madde 0002:
Bu Kanun 01.01.1991 tarihinden geçerli olmak üzere yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
