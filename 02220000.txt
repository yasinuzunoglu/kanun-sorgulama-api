222 sayılı İlköğretim ve Eğitim Kanunu
Yayımlandığı Resmî Gazete Tarihi: 12.01.1961
Yayımlandığı Resmî Gazete Sayısı: 10705
Kabul Tarihi	05.01.1961
Genel Hükümler
Madde 0001:
İlköğretim, kadın erkek bütün Türklerin milli gayelere uygun olarak bedeni, zihni ve ahlaki gelişmelerine ve yetişmelerine hizmet eden temel eğitim ve öğretimdir.
12.10.1983 tarih ve 2917 Sayılı Kanunun Ek 1 inci maddesi gereğince bu Kanunda geçen ilköğretim müdürü deyimi ilçe eğitim müdürü, öğretmenevi deyimi öğretmen lojmanı olarak değiştirilmiş olup Kanun metnine işlenmiştir.
Bu Kanunda birlikte veya ayrı ayrı geçen İlkokul ve ortaokul ibareleri, 16.08.1997 tarih 4306 sayılı Kanunun 8 inci maddesiyle İlköğretim okulu olarak değiştirilmiş ve metne işlenmiştir.
Genel Hükümler
Madde 0002:
İlköğretim, ilköğrenim kurumlarında verilir; öğrenim çağında bulunan kız ve erkek çocuklar için mecburi, Devlet okullarında parasızdır.
Genel Hükümler
Madde 0003:
(Madde 05.07.2019 tarih ve 30822 sayılı Resmi Gazetede yayımlanan 7180 Sayılı Kanunun 2. maddesi ile Değişmiştir.)
Mecburi ilköğretim çağı, 6-14 yaş grubundaki çocukları kapsar. İlkokulların birinci sınıflarına o yılın 31 Aralık tarihinde 72 ayını dolduran çocukların kaydı yapılır. Ancak çocuğun gelişim durumuna bağlı olarak okula erken başlaması veya kaydının ertelenmesi ile ilgili hususlar yönetmelikle düzenlenir.
Genel Hükümler
Madde 0004:
Türk vatandaşı kız ve erkek çocuklar ilköğrenimlerini resmi veya özel Türk ilköğretim okullarında yapmakla mükelleftir.
Genel Hükümler
Madde 0005:
Mecburi öğretim çağında olup da, memleket dışında olmak, oturduğu yerde okul bulunmamak veya sağlık durumu dolayısiyle ilköğretim okuluna devam edemiyen vatandaşlardan özel olarak öğretim görenler, imtihanla ve yaşlarına göre layık oldukları ilköğretim okulu sınıflarına veya mezuniyet imtihanlarına alınırlar.
BİRİNCİ BÖLÜM
Teşkilat
Madde 0006:
(12.10.1983 tarih ve 2917 sayılı Kanunun 2 nci maddesiyle değişen şekli.) İlköğretim kurumları şunlardır:
Mecburi olanlar:
(16.08.1997 tarih ve 4306 sayılı Kanunun 9 uncu maddesiyle yürürlükten kaldırılmıştır.)
İlköğretim okulları (gündüzlü, pansiyonlu, yatılı ilköğretim okulları ve gezici okullar),
(16.08.1997 tarih ve 4306 sayılı Kanunun 9 uncu maddesiyle yürürlükten kaldırılmıştır.)
Yetiştirici ve tamamlayıcı sınıflar ve kurslar,
Özel eğitime muhtaç çocuklar için kurulacak okullar ve sınıflar.
İsteğe bağlı olanlar:
Okul öncesi eğitim kurumları,
Tamamlayıcı sınıflar ve kurslar.
BİRİNCİ BÖLÜM
Teşkilat
Madde 0007:
(Madde 11.04.2012 tarih ve 28261 sayılı Resmi Gazetede yayımlanan 6287 Sayılı Kanun ile Değişmiştir.)
İlköğretim; 1 inci maddede belirtilen amacı gerçekleştirmek için kurulmuş dört yıl süreli ve zorunlu ilkokul ile dört yıl süreli ve zorunlu ortaokuldan oluşan bir Milli Eğitim ve Öğretim Kurumudur.
BİRİNCİ BÖLÜM
Teşkilat
Madde 0008:
(16.08.1997 tarih ve 4306 sayılı Kanunun 9 uncu maddesiyle yürürlükten kaldırılmıştır.)
BİRİNCİ BÖLÜM
Teşkilat
Madde 0009:
(Fıkra 11.04.2012 tarih ve 28261 sayılı Resmi Gazetede yayımlanan 6287 Sayılı Kanun ile Değişmiştir.) İlköğretim kurumlarının ilkokul ve ortaokul olarak bağımsız okullar hâlinde kurulması esastır. Ancak imkân ve şartlara göre ortaokullar, ilkokullarla veya liselerle birlikte de kurulabilir.
(16.08.1997 tarih ve 4306 sayılı Kanunun 9 uncu maddesiyle yürürlükten kaldırılmıştır.)
Nüfusun az veya dağınık olduğu yerlerde; köyler gruplaştırılarak, merkezi durumda olan veya durumu uygun bulunan köylerde ilköğretim bölge okulları ve bunlara bağlı pansiyonlar, gruplaştırmanın mümkün olmadığı yerlerde ise yatılı ilköğretim bölge okulları veya gezici okullar açılabilir. Gezici okullarda gezici öğretmenler görevlendirilir.
Bu okullarda yetiştirici sınıflar ve kurslar da açılabilir.
Şehir ve kasabalarda, ihtiyaca göre yatılı veya pansiyonlu okullar kurulabilir.
BİRİNCİ BÖLÜM
Teşkilat
Madde 0010:
Bir köy halkı, iş ve üretim hayatının gereği olarak veya olağanüstü sebeplerle yayla, otlak ve bağ gibi yerlere taşındığında köy okulu da, köy halkiyle birlikte göçecek şekilde düzenlenmiş olmalı ve gidilen yerde hemen günlük çalışmasını ve görevini devam ettirmelidir.
BİRİNCİ BÖLÜM
Teşkilat
Madde 0011:
Yetiştirici ve tamamlayıcı sınıflar ve kurslar, mecburi ilköğrenim çağında bulundukları halde, öğrenimlerini yaşıtlariyle birlikte zamanında yapmamış olan çocuklara kısa yoldan ilköğrenim vermek ve ayrıca yetişmelerine lüzum görülen çocukları ilköğretim okuluna hazırlamak veya ilköğretim okulunu bitirmiş olup da henüz mecburi öğrenim çağında bulunan ve üst dereceli öğrenim kurumlarına gidemiyecek olanların genel bilgilerini artırmak ve kendilerine iş ve üretim hayatında faydalı olacak bilgi ve maharetleri kazandırmak amaciyle gerçek ve tüzel kişilerle, belediyeler, özel idareler ve Devlet tarafından açılabilir.
BİRİNCİ BÖLÜM
Teşkilat
Madde 0012:
Mecburi ilköğrenim çağında bulundukları halde zihnen, bedenen, ruhan ve sosyal bakımdan engelli (1) olan çocukların özel eğitim ve öğretim görmeleri sağlanır. (1) özürlü İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli olarak değişmiştir.
BİRİNCİ BÖLÜM
Teşkilat
Madde 0013:
Okul öncesi kurumlarında mecburi öğrenim çağına gelmemiş olan çocuklar eğitilir.
İsteğe bağlı tamamlayıcı sınıflarda ve kurslarda, ilköğrenim çağı dışına çıkmış olup da üst dereceli öğrenim kurumlarına gidememiş olan yurtdaşlardan genel bilgilerini artırmak ve kendilerinin daha iyi bir iş ve üretim unsuru olarak yetiştirilmeleri amaciyle öğretim yapılır.
Bu kurumlar gerçek ve tüzel kişilerle belediyeler, özel idareler ve Devlet tarafından açılabilir.
İKİNCİ BÖLÜM
İlde İlköğretim Görevlileri
Madde 0014:
(12.10.1983 tarih ve 2917 sayılı Kanunun 4 üncü maddesiyle değişen şekli.) ( ... ) (1) İlkokullar ve ortaokullar birlikte veya ayrı oluşlarına, büyüklüğüne(3), anasınıfları ve özel eğitim sınıflarının bulunuşuna göre, ilköğretim kurumlarında aşağıdaki görevliler bulunur:
Müdür ve müdür yardımcıları,
Öğretmenler; sınıf, branş, okul öncesi eğitim, özel eğitim öğretmenleri ile gezici öğretmenler ve usta öğreticiler,
Rehberlik uzmanları,
Sağlık, teknik, genel idare ve yardımcı hizmetler sınıflarına dahil personel ile eğitim faaliyetlerinin gerektirdiği diğer personel.
İlköğretim kurumlarındaki görevlilerin nitelikleri, görev ve yetkileri ile atanma usul ve esasları yönetmelikle tespit edilir. (2)
Bu fıkrada yer alan İlkokul ve ortaokulların birlikte veya ayrı oluşlarına ibaresi; 16/8/1997 tarih ve 4306 sayılı Kanunun 9 uncu maddesi ile yürürlükten kaldırılmış olup, metinden çıkarılmıştır.
Bu hükmün uygulanmasında ek 3 üncü maddeye bakınız.
(3) 11.04.2012 Tarih ve 28261 Sayılı Resmi Gazetede Yayınlanan 6287 Sayılı Kanun ile birinci fıkrasında yer alan büyüklüğüne ibaresi İlkokullar ve ortaokullar birlikte veya ayrı oluşlarına, büyüklüğüne şeklinde değiştirilmiştir.
İKİNCİ BÖLÜM
İlde İlköğretim Görevlileri
Madde 0015:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0016:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0017:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0018:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0019:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0020:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0021:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0022:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0023:
(03.04.1998 tarih ve 4359 sayılı Kanunun 16 ncı maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0024:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
İKİNCİ BÖLÜM
İlde İlköğretim Görevlileri
Madde 0025:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0026:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0027:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0028:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0029:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0030:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0031:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0032:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0033:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0034:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0035:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0036:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0037:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0038:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
ÜÇÜNCÜ BÖLÜM
İlköğretim Kurulları
Madde 0039:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0040:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0041:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0042:
(12.10.1983 tarih ve 2917 sayılı Kanunun 6 ncı maddesiyle değişen şekli.) İlköğretim kurumlarının açılma, kapanma ve öğretime ara verme zamanları Milli Eğitim Bakanlığınca çıkarılacak yönetmelikle düzenlenir.
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0043:
İlköğretim okulların yaz tatili, sınavların bitimi tarihinden yeni öğretim yılının başına kadar sürer.
(Bent 17.04.2020 tarih ve 31102 sayılı Resmi Gazetede yayımlanan 7243 Sayılı Kanunun 23. Maddesi ile Yürürlükten Kaldırılmıştır.)
Tek öğretmenli okullarda görevli öğretmenlerin yaz tatili izinleri, bölge ilköğretim müfettişleriyle, İlçe eğitim müdürü tarafından okul ve kurumların korunması da gözönünde tutularak ayarlanır.
(Bent 17.04.2020 tarih ve 31102 sayılı Resmi Gazetede yayımlanan 7243 Sayılı Kanunun 23. Maddesi ile Yürürlükten Kaldırılmıştır.)
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0044:
Öğretmenler kanunlarla kendilerine verilen işlerden başka, meslek dışı her hangi bir görevle yükümlü tutulamazlar.
DÖRDÜNCÜ BÖLÜM
Okul Öncesi Eğitim ve Öğretim Kurumları ile İlköğretim okullarının Açılma, Kapanma ve Öğretime Ara Verme Zamanları
Madde 0045:
(12.10.1983 tarih ve 2917 sayılı Kanunun 17 nci maddesiyle yürürlükten kaldırılmıştır.)
BEŞİNCİ BÖLÜM
Kayıt ve Kabul
Madde 0046:
Her çocuk, mecburi ilköğrenim çağına girdiği öğretim yılı başında 3 üncü madde gereğince ilköğretim okuluna kayıt ve kabul edilir. Her veli yahut vasi veya aile başkanı, çocuğunu zamanında ilköğretim okuluna yazdırmakla yükümlüdür.
Bu kanunda sözü geçen aile başkanı deyiminden maksat, veli veya vasi durumunda bulunmadığı halde ilköğretime devama mecbur olan çocukları sürekli olarak yanında bulunduran veya barındıran, yahut da çalıştırandır.
Mecburi öğrenim çağını bitirdiği öğretim yılı sonuna kadar ilköğretim okulunu bitiremiyen çocukların ilköğrenimlerini tamamlamak üzere en çok iki öğretim yılı daha okula devamlarına izin verilir.
Bu iki yıllık uzatma sonunda da okulu bitiremiyen çocuklara tasdikname verilerek, kayıtları silinir.
BEŞİNCİ BÖLÜM
Kayıt ve Kabul
Madde 0047:
Bir öğretim yılı, okulda, derslerin başlamasından bir hafta önceki tarihten, son sınıf sınavlarının bittiği güne kadarki süredir.
BEŞİNCİ BÖLÜM
Kayıt ve Kabul
Madde 0048:
Her yıl derslere başlamadan en az 15 gün önce, muhtarlar okul müdürüyle iş birliği yaparak köy ve mahallelerindeki mecburi öğrenim çağında bulunan çocukların künyelerini gösterir üç nüsha çizelge hazırlayıp birer nüshasını okul idarecilerine ve İlçe eğitim müdürlüğüne verir. Diğer nüshasını da yanlarında saklarlar. Çocuklarını zamanında okula yazdırmalarını, veli yahut vasi veya aile başkanlarına bildirir ve ilan ederler.
Mecburi öğrenim çağında olup da belirli zaman içersinde okula yazdırılmıyan çocukları, okul müdürleri kendiliklerinden okula kaydeder ve devam ettirilmesini veli yahut vasi veya aile başkanlarına bildirirler. Bu gibi çocuklar yine de okula gelmezlerse; haklarında devamsız öğrenciler gibi işlem yapılır.
BEŞİNCİ BÖLÜM
Kayıt ve Kabul
Madde 0049:
Nüfus hüviyet cüzdanı bulunmıyan veya henüz nüfus kaydı yaptırılmamış bulunan çocukların yaşları, çocuklar görülmek suretiyle, ihtiyar kurullarınca tayin ve tesbit olunarak bunlar da mecburi öğrenim çağında olanlar çizelgesine yazılırlar.
BEŞİNCİ BÖLÜM
Kayıt ve Kabul
Madde 0050:
Birleştirilmiş sınıflar da dahil olmak üzere bir öğretmene düşen öğrenci sayısı 40 dan fazla olamaz.
BEŞİNCİ BÖLÜM
Kayıt ve Kabul
Madde 0051:
Her yıl Eylül ayının üçüncü haftası İlköğretim haftası dır. Milli Eğitim Bakanlığınca hazırlanacak programa göre hafta içinde türlü yollarla ilköğretimin önemi belirtilir.
ALTINCI BÖLÜM
Okula Devam
Madde 0052:
Her öğrenci velisi yahut vasisi veya aile başkanı çocuğunun mecburi ilköğretim kurumuna muntazaman devamını sağlamakla ve engelliliği yüzünden okula gidemiyen çocuğun durumunu en geç üç gün içinde okul idaresine bildirmekle yükümlüdür.
Mülki amirler, ilköğretim müfettişleri ve zabıta teşkilatı ilköğrenim çağındaki çocukların mecburi ilköğretim kurumlarına devamlarını sağlamakla veli yahut vasi veya aile başkanlarına ve okul idarelerine yardımla ve her türlü tedbiri almakla vazifelidirler.
ALTINCI BÖLÜM
Okula Devam
Madde 0053:
(12.10.1983 tarih ve 2917 sayılı kanunun 7 nci maddesiyle değişen şekli.) Okula devam etmeyen öğrencilerin devamsızlık sebepleri okul idarelerince ve ilköğretim müfettişlerince araştırılarak devama engel olan maddi ve manevi sebeplerin giderilmesine çalışılır. Bu sebeplerin giderilmesi mümkün olmadığı takdirde durum, köylerde muhtara, diğer yerlerde mülki amirlere bildirilir. Bu makamlarca gerekli tedbirler alınır.
Okul idareleriyle muhtar ve mülki amirlerin bu vazifeleri devamsız öğrenciler hakkındaki kovuşturmanın her safhasında devam eder.
ALTINCI BÖLÜM
Okula Devam
Madde 0054:
55 inci maddenin ikinci fıkrasında yazılı zorlayıcı sebepler dışında çocuğun ailesi yanında kalmasını gerektiren ailede ölüm, yaralanma, düğün, askere gitme, bağ, bahçe, tarla ve sürüde tarım ve hastalık savaşı yapılması gibi sebeplerle öğrencilere bir yıl içinde 15 günü geçmemek üzere okul idarelerince izin verilir.
ALTINCI BÖLÜM
Okula Devam
Madde 0055:
(12.10.1983 tarih ve 2917 sayılı kanunun 8 inci maddesiyle değişen şekli.) Hastalık, sel, kar, deprem ve yangın gibi okul idaresince takdir edilecek sebeplerle okula gelemeyen öğrenciler izinli sayılırlar. Bu hallerin dışında 53 üncü madde gereğince yapılacak teşebbüs ve alınacak tedbirlere rağmen;
Çocuğunu okula göndermeyen;
Verilen izin müddetini geçiren;
Geç nakil yaptıran;
Okul çevresi dışına çıkarak izini kaybettiren;
Çocuğunun devamsızlık durumunu özürsüz olarak zamanında okul idaresine bildirmeyen;
Öğrencinin veli veya vasi veya aile başkanları, okul idaresince köylerde muhtarlığa, diğer yerlerde mülki amirliğe hemen bildirilir. Muhtarlar ve mülki amirler en geç üç gün içinde durumun veli veya vasi veya aile başkanlarına tebliğini sağlarlar. Yapılan tebliğde okulca kabul edilecek geçerli sebepler dışında çocuğun okula gönderilmemesi hâlinde idari para cezasıyla cezalandırılacağı bildirilir. (1)
(1) (Bu kısımda yer alan Yapılan tebliğde okulca kabul edilecek meşrü sebepler dışında çocuğun okula gönderilmemesi halinde para cezası ile cezalandırılacağı, para cezasına rağmen okula devamsızlık halinde de hapis cezası verileceği ayrıca bildirilir. cümlesi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1/B-12 nci maddesiyle metinde görüldüğü şekilde değiştirilmiştir.)
ALTINCI BÖLÜM
Okula Devam
Madde 0056:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Muhtarlıkça veya mülkî amirce yapılan tebliğe rağmen çocuğunu okula göndermeyen veli veya vasiye okul idaresince tespit edilen çocuğun okula devam etmediği beher gün için onbeş Türk Lirası idarî para cezası verilir. Bu para cezasına rağmen çocuğunu okula göndermeyen veya göndermeme sebeplerini okul idaresine bildirmeyen çocuğun veli veya vasisine beşyüz Türk Lirası idarî para cezası verilir.
ALTINCI BÖLÜM
Okula Devam
Madde 0057:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Okul idareleri ve mülkî amirliklerce bu Kanuna göre usulen sorulacak sorulara cevap vermekten kaçınanlar ile gerçeğe uymayan beyanda bulunanlara yüz Türk Lirası idarî para cezası verilir.
ALTINCI BÖLÜM
Okula Devam
Madde 0058:
(06.05.2003 tarih ve 25100 sayılı Resmi Gazete de yayımlanan 4854 sayılı Kanunun 6 ncı maddesiyle yürürlükten kaldırılmıştır.)
ALTINCI BÖLÜM
Okula Devam
Madde 0059:
(1) İlköğrenim çağında olup da mecburi ilköğretim kurumlarına devam etmiyenler, hiçbir resmi ve özel iş yerinde veya her ne surette olursa olsun çalışmayı gerektiren başka yerlerde ücretli veya ücretsiz çalıştırılamazlar.
(2) İlköğretim kurumlarına devam ettiklerini belgeliyenler ise, çocukların çalıştırılmasını düzenliyen kanun hükumleri uygulanmak şartiyle ancak ders zamanları dışında bu gibi yerlerde çalıştırılabilirler.
(3) İlköğretim çağında bulunan ve mecburi ilköğretim kurumlarına devam eden çocukların bu kanunda gösterilen ve Milli Eğitim Bakanlığınca açılmasına izin verilmiş olunanlar dışında, her ne ad altında kurulmuş olursa olsun, özel kurs ve dersanelere kabulü yasaktır.
(4) (Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Yukarıdaki hükümlere aykırı davrananlara dörtyüz Türk Lirasından bin Türk Lirasına kadar idarî para cezası verilir.
(5)  (Fıkra 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
(6)  (Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanunda yazılı olan idarî para cezaları mahallî mülkî amir tarafından verilir.
(1) (Bu kısımda yer alan iki aya kadar hafif hapis cezası ile birlikte 250 liradan aşağı olmamak üzere hafif para cezası ibaresi; 06.05.2003 tarih ve 25100 sayılı Resmi Gazete de yayımlanan 4854 sayılı Kanunun 1/A-24 üncü maddesiyle metinde görüldüğü şekilde değiştirilmiştir.)
YEDİNCİ BÖLÜM
Okulların Arsa ve Arazi İşleri
Madde 0060:
Şehir, kasaba ve köy okulları arsalarıyla köy okullarına gelir sağlıyacak arazi ve uygulama bahçeleri için lüzumlu topraklar, il ve ilçelerde bölge ilköğretim müfettişlerinin veya ilçe eğitim müdürünün başkanlığında Tarım, Tapu, Maliye dairelerinden görevlendirilecek birer eleman ile mahalle veya köy muhtarından teşekkül edecek komisyon tarafından seçilir.
YEDİNCİ BÖLÜM
Okulların Arsa ve Arazi İşleri
Madde 0061:
(21.11.2003 tarih ve 25296 sayılı Resmi Gazete de yayımlanan 5002 sayılı Kanunun 1 inci maddesiyle değişen şekli.) Okul binalarının sağlık, eğitim-öğretim ve ulaşım bakımından elverişli bir mahalde olması göz önünde bulundurulur.
Meyhane, kahvehane, kıraathane, bar, elektronik oyun merkezleri gibi umuma açık yerler ile açık alkollü içki satılan yerlerin, okul binalarından kapıdan kapıya en az 100 metre uzaklıkta bulunması zorunludur.
Turizmin yoğun olduğu yörelerdeki okulların tatil olduğu dönemlerde yukarıda belirtilen işyerleri ile okullar arasında 100 metre şartı aranmaz.
Bununla ilgili esaslar İçişleri, Milli Eğitim, Sağlık, Kültür ve Turizm bakanlıklarının müştereken hazırlayacakları yönetmelikle belirlenir.
YEDİNCİ BÖLÜM
Okulların Arsa ve Arazi İşleri
Madde 0062:
İlköğretim okuluna tahsis edilmek üzere komisyonca seçilen Devlete, özel idarelere, belediyelere veya köy tüzel kişiliğine ait arazinin, miktar ve yerini gösteren birer tutanak tanzim edilerek valilik yolu ile ve arazinin aidiyetine göre Maliye Bakanlığının veya diğer idarelerin yetkili mercilerine gönderilir.Bu makamların tasdiki ile bu arazi parasız okula tahsis olunur.
Okula gelir sağlamak maksadiyle seçilen topraklar, 50 dekardan fazla olamaz.
YEDİNCİ BÖLÜM
Okulların Arsa ve Arazi İşleri
Madde 0063:
62 nci maddeye göre okul için lüzumlu topraklar tahsis yoliyle sağlanamadığı takdirde, gerçek veya tüzel kişilere ait araziden bu husus için elverişli yer, sahiplerinin rızaları ile, satınalınır. Malsahiplerinin muvafakatlerinin alınamaması halinde, bu yerler umumi mevzuata göre kamulaştırılır.
Satınalma veya kamulaştırmak, köy okulları için köy tüzel kişiliğine, şehir ve kasaba okulları için özel idareye aittir.
YEDİNCİ BÖLÜM
Okulların Arsa ve Arazi İşleri
Madde 0064:
Her köy okulunun bitişiğinde veya yakınında 2 dekardan az ve 10 dekardan çok olmamak üzere, bir uygulama bahçesi bulunur.
YEDİNCİ BÖLÜM
Okulların Arsa ve Arazi İşleri
Madde 0065:
Okullar için tahsis, satınalma veya kamulaştırma yoliyle sağlanan topraklarla bu topraklar üzerinde yapılacak bina veya tesisler, bulundukları yerlere göre köy veya özel idareler adına tapuya tescil edilir.
Bunların ve bu Kanunun yürürlüğe girdiği tarihten önce yapılmış olan okul binaları ile tesislerinin daimi bakım ve onarım giderleri, bulundukları yerlere göre özel idare veya köy bütçelerinden karşılanır.
YEDİNCİ BÖLÜM
Okulların Arsa ve Arazi İşleri
Madde 0066:
(12.10.1983 tarih ve 2917 sayılı Kanunun 12 nci maddesiyle değişen şekli.) 4274 ve 5129 sayılı kanunlarla şimdiye kadar köy okullarına tahsis edilmiş olan Devlete veya köye ait nizasız ve ihtilafsız topraklarla bu Kanuna göre sağlanacak topraklar, köy ihtiyar heyetinin kararı ve illerde valinin, ilçelerde kaymakamın tasdiki ile köy ihtiyar heyetince imece vesair suretlerle işletilir veya kiraya verilir. Elde edilen gelir, okul ihtiyaçlarına sarfedilmek üzere, köy bütçelerine gelir kaydedilir.
Paralı veya parasız olarak ilköğretim hizmetlerine tahsis, temlik ve tescil edilen bütün gayrimenkullerin ferağ ve intikal işlemleriyle bu işlemlerle ilgili olarak düzenlenecek belgelerden ve senetlerden hiçbir vergi, harç ve resim alınmaz.
YEDİNCİ BÖLÜM
Okulların Arsa ve Arazi İşleri
Madde 0067:
Köy okullarına bitişik öğretmen lojmanlariyle müstakil öğretmen lojmanlarının dolayında her ev için 500 ila 1000 metre karelik bir arazi, öğretmen bahçesi olmak üzere okul arsasından veya uygulama bahçesinden yahut okula gelir sağlıyacak araziden ayrılır. Öğretmenler, bu bahçelerden parasız faydalanırlar; fakat kiraya veya ortaklığa veremezler.
YEDİNCİ BÖLÜM
Okulların Arsa ve Arazi İşleri
Madde 0068:
(12.10.1983 tarih ve 2917 sayılı Kanunun 13 üncü maddesiyle değişen şekli.) Okulların uygulama bahçesinde tarım dersleri uygulaması yapılır. Uygulama bahçesinin işletilmesi için gerekli tohum, fidan ve tarım araçları gibi ihtiyaçları köy bütçesinden ve okul arazisi gelirinden sağlanır.
Uygulama bahçelerinden elde edilen gelir veya ürünler okul ihtiyaçlarına ve öğrenci beslenmesine sarfedilmek üzere köy bütçelerine gelir kaydedilir.
Uygulama bahçesinde bölge özelliklerine göre kurulacak tesislerin nelerden ibaret olacağı köy ihtiyar heyeti tarafından kararlaştırılır.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0069:
(14.06.1973 tarih ve 1739 sayılı Kanunun 61 inci maddesiyle yürürlükten kaldırılmıştır.)
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0070:
Köy okulları ile öğretmen lojmanlarının şehir ve kasabalarda yaptırılacak ilköğretim okullarının her türlü ihtiyaçları için köy veya kasaba içinde veya civarındaki araziden şahsi haklar mahfuz kalmak şartiyle, tedarik edilecek taş, kum ve kireç gibi yapı gereçlerinden hiçbir resim alınmaz.
İlköğretim kurumları için yaptırılacak bina ve tesislerle öğretmen lojmanları ve onarma işlerinde gerekli tuğla yapmak, kireç yakmak ve söndürmek, taş çıkarmak, iskele kurmak, kaldırımları işgal etmek gibi hususlarda girişilen işler serbest ve hiçbir resme tabi olmaksızın yapılır. Bu maksatla açılan çukurlar iş bitince kapatılır.
Ormanlardan çıkarılacak bu gibi gereçler hakkında 6831 sayılı Orman Kanununun 18 inci maddesine göre hareket olunur.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0071:
Bu işler için gerekli kereste ihtiyacı Tarım Bakanlığı Orman Umum Müdürlüğünce en iyi şartlarla ve öncelikle karşılanır. % 10 temeddü hissesi alınmaz.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0072:
İlköğretim kurumlarının ve öğretmen lojmanlarının inşaasında kullanılacak her türlü yapı malzemesinden, Devlet İktisadi Teşekküllerinde imal olunanlar, Bayındırlık Bakanlığı veya valiliklerin isteği üzerine ve bedeli karşılığında, diğer isteklere tercihan verilir.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0073:
İlköğretim kurumlarının yapımında kullanılacak çeşitli gereçler Milli Eğitim ve Bayındırlık idarelerince sevk ve tesellümü şartiyle Devlete ve İktisadi Devlet Teşekküllerine ait vasıtalarla tercihli olarak ve indirmeleri tarife ile naklolunur ve limanlarda tahmil ve tahliye işleri de tercihli olarak yapılır.
Tarifelerde yapılacak indirme, her yıl Milli Eğitim ve ilgili bakanlıklarca müştereken tesbit ve tayin olunur.
Ayrıca, iller emrinde bulunan teşekküllere ait çeşitli nakil vasıtalarından gereğine göre faydalanılır.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0074:
Okul ve öğretmen lojmanlarının onarımı ile teçhizat, mefruşat ve öğretim araç ve gereçlerinin yapımında Milli Eğitim Bakanlığı teknik öğretim müesseselerinden faydalanırlar.
SEKİZİNCİ BÖLÜM
İlköğretim okulu Yapımı ve Donatımı İşleri
Madde 0075:
Okul yapımı ve donatımı işlerinde yardım ve hizmetleri değerlendirmek, inşaatın ucuza maledilmesi amaciyle;
Yurttaşların istiyerek yapacakları, taş, kum, çakıl, kerpiç, kireç ve tuğla gibi ayni yardımlar,
Yurttaşlar, kurumlar ve yardım derneklerince yapılacak nakdi yardımlar, kabul edilir ve değerlendirilir.
Emaneten inşa edilecek okul yapımı ve onarımı işlerinde halk ve gençlerden gönüllü olarak bedenen çalışacakların hizmetleri kabul edilir.
DOKUZUNCU BÖLÜM
İlköğretimin Gelir, Giderleri ve Planlama
Madde 0076:
İlköğretime ait gelir kaynakları şunlardır:
Her yıl Devlet gelirlerinin % 3 ünden az olmamak üzere Devlet bütçesinden yapılacak yardımlar,
Özel idare bütçelerine, bu kanun hükümleri gereğince sağlanacak gelirler hariç ve 1960 mali yılında ilköğretime tahsis edilen miktardan az olmamak üzere, yıllık gelirlerinin en az % 20 si oranında konulacak ödenekler,
(14.07.1965 tarih ve 655 sayılı Kanunun 2 nci maddesiyle yürürlükten kaldırılmıştır.)
Köy okullarına gelir sağlamak üzere, tahsis edilen araziden ve okul uygulama bahçesinden elde edilen gelirler hariç köy bütçelerine her yıl genel gelirlerinin en az % 10 u oranında konulacak ödenekler,
(12.10.1983 tarih ve 2917 sayılı Kanunun 14 üncü maddesiyle değişen şekli.) Mahkemelerce hükmolunanlar da dahil olmak üzere bu Kanuna göre verilecek para cezaları,
Gelirleri sıbyan, mahalle tıfıl okullarıyle medreselere ve diğer ilim müesseselerine tahsis edilmiş bulunan mazbut vakıflar hasılatından her yıl Vakıflar Genel Müdürlüğünce bütçe ile tesbit edilecek gelirlerle mütevelliler tarafından idare olunacak vakıflardan ayrılacak hisseler,
İktisadi Devlet Teşekkülleri, özel kurumlar, dernekler veya hayırsever kimseler tarafından yapılacak her türlü mal, para bağışları ve vasiyetler, (İşbu bağış ve vasiyetlerle bununla ilgili işlemlerden resim ve harc alınmaz.)
Gelir ve Kurumlar Vergisi yükümlüleri tarafından makbuz mukabilinde yapılacak para bağışları, yıllık bildirim ile bildirilecek gelirlerden ve kurum kazançlarından indirilir.
Faizler,
Hurdaya çıkacak okul eşya ve levazımının, işe yaramıyacağı anlaşıldığından veya yenisi yapıldığından satılmasına karar verilen okul binaları enkazının veya okul yerinin değiştirilmesi dolayısiyle bu kanuna göre istifade edilmiyecek durumda kalan arsa ve tarlaların satışından elde edilecek paralar,
Sözleşmeler gereğince kısmen veya tamamen yerine getirilmiyen okul yapım işleri mütaahhitlerinden alınacak gecikme ve benzeri tazminat ve mütaahhitlerin irat kaydolunacak teminat akçeleri,
Bütçelerine yukarda yazılı oranlarda ilköğretim ödeneği koymamış olan idareler, belediye ve köyler için bu ödenekler; bütçeleri inceleme ve onamaya yetkili makamlar tarafından doğrudan doğruya konur; bu ödeneklerin mali yıl başında özel idarelere yatırılması sağlanır.
DOKUZUNCU BÖLÜM
İlköğretimin Gelir, Giderleri ve Planlama
Madde 0077:
76 ncı maddenin (a) fıkrası gereğince Milli Eğitim Bakanlığı bütçesinde açılacak özel fasıla gelecek yıllara geçici taahhütler ve masraflar karşılığı olarak ilk on sene (1961-1971) Devlet gelirlerinin % 3 ünden ve ondan sonraki yıllarda ise % 2 sinden az olmamak üzere, ödenek konulur. Bu ödeneklerle diğer giderlerin % 70 i munhasıran 78 inci maddenin (a) fıkrasında yazılı işlere, % 30 u ise aynı maddenin (b) fıkrasında gösterilen ihtiyaçlara sarf edilir. Milli Eğitim Bakanlığınca genel bütçeden yapılacak yardımlar tesbit olunacak programa göre İl Özel İdarelerine dağıtılır veya Bayındırlık Bakanlığı bütçesine aktarılır.
Milli Eğitim Bakanlığı gerekli gördüğü takdirde bu ödeneklerden bir kısmını 84 üncü maddede yazılı esaslar dahilinde doğrudan doğruya kullanabilir ve ayniyat halinde illere gönderebilir.
DOKUZUNCU BÖLÜM
İlköğretimin Gelir, Giderleri ve Planlama
Madde 0078:
76 ncı maddenin (a, b, c, e, f, g, h, i, j) fıkralarında gösterilen gelirler veya ödenekler 77 nci maddedeki hükümler yerine getirilmek şartiyle:
Köy, kasaba ve şehir ilköğretim kurumlarının ve öğretmen lojmanlarının yapım, tadil, esaslı onarım, her türlü ilk tesis ve okul eşyası, ders aletleri ile arsa ve arazi istimlakleri, masraflarına,
(23.05.1973 tarih ve 1732 sayılı Kanunun 1 inci maddesiyle değişen şekli.) Küçük onarımlar, okulların genel giderleri, yoksul öğrencilere parasız olarak verilecek okul kitapları ve ders levazımı bedeli, öğrencilerin yiyecek, giyecek noksanlarının telafisi, esaslı hastalıklarının tedavisi, pansiyonlu ilkokulların ve tamamlayıcı kursların ve sınıfların masrafları gibi her türlü giderlerine sarf olunur.
Ancak, İlköğretim Müdürlükleri, ilköğretim okulları, İl Halk Eğitimi Başkanlıkları ile İlçe Halk Eğitim Merkez Müdürlüklerinde çalışan genel ve yardımcı hizmetler sınıfına dahil personelin ve bu kurumlar için gerekli bölge doktorları, sağlık memuru, hemşire, yapı işlerinde çalışan teknik elemanların aylıkları ve her türlü özlük giderleri genel bütçeden ödenir.
DOKUZUNCU BÖLÜM
İlköğretimin Gelir, Giderleri ve Planlama
Madde 0079:
Milli Eğitim Bakanlığı bu kanuna bağlı 10 yıllık plana göre tamamlanması gereken bütün köy, kasaba ve şehir ilköğretim okulları yapımı hakkında her yıl bütçe kanununa üçer yıllık tafsilatlı bir plan ekler. Bu planda her yıl illerde yapılması gereken köy, kasaba ve şehir ilköğretim okullarının sayıları, yerleri, tipleri, dersane sayıları ile tahmini masrafları gösterilir.
(12.10.1983 tarih ve 2917 sayılı Kanunun 15 inci maddesiyle değişen şekli.) Yukarıdaki fıkrada sözü geçen bakanlık planına paralel olarak, valilikler de üç yıllık plan ve program hazırlarlar, bu programlar İl genel meclisinde onanır ve il bütçesine bağlanır. Bu planda:
Milli Eğitim Bakanlığınca hazırlanan plandan her il e isabet eden okul yapımı ve ilk tesis işleri başta olmak üzere 78 inci maddenin (a) ve (b) fıkralarında yazılı işlerden ve hizmetlerden il bakımından yapılması uygun ve mümkün görülenler ayrılarak planlanır. Gereken hazırlık safhaları ve bunun uygulanma zamanları, ayrılacak ödenekler gösterilir.
Bu planlar il bütçesiyle birlikte tetkik ve tasdik edilmek üzere İçişleri ve Milli Eğitim Bakanlıklarına gönderilir. Milli Eğitim Bakanlığı sebep göstermek suretiyle planlar üzerinde değişiklikler yapabilir.
Bu planların uygulanmasından başta mülkiye amirleri, il daimi komisyonu olmak üzere, Milli Eğitim müdürleri, ilköğretim müfettişleri, ilçe eğitim müdürleri yükümlü ve sorumludurlar.
DOKUZUNCU BÖLÜM
İlköğretimin Gelir, Giderleri ve Planlama
Madde 0080:
Milli Eğitim Bakanlığı 79 uncu maddede sözü geçen programa göre yeniden açılacak ilköğretim kurumlariyle, mevcutların öğretmen ihtiyaçlarını karşılayacak öğretmenleri yetiştirmek üzere gerekli bütün tedbirleri zamanında almakla yükümlüdür.
DOKUZUNCU BÖLÜM
İlköğretimin Gelir, Giderleri ve Planlama
Madde 0081:
76 ncı ve 77 nci maddelerde ilköğretime tahsis edilen ödenek veya gelirler 78 inci maddede gösterilen işlerden başka hiçbir yere sarf edilemez, başka fasıllara nakledilemez.
Bu gelirlerle sağlanan bina ve tesisler veya eşya başka bir hizmete devredilemez. İlköğretimin bina ve tesislerinden, bu kurumların esas hizmetlerini aksatmamak ve Milli Eğitim Bakanlığının muvafakati alınmak şartiyle, halk eğitimi hizmetlerinde ve diğer milli Eğitim hizmetlerinde faydalanmak caizdir.
78 inci maddenin (b) fıkrasında gösterilen hizmetler için ayrılacak ödeneklerin % 30 undan fazlası bu fıkrada gösterilen personel giderlerine ayrılamaz.
Sözü geçen personel bu fıkrada belirtilen hizmetlerin dışında kalan bir işte devamlı veya muvakkat olarak kullanılamaz.
DOKUZUNCU BÖLÜM
İlköğretimin Gelir, Giderleri ve Planlama
Madde 0082:
76 ve 77 nci maddelerde gösterilen gelirler, ödenekler, yardımlar, tahsillerini mütaakıp ilgili dairelerce özel idarelere yatırılır.
Bu gelir ve ödenekler özel idarelerce İlköğretim gelir ve ödenekleri adiyle açılacak ayrı bir hesaba alınır. Mali yıl içinde sarf edilemiyen kısımları gelecek mali yıllara devredilir. Bu paralardan bir aylık normal ihtiyaçları karşılayacak olan miktardan fazlası, bir milli bankada açılacak hesaba yatırılır.
76 ncı maddenin (d) fıkrasında yazılı gelirler aynı suretle köy bütçelerinde ilköğretim gelir ve ödenekleri adiyle açılacak ayrı bir hesaba alınır ve bakıyeleri gelecek mali yıllara devredilir.
(12.10.1983 tarih ve 2917 sayılı Kanunun 16 ncı maddesiyle değişen şekli.) Bu ödenekler köy ihtiyar heyetinin hazırlayacağı bir plan ve programa göre 78 inci maddenin (b) fıkrasında yazılı işlere ve özel olarak öğrencilere yapılacak yardımlara sarfedilir. Bu paralar milli bir bankada açtırılacak bir hesapta muhafaza edilir ve köy ihtiyar heyetince uygun görülecek iki imza ile çekilir.
DOKUZUNCU BÖLÜM
İlköğretimin Gelir, Giderleri ve Planlama
Madde 0083:
İlköğretimin bütün gelirleri ve 78 inci maddede belirtilen giderleri personel masrafları hariç her türlü resim ve vergiden ve dışarıdan ithal edilecek ders alet ve levazımı Gümrük Resminden muaftır. (1)
(1) (İthalde alınan her türlü vergi, resim ve harç muafiyeti hükümleri, 6/5/1986 tarihli ve 3283 sayılı Kanunun 1 inci maddesi ile yürürlükten kaldırılmıştır.)
DOKUZUNCU BÖLÜM
İlköğretimin Gelir, Giderleri ve Planlama
Madde 0084:
Okul yapım ve onarımiyle ilgili standart bina kısımlarının ve okulların gerekli donatım ve gereçleri, okul eşyası ve ders araçlarını vaktinde hazırlatmak veya tasarruf sağlamak veya öğrencileri besleme mevzuunu düzenlemek, 79 uncu maddede sözü geçen 3 yıllık planların uygulanmasını kolaylaştırmak amaçlariyle 77 nci maddede gösterilen asgari ödenekler çerçevesi içinde kalmak şartiyle, Milli Eğitim veya Bayındırlık Bakanlıkları üç yıla kadar gelecek yıllara geçici yüklenmelere girişebilirler.
Aynı konularda, iller de üç yıllık planlarına uygun olarak 76 ncı ve 81 inci maddelerde belirtilen gelirlerin asgari hadlerini aşmamak şartiyle gelecek yıllar için hazırlıklara girişmeye ve geçici yüklenmeler yapmaya yetkilidirler.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Madde 0085:
Köylerde bu kanunla ilgili çeşitli hizmetler, Köy Kanunu ile mecburi sayılan işlerdendir.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Madde 0086:
Mecburi ilköğretim kurumlarına kayıt olunacak çocuklarla, bu kurumlara devam eden ve kurumlardan mezun olacak öğrencilere verilecek ve bu kurumlarda kullanılacak her çeşit belgelerle, bunların suretleri Damga Resmine tabi değildir.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Madde 0087:
İlköğretim okulu öğretmenlerinin oturmaları için yapılmış ve yapılacak konutlardan köylerde olanlar, ögretmenlere parasız olarak tahsis olunur ve başka iş için kullanılamaz.
Şehir ve kasaba okulları içinde veya civarında öğretmen ve müdürlerin oturmaları için yapılmış olan konutlar, aynı okulda görevli öğretmen ve müdürlerden başkasına verilemez. Bunun haricinde, okul binalarının tamamı, bir kısmı veya müştemilatı konut olarak kullanılamaz.
Şehir ve kasabalardaki konutlara ait kira bedelleri il daimi komisyonlarınca kararlaştırılır.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Madde 0088:
(12.10.1983 tarih ve 2917 sayılı kanunun 17 nci maddesiyle yürürlükten kaldırılmıştır.)
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Madde 0089:
23 Eylül 1329 tarihli Tedrisatı İptidaiye Kanunu Muvakkatı, Maarif Teşkilatına dair olan 789 sayılı Kanunun 5 inci maddesi ve aynı kanunun 13 üncü maddesini değiştiren 5522 sayılı kanunun 1 inci maddesi, 1702 sayılı kanunun 8 inci maddesi, 1778 sayılı kanunun 3407 sayılı kanun ile bu kanunun 3 üncü maddesinin 1 inci fıkrasını değiştiren 7135 sayılı kanun, 4274 sayılı kanunun 10, 12, 13, 14, 15, 16, 17, 18, 19, 20, 21, 24, 27, 30, 59, 60, 67, 68, 69 uncu maddeleri, 5129, 5210, 5828, 5955 ve 5956 sayılı kanunlarla diğer kanunların bu kanuna mügayir hükümleri yürürlükten kaldırılmıştır.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Ek Madde 0001:
(12.10.1983 tarih ve 2917 sayılı Kanunun 18 inci maddesiyle eklenmiştir.) 222 sayılı Kanunda geçen; ilköğretim müdürü deyimi İlçe eğitim müdürü, öğretmenevi deyimi öğretmen lojmanı olarak değiştirilmiştir.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Ek Madde 0002:
(12.10.1983 tarih ve 2917 sayılı Kanunun 18 inci maddesiyle eklenmiştir.) Bu Kanunun yedinci bölümünde yer alan okulların arsa ve arazi işleri, sekizinci bölümünde yer alan ilköğretim okulu yapımı ve donatım işleri, dokuzuncu bölümünde yer alan İlköğretimin gelir, giderleri ve planlama başlıkları altındaki maddeler, ilköğretim okulları ile birlikte ilköğretim okulları için de uygulanır.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Ek Madde 0003:
(24.03.1977 tarih ve 2087 sayılı kanunun 3. maddesi hükmü olup, ek madde haline getirilmiştir.) Bu Kanunun yürürlüğe girdiği tarihten itibaren açıktan veya başka görevlerden nakil suretiyle yeniden geçici öğretmen atanması yapılamaz.
DOKUZUNCU BÖLÜM
İlköğretimin Gelir, Giderleri ve Planlama
Türlü Hükümler
Ek Madde 0004:
(Madde 11.04.2012 tarih ve 28261 sayılı Resmi Gazetede yayımlanan Kanun ile Eklenmiştir.)
Bu Kanunun 76 ncı maddesinin birinci fıkrasının (b) bendine göre elde edilen gelirler, il özel idarelerince, ortaöğretim kurumlarının arsa temini, binalarının yapım, bakım ve onarımı ile diğer ihtiyaçlarının karşılanması için de kullanılır.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0001:
Bu Kanunun yayımından önce yapılmış olan ve 5210 sayılı kanunun 4 üncü maddesi gereğince köy tüzel kişiliği adına tapuya bağlanmış bulunan köy okulları, arazi ve uygulama bahçelerinden; sonradan belediye teşkil edilen nahiye merkezleriyle köylerde belediyelerce el konulmuş olan okul binaları, sağlık memuru ve öğretmen lojmanları, uygulama bahçeleri ve okul arazisi özel idare veya köy tüzel kişiliklerine geçer.
Bu mallar Milli Eğitim Bakanlığının muvafakatı alınmadıkça satılamaz ve başka hizmetlere tahsis olunamaz.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0002:
(16.07.1965 tarih ve 693 sayılı Kanunun 1 inci maddesiyle değişen şekli.) 5 Ocak 1961 tarihli ve 222 sayılı Kanunun yürürlüğe girdiği tarihten itibaren 32 yıl süre ile, 15 inci maddede yazılı şartları taşıyan öğretmen bulunmaması halinde, en az ilköğretim okulu ve dengi okullar mezunu ve 18 yaşını tamamlamış olanlardan, açılmış ve açılacak kurslarda başarı gösterenler, öğrenim durumlarına göre kadro karşılığı ücretle geçici öğretmen olarak atanabilirler. (1)
Bunlardan iki yıl başarı ile çalışmış olanlardan, öğretmen okulu bitirme imtihanını verenler ile lise ve dengi okul mezunu bulunanlardan aralıksız üç takvim yılı geçici öğretmenlik yaptıkları ve başarıları usulüne göre saptandığı anlaşılanlar, asıl ilköğretim okulu öğretmenliğine geçirilirler.
Asıl ilköğretim okulu öğretmenliğine geçirilen geçici öğretmenlerin, geçici öğretmenlikteki hizmet süreleri ilk terfilerinde gözönüne alınır.
Geçici öğretmenlere tatil aylarında da ücretleri ödenir.
Teftiş raporlarına göre, iki yıl üst üste başarısız olan geçici öğretmenlerle, ilköğretim okulu ve dengi okul mezunlarından olup geçici öğretmen olarak çalışmakta bulunanlardan 15 yıl içinde öğretmen okulu bitirme imtihanlarını veremiyenlerin görevlerine son verilir.
Geçici öğretmenler, disiplin işleri bakımından, asıl öğretmenlere uygulanan hükümlere tabidirler.
(24.03.1977 tarih ve 2087 sayılı Kanunun 2 nci maddesiyle eklenmiştir.) Geçici öğretmenlerin intibakları, 657 sayılı Kanunla bu Kanunun ek ve değişikliklerine dair Kanunlar uyarınca öğrenim ve hizmet sürelerine göre yapılır.
(1) (24.03.1977 tarih ve 2087 sayılı Kanunun 1 inci maddesine göre 15 yıllık süre, 32 yıl olarak değiştirilmiş ve metne işlenmiştir.)
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0003:
Milli Eğitim Bakanlığı bu Kanunun yürürlüğe girdiği tarihten itibaren en geç 10 yıl içinde mecburi öğrenim çağında bulunan öğrencileri tamamen okula kavuşturmak için gerekli öğretmenleri yetiştirmek ve 79 uncu maddede gösterilen esaslar dahilinde ilköğrenim kurumlarını ve tesislerini hazırlamak ve bununla ilgili planların zamanında uygulanmasını sağlamakla yükümlüdür.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0004:
50 nci maddedeki hüküm, Milli Eğitim Bakanlığınca hazırlanacak bir plana göre on yıl içinde tedricen uygulanır.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0005:
(06.07.1962 tarih ve 68 sayılı Kanunun 1 inci maddesiyle değişen şekli.) 222 sayılı İlköğretim ve Eğitim Kanunu hükümleri gereğince; 1971 yılına kadar yapılacak ilköğretim okulu binaları ve tesisleri ile öğretmen lojmanları inşaatı, bunlara lüzumlu yapı aksamının imal ettirilmesi, her türlü malzemenin alımı, nakil ve depolama işleri için girişilecek taahhütler muvakkat ve kati teminat hükümleri mahfuz kalmak şartiyle 2490 sayılı kanunun diğer hükümleri uygulanmamak, 1050 sayılı Muhasebei Umumiye Kanununun 135 inci maddesindeki % 20 nispeti % 30 olarak uygulanmak şartiyle emaneten, mahdut eksiltme suretiyle veya birden fazla firmalar arasında pazarlıkla gerçekleştirilir. (1)
(1) (Maddede yazılı uygulama süresi 23.05.1973 tarih ve 1731 sayılı; 08.07.1981 tarih ve 2490 sayılı Kanunlarla süre bitiminden itibaren onar yıl olmak üzere toplam yirmi yıl uzatılmıştır.)
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0006:
(18.08.1961 tarih ve 353 sayılı Kanunun 1 inci maddesiyle eklenmiştir.) 77 nci maddenin 1 inci fıkrası gereğince Milli Eğitim Bakanlığı bütçesine her yıl konulacak ödenekten % 5 ine kadarını, 1961 mali yılı için, ilköğretim okulu öğretmeni yetiştiren müesseselerin yapımında ve ilk tesis masraflarında kullanmaya Milli Eğitim Bakanlığı yetkilidir.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0007:
(12.10.1983 tarih ve 2917 sayılı Kanunun 18 inci maddesiyle eklenmiştir.) Bu Kanunun yürürlüğe girdiği tarihte Hazinenin mülkiyetinde bulunan ve ilköğretim kurumlarına tahsis olunan taşınmaz mallar, intifa hakkı Milli Eğitim Bakanlığına ait olmak üzere, bulundukları yerlere göre bedelsiz olarak köy tüzel kişiliği veya özel idareler adına tapuya tescil edilir.
Devlete, özel idarelere veya köy tüzelkişiliğine ait arsalar üzerinde Devlet veya özel idare bütçesinden katkı suretiyle gerçek veya tüzelkişilerce inşa edilen veya edilmekte olan taşınmaz mallar için de bu maddenin birinci fıkrası uygulanır. Bu taşınmaz mallar aidiyetine göre Maliye Bakanlığının veya diğer idarelerin yetkili mercilerince bedelsiz olarak okula tahsis ve devir olunur.
Bu maddeye göre, köy tüzelkişiliği veya özel idareler adına tapuya tescil edilen taşınmaz mallar, Milli Eğitim Bakanlığının muvafakatı alınmadıkça satılamaz ve başka hizmetlere tahsis olunamaz.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0008:
(12.10.1983 tarih ve 2917 sayılı Kanunun 18 inci maddesiyle eklenmiştir.) Anaokulları ve anasınıfları için yeterli miktarda yükseköğrenim görmüş öğretmen bulunamaması halinde, kız meslek lisesi çocuk gelişimi eğitimi ve bakımı mezunlarından, Devlet memuru olma niteliklerini taşıyan ve Milli Eğitim Bakanlığınca açılacak kurslarda başarı gösterenler, anaokulu veya anasınıflarına 1984 yılından itibaren geçici öğretmen olarak atanabilirler.
1993 yılı sonuna kadar, Yükseköğretim Kurulu ile işbirliği yapılarak bunların önlisans düzeyinde yükseköğrenim görmeleri sağlanır. Bu süre içinde önlisans düzeyinde yükseköğrenim yapmayanların görevlerine son verilir.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0009:
(12.10.1983 tarih ve 2917 sayılı Kanunun 18 inci maddesiyle eklenmiştir.) (16.08.1997 tarih ve 4306 sayılı Kanunun 9 uncu maddesiyle yürürlükten kaldırılmıştır.)
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0010:
(16.08.1997 tarih ve 4306 sayılı Kanunun 2 nci maddesiyle eklenmiştir.) İlköğretimin altı, yedi ve sekizinci sınıf öğretimini ortaöğretim kurumları bünyesinde yapmakta olanlar ile çıraklık eğitim merkezlerindeki öğrenciler, eğitimlerini bu kurumlarda tamamlar. 1997-1998 ders yılı başından itibaren bu sınıflara hiçbir şekilde öğrenci alınmaz.
Bazı derslerin öğretimini yabancı dille yapan okulların hazırlık sınıflarında başarılı olanlar ile 1997-1998 öğretim yılında okumaya hak kazananlar da zorunlu eğitimlerini bu okullarda tamamlar.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Geçici Madde 0011:
(Madde 11.04.2012 tarih ve 28261 sayılı Resmi Gazetede yayımlanan Kanun ile Eklenmiştir.)
Bu maddenin yayımı tarihinde ilköğretim kurumlarının 5, 6, 7 ve 8 inci sınıflarında eğitim görenler eğitimlerini bu kurumlarda tamamlar.
Bu maddenin uygulanmasıyla ilgili usul ve esaslar Milli Eğitim Bakanlığınca belirlenir; Bakanlık bu maddenin uygulanmasıyla ilgili düzenlemeleri il, ilçe ve okul bazında yapmaya yetkilidir.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Madde 0090:
Bu Kanunun mali hükümleri 1 Mart 1961 tarihinde, tayinle ilgili işleri 28 Şubat 1961 tarihinde, diğer hükümleri 1 Ocak 1961 tarihinde yürürlüğe girer.
DOKUZUNCU BÖLÜM
İlköğretimin Gelir, Giderleri ve Planlama
Geçici Maddeler
Madde 0091:
Bu Kanunu Bakanlar Kurulu yürütür.
Yükleyen: yasinuzunoglu
