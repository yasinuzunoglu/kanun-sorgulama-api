2941 sayılı Seferberlik ve Savaş Hali Kanunu
Yayımlandığı Resmî Gazete Tarihi: 08.11.1983
Yayımlandığı Resmî Gazete Sayısı: 18215
Kabul Tarihi	04.11.1983
BİRİNCİ KISIM
Genel Esaslar
BİRİNCİ BÖLÜM
Amaç, Kapsam ve Tanımlar
Madde 0001: Amaç
Bu Kanunun amacı, Devletin tüm güç ve kaynaklarını barış halinden seferberlik ve savaş haline süratle ve etkin bir şekilde geçirmek suretiyle barıştan itibaren seferberlik ve savaş hükümlerinin uygulanma esaslarına ilişkin yükümlülükleri belirlemektir.
BİRİNCİ KISIM
Genel Esaslar
BİRİNCİ BÖLÜM
Amaç, Kapsam ve Tanımlar
Madde 0002: Kapsam
Bu Kanun, seferberlik ve savaş halini, barış döneminden itibaren yapılacak hazırlık ve teşkilatlanmayı, kamu ve özel kurum ve kuruluşlar ile gerçek kişilerin görev, yetki ve sorumluluklarını, bunların sahip olduğu her türlü mal ve hizmet yükümlülüklerini kapsar.
BİRİNCİ KISIM
Genel Esaslar
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
Seferberlik: Devletin tüm güç ve kaynaklarının, başta askeri güç olmak üzere, savaşın ihtiyaçlarını karşılayacak şekilde hazırlanması, toplanması, tertiplenmesi ve kullanılmasına ilişkin bütün faaliyetlerin uygulandığı; hak ve hürriyetlerin kanunlarla kısmen veya tamamen sınırlandırıldığı haldir.
Genel Seferberlik: Ülkenin tümüne yönelik bir tehdidin karşılanması, mevcut bütün güç ve kaynakların kullanılabilmesi için ülkenin bütününde uygulanan seferberliktir.
Kısmi Seferberlik: Ülkenin bir veya birden fazla bölgesinde uygulanan ve bütün güç ve kaynakların kullanılmasını gerektirmeyen seferberliktir.
Seferberlik Hali: Seferberlik faaliyetinin başlatıldığı gün ve saatten, kaldırıldığı güne kadar devam eden durumdur.
Savaş: Devletin bekasını temin etmek, milli menfaatleri sağlamak ve milli hedefleri elde etmek amacıyla, başta askeri güç olmak üzere Devletin maddi ve manevi tüm güç ve kaynaklarının hiçbir sınırlamaya tabi tutulmadan kullanılmasını gerektiren silahlı mücadeledir.
Savaş Hali: Savaş ilanına karar verilmesinden, bu halin kaldırıldığının ilan edilmesine kadar devam eden süre içinde, hak ve hürriyetlerin kanunlarla kısmen veya tamamen sınırlandırıldığı durumdur.
BİRİNCİ KISIM
Genel Esaslar
İKİNCİ BÖLÜM
Teşkilatlanma
Madde 0004: Kadro ve görev tespiti
Seferberlik ve savaş hali ile barış döneminde yapılacak işlemler için mevcut teşkilatlanma da dikkate alınarak, kamu ve özel kurum ve kuruluşlarına görevler verilir. Bunlardan gerekli görülenlerde teşkilat kurulur.
Mevcut kanunlardaki hükümlere ilave olarak seferberlik ve savaş halinin gerektirdiği görevler, Cumhurbaşkanınca çıkarılan yönetmelikte (1) belirlenir.
Türk Silahlı Kuvvetlerinde Seferberlik işlemleriyle ilgili kadro ve teşkilatlanma, Genelkurmay Başkanlığı tarafından belirlenir (2). (Cümle 05.03.2021 tarih ve 31414 sayılı Resmi Gazetede yayımlanan 7281 Sayılı Kanunun 42. Maddesi ile Eklenmiştir) Belirlenen bu kadro ve teşkilat Milli Savunma Bakanlığınca onaylanır.
(1) tüzükte İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 85. Maddesi ile Cumhurbaşkanınca çıkarılan yönetmelikte şeklinde değişmiştir.
(2) tespit edilir İbaresi 05.03.2021 Tarih ve 31414 Sayılı Resmi Gazetede Yayımlanan 7281 Sayılı Kanunun 42. Maddesi ile belirlenir şeklinde değişmiştir.
BİRİNCİ KISIM
Genel Esaslar
ÜÇÜNCÜ BÖLÜM
Seferberlik ve Savaş Hali Hazırlıkları
Madde 0005: Cumhurbaşkanının (1) görev, yetki ve sorumlulukları
Barış döneminde seferberlik ve savaş hali için yapılacak hazırlıklara ilişkin Cumhurbaşkanının (1) görev, yetki ve sorumlulukları aşağıda belirtilmiştir.
Mevcut teşkilatlanmayı da dikkate alarak bu Kanun uyarınca yapılacak hazırlıkları yürütmek üzere gerekli teşkilatı kurmak ve çalıştırmak,
Seferberlik ve savaş hazırlıklarını ülke çapında koordineli olarak yaptırmak,
Seferberlik ve savaş hali ile ilgili hazırlıkların denenmesi ve eğitimi amacıyla gerçek kişilerle, kamu ve özel kurum ve kuruluşlarının personel, mal ve hizmetlerine, kanunlarda gösterilen sınırlar içinde ve Cumhurbaşkanınca çıkarılan yönetmelikte (1) belirtilecek esaslar dahilinde, yükümlülüklerin uygulanmasını ve bu hazırlıkların tatbikatlarda denenmesini sağlamak,
Türkiye nin taraf olduğu milletlerarası andlaşmaların gerektirdiği hallerde, Türk Silahlı Kuvvetlerinin yabancı ülkelere gönderilmesine veya yabancı silahlı kuvvetlerin Türkiye de bulunmasına, Millî Savunma Bakanının görüşlerini de alarak (2) karar vermek,
Türkiye Büyük Millet Meclisi tarafından, Türk Silahlı Kuvvetlerinin yurt dışında kullanılmasına karar verildiği hallerde, bu kuvvetlerle ilgili esasları tespit etmek.
(01.03.2000 tarih ve 4542 sayılı Kanunun 1 inci maddesiyle eklenene ve 04.03.2000 tarihinden geçerli olarak yürürlüğe giren şekli.) Seferberlik ve savaş halinin henüz ilan edilmemiş olduğu ancak savaşı gerektirebilecek bir durumun başgösterdiği gerginlik ve buhran dönemlerinde, ihtiyaç duyulacak araç, mal ve hizmetlere ilişkin kamu kurum ve kuruluşlarına ait imkanların Genelkurmay Başkanlığının talebi üzerine Millî Savunma Bakanlığı koordinesinde (2) Türk Silahlı Kuvvetleri harekat kontrolüne verilmesini sağlamak.
(1) 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 85. Maddesi ile Maddenin başlığında ve birinci fıkrasında yer alan Bakanlar Kurulunun ibareleri Cumhurbaşkanının şeklinde, birinci fıkrasının (3) numaralı bendinde yer alan tüzükte ibaresi Cumhurbaşkanınca çıkarılan yönetmelikte şeklinde değiştirilmiştir.
(2) Genelkurmay Başkanının görüşlerini de dikkate alarak İbaresi 05.03.2021 Tarih ve 31414 Sayılı Resmi Gazetede Yayımlanan 7281 Sayılı Kanunun 42. Maddesi ile Millî Savunma Bakanının görüşlerini de alarak şeklinde ve Genelkurmay Başkanlığının talebi üzerine İbaresi Genelkurmay Başkanlığının talebi üzerine Millî Savunma Bakanlığı koordinesinde şeklinde değişmiştir.
BİRİNCİ KISIM
Genel Esaslar
ÜÇÜNCÜ BÖLÜM
Seferberlik ve Savaş Hali Hazırlıkları
Madde 0006: Milli Güvenlik Kurulu ve Milli Güvenlik Kurulu (1) Genel Sekreterliğinin görev ve yetkileri
Milli Güvenlik Kurulu ve Milli Güvenlik Kurulu Genel Sekreterliği, seferberlik ve savaş hali için yapılacak hazırlıklar ile seferberlik ve savaş hallerinde ilgili mevzuatta (1) belirtilen görevleri yerine getirir ve yetkileri kullanır.
(1) Altı Çizili İbare 18.01.2019 Tarih ve 30659 Sayılı Resmi Gazetede Yayımlanan 7161 Sayılı Kanunun 16. Maddesi ile eklenmiş ve özel kanunu ile diğer kanunlarda İbaresi ilgili mevzuatta şeklinde değişmiştir.
BİRİNCİ KISIM
Genel Esaslar
ÜÇÜNCÜ BÖLÜM
Seferberlik ve Savaş Hali Hazırlıkları
Madde 0007: Milli Savunma Bakanının (2) görev, yetki ve sorumlulukları
Barış döneminde seferberlik ve savaş hali için yapılacak hazırlıklara ilişkin Milli Savunma Bakanının (2) görev, yetki ve sorumlulukları aşağıda belirtilmiştir.
Türk Silahlı Kuvvetlerinin seferberlik ve savaş hali hazırlıkları ile ilgili faaliyetlerini diğer bakanlıklarla koordine etmek (2)
(Bent 05.03.2021 tarih ve 31414 sayılı Resmi Gazetede yayımlanan 7281 Sayılı Kanunun 24. Maddesi ile Yürürlükten Kaldırılmıştır.)
Seferberlik ilanını gerektirecek durumlarda, bu halin ilanı için Milli Güvenlik Kuruluna görüş bildirmek,
Seferberlik ve savaş halinde ihtiyaç duyulan önlemlerin alınması için Cumhurbaşkanına (1) görüş vermek ve teklifte (2) bulunmak,
Acil ihtiyaç duyulan yedek personelin (2), Cumhurbaşkanının (1) oluruyla (2) süresi yedi günü geçmemek üzere silah altına alınmasını sağlamak, (2)
(01.03.2000 tarih ve 4542 sayılı Kanunun 2 nci maddesiyle eklenene ve 04.03.2000 tarihinden geçerli olarak yürürlüğe giren şekli.) Seferberlik ve savaş halinin henüz ilan edilmemiş olduğu ancak savaşı gerektirebilecek bir durumun başgösterdiği gerginlik ve buhran dönemlerinde, kısa zamanda hazırlıkların tamamlanabilmesi ve noksansız olarak üst düzeyde harbe hazır olunması amacıyla, ihtiyaç duyulacak araç, mal ve hizmetlere ilişkin olarak, seferberlik ve savaş halinde Türk Silahlı Kuvvetleri harekat kontrolüne girecek olan kamu kurum ve kuruluşlarının imkanlarından Cumhurbaşkanı (1) kararı ile yararlanmak.
(1) Bakanlar Kuruluna İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 85. Maddesi ile Cumhurbaşkanına şeklinde ve Başbakanın İbaresi Cumhurbaşkanının şeklinde ve Bakanlar Kurulu İbaresi Cumhurbaşkanı şeklinde değişmiştir.
(2) Genelkurmay Başkanının İbareleri 05.03.2021 Tarih ve 31414 Sayılı Resmi Gazetede Yayımlanan 7281 Sayılı Kanunun 24. Maddesi ile Milli Savunma Bakanının şeklinde ve ile ilgili hazırlıklarını, bakanlıklarla koordineli olarak yapmak ve geliştirmek, İbaresi hazırlıkları ile ilgili faaliyetlerini diğer bakanlıklarla koordine etmek şeklinde ve öneride İbaresi teklifte şeklinde ve personeli İbaresi personelin şeklinde ve muvafakatiyle İbaresi oluruyla şeklinde ve silah altına almak. İbaresi silah altına alınmasını sağlamak, şeklinde değişmiştir.
Madde 0007/A : Genelkurmay Başkanının görev, yetki ve sorumlulukları:
(Madde 05.03.2021 Tarih ve 31414 Sayılı Resmi Gazetede Yayımlanan 7281 Sayılı Kanunun 25. Maddesi ile Eklenmiştir)
Barış döneminde seferberlik ve savaş hali için yapılacak hazırlıklara ilişkin Genelkurmay Başkanının görev, yetki ve sorumlulukları aşağıda belirtilmiştir.
1. Türk Silahlı Kuvvetlerinin seferberlik ve savaş hali ile ilgili hazırlıklarını yapmak,
2. Yapılan hazırlıkların Cumhurbaşkanının oluruyla tatbikatlarda denenmesini sağlamak.
BİRİNCİ KISIM
Genel Esaslar
ÜÇÜNCÜ BÖLÜM
Seferberlik ve Savaş Hali Hazırlıkları
Madde 0008: Diğer Bakanların görev, yetki ve sorumlulukları:
Barış döneminde seferberlik ve savaş hali için yapılacak hazırlıklara ilişkin bakanların görev, yetki ve sorumlulukları aşağıda belirtilmiştir.
Bakanlıkta seferberlik ve savaş hali için yapılacak hazırlıklarla ilgili teşkilatı kurmak ve çalıştırmak,
Bakanlığın kuruluşunda veya kontrolünde bulunan kaynakları saptamak ve bunlara görevler vermek,
Kendi bakanlığındaki seferberlik ve savaş haline ilişkin faaliyetlerin, ilgili diğer bakanlıklar ve Türk Silahlı Kuvvetleri seferberlik hazırlıkları ile koordineli olarak uygulanabilecek şekilde planlamasını yapmak.
BİRİNCİ KISIM
Genel Esaslar
ÜÇÜNCÜ BÖLÜM
Seferberlik ve Savaş Hali Hazırlıkları
Madde 0009: Gerçek ve tüzelkişilerin görev ve sorumlulukları
Tüm gerçek kişilerle, kamu ve özel kurum ve kuruluşları; bu Kanun ile diğer kanunlarda ve tüzükte seferberlik ve savaş hazırlıklarına ilişkin olarak kendilerine verilen görev ve yükümlülükleri yerine getirmek ve tüzükte belirtilecek mülki ve askeri makamlar tarafından istenilen her türlü bilgileri vermek zorundadır. Bu yoldan temin edilen bilgiler seferberlik ve savaş planlaması dışında, başka maksatlarla kullanılamaz.
İKİNCİ KISIM
Seferberlik Hali
BİRİNCİ BÖLÜM
Seferberlik İlanı ve Uygulamanın Başlaması
Madde 0010: Genel ve kısmi seferberlik ilanı
Savaşı gerektirecek bir durumun başgöstermesi, ayaklanma olması veya vatan veya Cumhuriyete karşı kuvvetli ve eylemli bir kalkışmanın veya ülkenin ve milletin bölünmezliğini içten ve dıştan tehlikeye düşüren davranışların ortaya çıkması hallerinde, Cumhurbaşkanının başkanlığında toplanan Bakanlar Kurulu, Milli Güvenlik Kurulunun da görüşünü aldıktan sonra genel veya kısmi seferberlik ilanına karar verir. Kararda seferberlik uygulanmasının başlayacağı gün ve saat belirtilir. Bu karar, derhal Resmi Gazete de yayımlanır ve aynı gün Türkiye Büyük Millet Meclisinin onayına sunulur. Türkiye Büyük Millet Meclisi toplantı halinde değilse hemen toplantıya çağırılır.
Kısmi seferberlik ilanı halinde, seferberlik ilan edilen bölgeler dışında görev verilecek personel, mal ve hizmetlere de yükümlülük uygulanabilir.
İKİNCİ KISIM
Seferberlik Hali
İKİNCİ BÖLÜM
Seferberlik Uygulaması
Madde 0011: Bakanlar Kurulunun görev ve yetkileri
Seferberlik ilanından itibaren Bakanlar Kurulu aşağıda belirtilen tedbirleri almaya yetkilidir.
Seferberlik için yapılan hazırlıkların uygulanmasına başlamak,
Kısmi seferberlik ilan edilen hallerde, diğer bölgelerde uygulanacak yükümlülükleri belirlemek,
Gerektiğinde sıkıyönetim ilanına karar vermek ve sıkıyönetim ilan edilen bölgelerin tamamı veya bir kısmında daha önce olağanüstü hal ilan edilmiş ise, sıkıyönetim ilanı ile birlikte olağanüstü hal uygulamasına son vermek.
İKİNCİ KISIM
Seferberlik Hali
İKİNCİ BÖLÜM
Seferberlik Uygulaması
Madde 0012: Seferberlik halinde komutanların görev ve yetkileri
Seferberlik ilanıyla birlikte sıkıyönetim henüz ilan edilmemiş ise, seferberlik ilan edilen bölgelerde Genelkurmay Başkanının teklifi üzerine Milli Savunma Bakanının inhası, Başbakanın imzalayacağı ve Cumhurbaşkanının onaylayacağı kararname ile görevlendirilen komutanlar, kendi sorumluluk bölgelerinde 1402 sayılı Sıkıyönetim Kanununda bulunan tedbirleri almaya ve uygulamaya yetkilidir.
Bu komutanlar, genel güvenlik, asayiş ve kamu düzeninin sağlanması ve devam ettirilmesi, hava ve deniz limanları ile hudutların kontrolü, yıkıcı faaliyetlerin önlenmesi ajanların ve kaçakların aranıp bulunması için lüzumu tedbirlerin tespitiyle bu faaliyetlerin icrasında mülki makamlar ile işbirliği yapar ve gerektiğinde kolluk kuvvetlerini emrine alır.
İKİNCİ KISIM
Seferberlik Hali
ÜÇÜNCÜ BÖLÜM
Uygulamanın Kalkması
Madde 0013: Seferberliğin kaldırılması
Seferberliğin kaldırılması hakkında da ilanına ilişkin usuller uygulanır. Seferberlik uygulamasına, kaldırılması kararının verildiği gün saat 24.00 te son verilir.
ÜÇÜNCÜ KISIM
Savaş ve Savaş Hali
BİRİNCİ BÖLÜM
Savaş İlanı ve Uygulamanın Başlatılması
Madde 0014: Savaş ilanı
Savaş ilanına Türkiye Büyük Millet Meclisi tarafından karar verilir. Türkiye Büyük Millet Meclisi tatilde veya ara vermede iken ülkenin ani bir silahlı saldırıya uğraması ve bu sebeple silahlı kuvvet kullanılmasına derhal karar verilmesinin kaçınılmaz olması halinde Cumhurbaşkanı da, Türk Silahlı Kuvvetlerinin kullanılmasına karar verebilir.
ÜÇÜNCÜ KISIM
Savaş ve Savaş Hali
İKİNCİ BÖLÜM
Savaş Hali Uygulaması
Madde 0015: Savaş hali ile ilgili görev, yetki ve sorumluluklar
Savaş ilanından itibaren Bakanlar Kurulu aşağıda belirtilen tedbirleri almaya yetkilidir.
Seferberlik ilan edilmemiş ise, seferberlik ve sıkıyönetim hallerinde uygulanacak tedbirlerden hangilerinin yürürlüğe konulacağına karar vermek,
Seferberlik ilan edilmiş ise alınan tedbirlerin uygulanmasına devam etmek,
Seferberlik ilanına gerek görülmeden savaşa girilmiş veya muhasamat fiilen başlamış ise, kanunlarda yazılı savaşa ve seferberliğe ait hükümler ile yine kanunlarda savaş hali, savaş zamanı ve savaş esnası gibi hallerde uygulanacağı yazılı hükümlerden hangilerinin, nerelerde veya ne zaman uygulanacağı ve bunlardan ne suretle vazgeçileceği, Cumhurbaşkanının başkanlığında toplanan Bakanlar Kurulunun kararı ile belirtilir ve Resmi Gazete de yayımlanır. Bu karar, Türkiye Büyük Millet Meclisinin bilgisine sunulur.
Şu kadar ki, savaş halinin suçun asli unsurunu teşkil ettiği hallerde fiili muhasamatın başlamasıyla bu hükümler kendiliğinden yürürlüğe girer.
ÜÇÜNCÜ KISIM
Savaş ve Savaş Hali
ÜÇÜNCÜ BÖLÜM
Uygulamanın Kalkması
Madde 0016: Savaş halinin kaldırılması
Savaş halinin kaldırılmasına Türkiye Büyük Millet Meclisince karar verilir.
Savaş hali uygulaması, savaş halini sona erdiren kararda belirtilen gün ve saatte son bulur.
DÖRDÜNCÜ KISIM
Çeşitli Hükümler
Madde 0017: Seferberlik ve savaş hallerinde ilgili komutanlıklara tanınan adli yetki
(1. Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
(2. Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
(3. Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
(4. Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
DÖRDÜNCÜ KISIM
Çeşitli Hükümler
Madde 0018: Ceza hükümleri
Bu Kanun hükümleri gereğince alınacak kararlara ve tedbirlere aykırı hareket edenler, fiilleri daha ağır cezayı gerektiren ayrı bir suç teşkil etmediği takdirde, altı aydan iki yıla kadar hapis ve ellibin liradan aşağı olmamak üzere ağır para cezasıyla cezalandırılırlar.
Alınacak karar ve tedbirlerin uygulanmasında ihmal veya suistimali görülenler hakkında, bu suçlar için ceza kanunlarında öngörülen ceza, yarısına kadar artırılarak hükmolunur.
Verilecek ceza; fiil, seferberlik halinde işlenmiş ise bir misli, savaş halinde işlenmiş ise iki misli artırılarak hükmolunur.
DÖRDÜNCÜ KISIM
Çeşitli Hükümler
Madde 0019: Tüzük
Bu Kanunun ilgili maddelerinde tüzükte düzenleneceği belirtilen hususlar ile seferberlik ve savaş hallerinin ilan ve kaldırılmasına ilişkin duyuru işlemleri ve kanunun uygulanma esasları, bu Kanunun yayımı tarihinden itibaren bir yıl içinde, Genelkurmay Başkanlığının görüşü de alınarak çıkarılacak tüzükte gösterilir.
DÖRDÜNCÜ KISIM
Çeşitli Hükümler
Madde 0020: Seferberlik Kanununa yapılan atıflar
5/3/1928 tarihli ve 1211 sayılı Seferberlik Kanunu ile bu Kanunun değişikliklerine diğer kanunlarla yapılan atıflar, bu Kanunun ilgili hükümlerine yapılmış sayılır.
DÖRDÜNCÜ KISIM
Çeşitli Hükümler
Madde 0021: Saklı hükümler
Diğer kanunlardaki seferberlik ve savaş haliyle ilgili bu Kanuna aykırı olmayan hükümler saklıdır.
DÖRDÜNCÜ KISIM
Çeşitli Hükümler
Madde 0022: Yürürlükten kaldırılan kanunlar
5/3/1928 tarihli ve 1211 sayılı Seferberlik Kanunu ile değişiklikleri yürürlükten kaldırılmıştır.
DÖRDÜNCÜ KISIM
Çeşitli Hükümler
Geçici Madde 0001:
(2941 sayılı Kanunun kendi numarasız geçici maddesi olup teselsül için numaralandırılmıştır.) Bu Kanunun 19 uncu maddesi gereğince hazırlanacak tüzük yürürlüğe girinceye kadar, 1211 sayılı Seferberlik Kanunu hükümlerine göre hazırlanmış yönetmeliklerin, bu Kanuna aykırı olmayan hükümlerinin uygulanmasına devam olunur.
DÖRDÜNCÜ KISIM
Çeşitli Hükümler
Madde 0023: Yürürlük
Bu Kanun yayımı tarihinde yürürlüğe girer.
DÖRDÜNCÜ KISIM
Çeşitli Hükümler
Madde 0024: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
