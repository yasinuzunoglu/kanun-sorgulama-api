3203 sayılı 17.07.1964 Tarih ve 506 Sayılı Sosyal Sigortalar Kanununun Bazı Hükümlerinin Değiştirilmesine Dair Kanun
Yayımlandığı Resmî Gazete Tarihi: 22.05.1985
Yayımlandığı Resmî Gazete Sayısı: 18761
Kabul Tarihi	14.05.1985
Madde 0001:
506 sayılı Kanunun 4 üncü maddesinin dördüncü fıkrası aşağıdaki şekilde değiştirilmiştir.
İşveren vekili bu Kanunda belirtilen yükümlülüklerinden dolayı aynen işveren gibi sorumludur.
Madde 0002:
506 sayılı Kanunun değişik 80 inci maddesi aşağıdaki şekilde değiştirilmiştir.
Primlerin Ödenmesi
Madde 80.- İşveren, bir ay içinde çalıştırdığı sigortalıların primlerine esas tutulacak kazançlar toplamı üzerinden bu Kanun gereğince hesaplanacak prim tutarlarını ücretlerinden kesmeye ve kendisine ait prim tutarlarını da bu miktara ekleyerek en geç ertesi ayın sonuna kadar Kuruma ödemeye mecburdur.
77 nci maddenin (a) fıkrası gereğince hak edilen ve fakat ödenmemiş olan ücretler üzerinden hesaplanacak primler hakkında da yukarıdaki hüküm uygulanır.
Prim, süresi içinde ve tam olarak ödenmezse, ödenmeyen kısmına, sürenin bittiği tarihten başlayarak Amme Alacaklarının Tahsil Usulü Hakkında Kanunda belirtilen gecikme zammı oranları uygulanır.
Ay kesirleri tam ay olarak hesap edilir. Gecikme zammı yalnız prim alacaklarına uygulanır ve borç ödenene kadar devam eder.
Dava ve icra takibi açılmış olsa bile, primlerin ödenmemiş kısmı için gecikme zammı tahsil olunur.
6183 sayılı Amme Alacaklarının Tahsil Usulü Hakkında Kanunun 9, 12, 21 ila 27 ile 36, 101 ve 103 üncü maddeleri Kurum alacakları hakkında da uygulanır.
Yangın, su baskını ve deprem gibi tabii bir afete uğrayan ve bunu belgeleyen işverenlerin üç ay içinde talepte bulunmaları halinde, mevcut prim borçları ile afetin meydana geldiği tarihten itibaren tahakkuk edecek üç aylık prim borçları hadisenin vukubulduğu tarihten itibaren bir yıla kadar ertelenebilir.
Prim borcunun ertelendiği süre zamanaşımından sayılmaz ve ertelenen kısmına gecikme zammı uygulanmaz.
Sigorta primlerini haklı sebepleri olmaksızın, birinci fıkrada belirtilen süre içerisinde tahakkuk ve tediye etmeyen kamu kurum ve kuruluşların tahakkuk ve tediye ile görevli kamu görevlileri mesul muhasip, sayman ile tüzelkişiliği haiz diğer işverenlerin üst düzeydeki yönetici veya yetkilileri Kuruma karşı, işverenleri ile birlikte müştereken ve müteselsilen sorumludur.
Madde 0003:
506 sayılı Kanunun 140 ıncı maddesi aşağıdaki şekilde değiştirilmiştir.
Müeyyideler Madde 140.-
8 inci maddede belirtilen hükümleri yerine getirmeyen işverenler,
Bu Kanunla verilen ve yukarıdaki fıkra ile 80 inci maddede belirtilen hususlar dışında kalan görevleri kurumca yapılacak yazılı ihtara rağmen yerine getirmeyenler,
Hakkında 3 000 TL. dan 75 000 TL. ye kadar, ağır para cezası hükmolunur.
Tekerrür halinde hükmolunacak ağır para cezası birinci defasında 15 000 liradan, ikinci defasında 30 000 liradan aşağı olamaz.
İşverenler Kurumun bu yüzden uğrayacağı zararları da umumi hükümlere göre ayrıca öderler.
Madde 0004:
Bu Kanun yayımını takip eden aybaşında yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
