5399 sayılı Türk Medeni Kanununda Değişiklik Yapılmasına İlişkin Kanun
Yayımlandığı Resmî Gazete Tarihi: 15.07.2005
Yayımlandığı Resmî Gazete Sayısı: 25876
Kabul Tarihi	03.07.2005
TÜRKİYE BÜYÜK MİLLET MECLİSİ BAŞKANLIĞINA
Türk Medenî Kanununda değişiklik yapılması hakkındaki Kanun Teklifim gerekçesi ile birlikte ilişikte sunulmuştur.
Gereğini arz ederim.
GENEL GEREKÇE
Ülkemizin sosyal şartları dikkate alındığında ergin veya kısıtlılardan aile himayesine ihtiyacı olanların çok sayıda bulunduğu ve sosyal desteklerden yoksun oldukları bilinmektedir. Geleneksel aile desteği içinde sağlanan imkanlar çoğu zaman şartların değişmesi ile ortadan kalkmaktadır. Muhtaç ve kısıtlı bazı ergenlerin kalıcı bir aile desteğine kavuşturulmaları bakımından Medenî Kanunun 313 üncü maddesinin birinci fıkrasındaki Altsoyu bulunmaması koşulu kaldırılmıştır.
Altsoyun herhangi bir sosyal veya ekonomik zarara uğramaması için evlat edinme sırasında açık onaylarının alınması öngörülmüştür.
DİYARBAKIR MİLLETVEKİLİ CAVİT TORUN UN TEKLİFİ
TÜRK MEDENÎ KANUNUNDA DEĞİŞİKLİK YAPILMASINA İLİŞKİN KANUN TEKLİFİ
Madde - 1.
22.11.2001 tarihli ve 4721 sayılı Türk Medenî Kanunun 313 üncü maddesinin birinci fıkrasının birinci cümlesi aşağıdaki şekilde değiştirilmiştir.
Evlat edinmenin alt soyunun açık muvafakatiyle ergin ve kısıtlı aşağıdaki hallerde evlat edinilebilir.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
Adalet Komisyonu Raporu
T.C.
Adalet Komisyonu
Esas No	2/401
Karar No	86
06.06.2005
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca, 08.03.2005 tarihinde esas komisyon olarak Komisyonumuza havale edilmiş olan, Diyarbakır Milletvekili Cavit Torun un; Türk Medenî Kanununda Değişiklik Yapılmasına İlişkin Kanun Teklifi (2/401) Komisyonumuzun 7.4.2005 tarihli 17 nci ve 2.6.2005 tarihli 27 nci birleşimlerinde, Adalet Bakanlığı temsilcileri ile teklif sahibinin de katılmalarıyla incelenip görüşülmüş, gerekçesi uygun görülerek maddelerine geçilmesi kabul edilmiştir.
Teklifin 1 inci maddesi, redaksiyon yapılmak suretiyle kabul edilmiştir.
Teklifin 2 ve 3 üncü maddeleri aynen kabul edilmiştir.
Raporumuz, Genel Kurulun onayına sunulmak üzere Başkanlığa saygı ile arz olunur.
Madde 0001:
22.11.2001 tarihli ve 4721 sayılı Türk Medeni Kanununun 313 üncü maddesinin birinci fıkrasının birinci cümlesi aşağıdaki şekilde değiştirilmiştir.
Evlat edinenin altsoyunun açık muvafakatiyle ergin veya kısıtlı aşağıdaki hallerde evlat edinilebilir. (1)
(1) (Bu kısımda yer alan edinebilir ibaresi; 24.07.2005 tarih ve 25885 sayılı Resmi Gazete de yayımlanan Düzeltme ile edinilebilir şeklinde değiştirilmiş ve metne işlenmiştir.)
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
