7201 sayılı Tebligat Kanunu
Yayımlandığı Resmî Gazete Tarihi: 19.02.1959
Yayımlandığı Resmî Gazete Sayısı: 10139
Kabul Tarihi	11.02.1959
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0001: Tebligatın yapılması
(Madde 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.)
(7201 sayılı Kanunun 1 inci maddesinde yer alan elektronik ortamda tebligata ilişkin hüküm (yayımı tarihinden bir yıl sonra) 19.01.2012 den itibaren yürürlüğe girecektir.)
Kazaî merciler, 10/12/2003 tarihli ve 5018 sayılı Kamu Malî Yönetimi ve Kontrol Kanununa ekli (I) sayılı cetvelde yer alan genel bütçe kapsamındaki kamu idareleri, (II) sayılı cetvelde yer alan özel bütçeli idareler, (III) sayılı cetvelde yer alan düzenleyici ve denetleyici kurumlar, (IV) sayılı cetvelde yer alan sosyal güvenlik kurumları ile vakıf yükseköğretim kurumları, (1) il özel idareleri, belediyeler, köy hükmî şahsiyetleri, barolar ve noterler tarafından yapılacak elektronik ortam da dâhil tüm tebligat, bu Kanun hükümlerine göre Posta ve Telgraf Teşkilatı Genel Müdürlüğü veya memur vasıtasıyla yapılır.
(1) (09.12.2016 Tarih ve 29913 Sayılı Resmi Gazetede Yayımlanan 6764 sayılı Kanun ile eklenmiştir.)
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0002: Tebligatın memur vasıtasiyle yapılması
(1. Fıkranın: 06.06.1985 tarih ve 3220 sayılı Kanunun 2 nci maddesiyle değişen şekli.) Diğer kanunlarda özel hüküm bulunması halinde veya tehirinde zarar umulan işlerde veya aynı yerde bulunan 1 inci maddede yazılı daire ve müesseseler arasında veya bu daire ve müesseselerde bulunan şahıslara yapılacak tebligat, kendi memurları veya mahalli mülkiye amirinin emriyle zabıta vasıtasıyla yaptırılır.
Zor kullanılmasını gerektiren veya hazırlık tahkikatına taallük eden vazifelerini zabıta tarafından yapılacağına dair olan hükümlerle bu kanunun ikinci babında yazılı hususi hükümler mahfuzdur.
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0003: Ücret tarifesi
(06.06.1985 tarih ve 3220 sayılı Kanunun 3 üncü maddesiyle değişen şekli.) Posta ve Telgraf Teşkilâtı Genel Müdürlüğünün (2) bu Kanuna göre yapacağı işlerden dolayı alacağı ücretler, bu işletme tarafından ayrı bir tarife ile tespit ve tayin edilir.
(*) (Bu kısımda yer alan Posta Telgraf ve Telefon İşletmesi ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Posta ve Telgraf Teşkilâtı Genel Müdürlüğü şeklinde değiştirilmiş ve metne işlenmiştir.)
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0004: Memur vasıtasiyle tebliğlerde zaruri masraflar
(1. Fıkranın: 06.06.1985 tarih ve 3220 sayılı Kanunun 4 üncü maddesiyle değişen şekli.) 6245 sayılı Harcırah Kanununun 49 uncu maddesine göre tazminat alan memur ve hizmetliler dışındaki memurlar vasıtasıyla, bu Kanun mucibince yaptırılacak tebligatlar için tebligat yapana verilecek zaruri masrafların miktarı kendisine tebliğ yapılacak şahsın bulunduğu yerin mesafesine nazaran her mali yılbaşında il idare heyetleri tarafından o ilin gerek merkez, gerekse bağlı ilçeleri için ayrı ayrı tesbit olunur.
Yukarıki fıkraya göre kendilerine zaruri masraf verilen memurlara yaptıkları tebliğ dolayısiyle 6245 sayılı kanun mucibince ayrıca harcırah verilmez.
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0005: Ücret ve masrafın peşin ödenmesi
Tarifede yazılı PTT ücretlerini veya dördüncü madde mucibince verilecek zaruri masrafları, hilafına bir hüküm bulunmadıkça tebliğin yapılmasını istiyen peşin olarak öder.
Tebliği çıkaracak merci tarafından tayin olunan mehil içinde gerekli masrafı vermiyen, talebinden sarfınazar etmiş addolunur. Zaruri sebeplerden dolayı bu mehle riayetsizlik halinde yeni bir mehil verilir.
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0006: Tebliğ evrakının zıyaı halinde masraflar
PTT İşletmesi (*) mücbir haller dışında her hangi bir sebeple zıyaa uğrıyan tebliğ evrakının yeniden tanzim ve tebliği için gerekli masraflar, Posta Kanununun taahhütlü müraselata mütaallik hükümlerine göre ödenir.
Telgraf servisinde zıya veya gecikme vukuunda Telgraf ve Telefon Kanunu hükümleri tatbik olunur.
(*) (Bu kısımda yer alan memurlarının kusur veya ihmali yüzünden veya ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 1 inci maddesiyle madde metninden çıkarılmıştır.)
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0007: Uçak, telgraf ve diğer vasıtalarla tebligat ve ücretleri
Tebligat uçakla veya postada kullanılan diğer seri veya hususi vasıtalarla veya muhtelif işaretli telgraflarla da yaptırılabilir.
Tebliğin bu vasıtalardan hangisiyle yapılacağı alakalının talebi üzerine veya re sen mahkeme reisi, hakim veya tebliği yaptıracak diğer merciler tarafından tensip edilir. Bu takdirde bunlara ait ücretler, PTT ücretleri tarifesine göre bu vasıtalarla tebliği istiyenden tebliğ ücretinden ayrı olarak alınır.
BİRİNCİ BAP
Umumi Hükümler
BİRİNCİ FASIL
Kanunun Şümulü
Madde 0007/A: Elektronik tebligat
(Madde 15.03.2018 tarih ve 30361 sayılı Resmi Gazetede yayımlanan 7101 Sayılı Kanunun 48. Maddesi ile Değişmiştir.)
Aşağıda belirtilen gerçek ve tüzel kişilere tebligatın elektronik yolla yapılması zorunludur.
1. 10/12/2003 tarihli ve 5018 sayılı Kamu Malî Yönetimi ve Kontrol Kanununa ekli (I), (II), (III) ve (IV) sayılı cetvellerde yer alan kamu idareleri ile bunlara bağlı döner sermayeli kuruluşlar.
2. 5018 sayılı Kanunda tanımlanan mahallî idareler.
3. Özel kanunla kurulmuş diğer kamu kurum ve kuruluşları ile kanunla kurulan fonlar ve kefalet sandıkları.
4. Kamu iktisadi teşebbüsleri ile bunların bağlı ortaklıkları, müessese ve işletmeleri.
5. Sermayesinin yüzde ellisinden fazlası kamuya ait diğer ortaklıklar.
6. Kamu kurumu niteliğindeki meslek kuruluşları ve üst kuruluşları.
7. Kanunla kurulanlar da dahil olmak üzere tüm özel hukuk tüzel kişileri.
8. Noterler.
9. Baro levhasına yazılı avukatlar.
10. Sicile kayıtlı arabulucular ve bilirkişiler.
11. İdareleri, kamu iktisadi teşebbüslerini veya sermayesinin yüzde ellisinden fazlası kamuya ait diğer ortaklıkları; adli ve idari yargı mercileri, icra müdürlükleri veya hakemler nezdinde vekil sıfatıyla temsile yetkili olan kişilerin bağlı bulunduğu birim.
Birinci fıkra kapsamı dışında kalan gerçek ve tüzel kişilere, talepleri hâlinde elektronik tebligat adresi verilir. Bu durumda bu kişilere tebligatın elektronik yolla yapılması zorunludur.
Birinci ve ikinci fıkra hükümlerine göre elektronik yolla tebligatın zorunlu bir sebeple yapılamaması hâlinde bu Kanunda belirtilen diğer usullerle tebligat yapılır.
Elektronik yolla tebligat, muhatabın elektronik adresine ulaştığı tarihi izleyen beşinci günün sonunda yapılmış sayılır.
Bu Kanun uyarınca yapılan elektronik tebligat işlemleri, Posta ve Telgraf Teşkilatı Anonim Şirketi tarafından kurulan ve işletilen Ulusal Elektronik Tebligat Sistemi üzerinden yürütülür. Posta ve Telgraf Teşkilatı Anonim Şirketi, sistemin güvenliğini ve bu sistemde kayıtlı verilerin muhafazasını sağlayacak her türlü tedbiri alır.
Bu maddenin uygulanmasına ilişkin usul ve esaslar yönetmelikle belirlenir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0008: Tebliğ evrakının nüshaları ve makbuz verilmesi
Tebliğ olunacak her nevi evrak, biri dosyasında konulmak ve diğeri tebliğ edilecek kimselere verilmek üzere lüzumu kadar nüshadan terekküp eder. Bu nüshalarda iş sahibi veya vekilinin imzası bulunur.
Tebliğ olunmak üzere salahiyetli mercilere verilecek evrakın her nüshasına bu mercilerce, verildiği tarih yazılır ve istenirse makbuz verilir.
Her nevi evrakın tebliğine ve davetiyelere ait tebliğ mazbataları dosyasına konur.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0009: Davetiyenin ihtiva edeceği kayıtlar
Davetiye aşağıdaki kayıtları ihtiva eder:
Tarafların ve varsa kanuni temsilci ve vekillerinin ad ve soyadları ile ikametgah veya mesken yahut iş adreslerini,
Anlaşılacak şekilde kısaca tebliğin mevzuunu,
Davet edilen şahsın hangi mercide ve hangi gün ve saatte hazır bulunması lazımgeldiğini ve bu merciin yerini,
Kanunlarına göre davetiye ve celpnamelere derci icabeden sair hususları,
Davetiyeyi çıkaran merciin mührünü ve mahkeme başkatibinin ve diğer mercilerde salahiyetli memurun imzasını.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0010: Bilinen adreste tebligat
(1) Tebligat, tebliğ yapılacak şahsa bilinen en son adresinde yapılır.
(2) (Fıkra 19.01.2011 tarih ve 27820 sayılı Resmi Gazetede yayımlanan Kanun ile Eklenmiş ve Mevcut 2.Fıkra 3.Fıkra olarak Teselsül Edilmiştir.) Bilinen en son adresin tebligata elverişli olmadığının anlaşılması veya tebligat yapılamaması hâlinde, muhatabın adres kayıt sisteminde bulunan yerleşim yeri adresi, bilinen en son adresi olarak kabul edilir ve tebligat buraya yapılır.
(3) Şu kadar ki; kendisine tebliğ yapılacak şahsın müracaatı veya kabulü şartiyle her yerde tebligat yapılması caizdir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0011: Vekile ve kanuni mümesile tebligat
(1)  (1. Fıkranın: 06.06.1985 tarih ve 3220 sayılı Kanunun 5 inci maddesiyle değişen şekli.) Vekil vasıtasıyla takip edilen işlerde tebligat vekile yapılır. Vekil birden çok ise bunlardan birine tebligat yapılması yeterlidir. Eğer tebligat birden fazla vekile yapılmış ise, bunlardan ilkine yapılan tebliğ tarihi asıl tebliğ tarihi sayılır. Ancak, Ceza Muhakemeleri Usulu Kanununun, kararların sanıklara tebliğ edilmelerine ilişkin hükümleri saklıdır.
(2) (Fıkra 19.01.2011 tarih ve 27820 sayılı Resmi Gazetede yayımlanan Kanun ile Eklenmiş ve Mevcut 2.Fıkra 3.Fıkra olarak Teselsül Edilmiştir.) Avukat tarafından takip edilen işlerde, avukatın bürosunda yapılacak tebligatlar, resmî çalışma gün ve saatleri içinde yapılır.
(3) Kanuni mümessilleri bulunanlara veya bulunması gerekenlere yapılacak tebligat kanunlara göre bizzat kendilerine yapılması icabetmedikçe bu mümessillere yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0012: Hükmi şahıslara ve ticarethanelere tebligat
Hükmi şahıslara tebliğ, salahiyetli mümessillerine, bunlar birden ziyade ise, yalnız birine yapılır.
Bir ticarethanenin muamelelerinden doğan ihtilaflarda, ticari mümessiline yapılan tebliğ muteberdir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0013: Hükmi şahısların memur ve müstahdemlerine tebligat
Hükmi şahıslar namına kendilerine tebliğ yapılacak kimseler her hangi bir sebeple mütat iş saatlerinde iş yerinde bulunmadıkları veya o sırada evrakı bizzat alamıyacak bir halde oldukları takdirde tebliğ, orada hazır bulunan memur veya müstahdemlerinden birine yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0014: Askeri şahıslara tebligat
Astsubaylar hariç olmak üzere erata yapılacak tebliğler, kıta kumandanı ve müessese amiri gibi en yakın üste yapılır.
Yukarıki fıkrada yazılı olanların haricindeki askeri şahıslara birlik veya müessesede tebligat yapılması icabeden ahvalde, tebliğin yapılmasını nöbetçi amiri veya subayı temin eder. Bunlar tarafından muhatabın derhal bulundurulması veya tebliğin temini mümkün olmazsa tebliğ kendilerine yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0015: Sefer hali
Sefer halinde olan birlik veya müesseseye mensup askeri şahıslara tebligat, bağlı bulundukları Kara, Deniz veya Hava kuvvetleri kumandanlıkları vasıtasiyle yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0016: Aynı konutta oturan kişilere veya hizmetçiye tebligat
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 2 nci maddesiyle başlığı ile birlikte değişen şekli.) Kendisine tebliğ yapılacak şahıs adresinde bulunmazsa tebliğ kendisi ile aynı konutta oturan kişilere veya hizmetçilerinden birine yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0017: Belli bir yerde veya evde meslek ve sanat icrası
Belli bir yerde devamlı olarak meslek veya sanatını icra edenler, o yerde bulunmadıkları takdirde tebliğ aynı yerdeki daimi memur veya müstahdemlerinden birine, meslek veya sanatını evinde icra edenlerin memur ve müstahdemlerinden biri bulunmadığı takdirde aynı konutta oturan kişilere (*) veya hizmetçilerinden birine yapılır.
(*) (Bu kısımda yer alan birlikte oturan ailesi efradından ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 3 üncü maddesiyle aynı konutta oturan kişilere şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0018: Otel, hastane, fabrika ve mektep gibi yerlerde tebligat
Tebliğ yapılacak şahıs otel, hastane, tedavi veya istirahat evi, fabrika, mektep, talebe yurdu gibi içine serbestçe girilemiyen veya arananın kolayca bulunması mümkün olmıyan bir yerde bulunuyorsa, tebliğin yapılmasını o yeri idare eden veya muhatabın bulunduğu kısmın amiri temin eder. Bunlar tarafından muhatabın derhal buldurulması veya tebliğin temini mümkün olmazsa, tebliğ kendilerine yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0019: Mevkuf ve mahkümlara tebligat
Mevkuf ve mahkümlara ait tebliğlerin yapılmasını, bunların bulunduğu müessese müdür veya memuru temin eder.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0020: Muhatabın muvakkaten başka yere gitmesi
(06.06.1985 tarih ve 3220 sayılı Kanunun 6 ncı maddesiyle değişen şekli.) 13, 14, 16, 17 ve 18 inci maddelerde yazılı şahıslar, kendisine tebliğ yapılacak kimsenin muvakkaten başka yere gittiğini belirtirlerse; keyfiyet ve beyanda bulunanın adı ve soyadı (1) tebliğ mazbatasına yazılarak altı beyan yapan tarafından imzalanır ve tebliğ memuru tebliğ evrakını bu kişilere verir. Bu kişiler tebliğ evrakını kabule mecburdurlar. Kendisine tebliğ yapılacak kimsenin muvakkaten başka bir yere gittiğini belirten kimse, beyanını imzadan imtina ederse, tebliğ eden bu beyanı şerh ve imza eder. Bu durumda ve tebliğ evrakının kabulden çekinme halinde tebligat, 21 inci maddeye göre yapılır. Bu maddeye göre yapılacak tebligatlarda tebliğ, tebliğ evrakının 13, 14, 16, 17 ve 18 inci maddelerde yazılı kişilere verildiği tarihte veya ihbarname kapıya yapıştırılmışsa bu tarihten itibaren onbeş gün sonra yapılmış sayılır. (2)
(1) (Bu kısımda yer alan hüviyeti ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 4 üncü maddesiyle adı ve soyadı şeklinde değiştirilmiş ve metne işlenmiştir.)
(2) (Bu kısımda yer alan Bu maddeye göre yapılacak tebligatlarda tebliğ tarihi, tebliğ evrakının 13, 14, 16, 17 ve 18 inci maddelerde yazılı kişilere verildiği veya ihbarnamenin kapıya yapıştırıldığı tarihtir. cümlesi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 4 üncü maddesiyle Bu maddeye göre yapılacak tebligatlarda tebliğ, tebliğ evrakının 13, 14, 16, 17 ve 18 inci maddelerde yazılı kişilere verildiği tarihte veya ihbarname kapıya yapıştırılmışsa bu tarihten itibaren onbeş gün sonra yapılmış sayılır. şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0021: Tebliğ imkansızlığı ve tebellüğden imtina
(1)  (06.06.1985 tarih ve 3220 sayılı Kanunun 7 nci maddesiyle değişen şekli.) Kendisine tebligat yapılacak kimse veya yukarıdaki maddeler mucibince tebligat yapılabilecek kimselerden hiçbiri gösterilen adreste bulunmaz veya tebellüğden imtina ederse, tebliğ memuru tebliğ olunacak evrakı, o yerin muhtar veya ihtiyar heyeti azasından birine veyahut zabıta amir veya memurlarına (1) imza mukabilinde teslim eder ve tesellüm edenin adresini ihtiva eden ihbarnameyi gösterilen adresteki binanın kapısına yapıştırmakla beraber, adreste bulunmama halinde tebliğ olunacak şahsa keyfiyetin haber verilmesini de mümkün oldukça en yakın komşularından birine, varsa yönetici veya kapıcıya da bildirilir. İhbarnamenin kapıya yapıştırıldığı tarih, tebliğ tarihi sayılır.
(2) (Fıkra 19.01.2011 tarih ve 27820 sayılı Resmi Gazetede yayımlanan Kanun ile Eklenmiş ve Mevcut 2.Fıkra 3.Fıkra olarak Teselsül Edilmiştir.) Gösterilen adres muhatabın adres kayıt sistemindeki adresi olup, muhatap o adreste hiç oturmamış veya o adresten sürekli olarak ayrılmış olsa dahi, tebliğ memuru tebliğ olunacak evrakı, o yerin muhtar veya ihtiyar heyeti azasından birine veyahut zabıta amir veya memurlarına imza karşılığında teslim eder ve tesellüm edenin adresini ihtiva eden ihbarnameyi gösterilen adresteki binanın kapısına yapıştırır. İhbarnamenin kapıya yapıştırıldığı tarih, tebliğ tarihi sayılır.
(3) (27.03.2003 tarih ve 25061 sayılı Resmi Gazete de yayımlanan 4829 sayılı Kanunun 5 inci maddesiyle eklenmiştir.) Muhtar, ihtiyar heyeti azaları, zabıta amir ve memurları yukarıdaki fıkralar (2) uyarınca kendilerine teslim edilen evrakı kabule mecburdurlar.
(1) (Bu kısımda yer alan zabıta amir ve memuruna ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 5 inci maddesiyle zabıta amir veya memurlarına şeklinde değiştirilmiş ve metne işlenmiştir.)
(2) (Bu kısımda yer alan fıkra ibaresi; 19.01.2011 tarih ve 27820 sayılı Resmi Gazete de yayımlanan Kanunla fıkralar şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0022: Yaş ve ehliyet şartı
Muhatap yerine kendisine tebliğ yapılacak kimsenin görünüşüne nazaran onsekiz (*) yaşından aşağı olmaması ve bariz bir surette ehliyetsiz bulunmaması lazımdır.
(*) (Bu kısımda yer alan onbeş ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 6 ncı maddesiyle onsekiz şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0023: Tebliğ mazbatası
Tebliğ bir mazbata ile tevsik edilir. Bu mazbatanın:
Tebliği çıkaran merciin adını,
Tebliği istiyen tarafın adını, soyadını ve adresini,
Tebliğ olunacak şahsın adını, soyadını ve adresini,
Tebliğin mevzuunu,
Tebliğin kime yapıldığını ve tebliğ muhatabından başkasına yapılmış ise o kimsenin adını, soyadını, adresini ve 22 nci madde gereğince tebellüğe ehil olduğunu,
Tebliğin nerede ve ne zaman yapıldığını,
21 inci maddedeki durumun tahaddüsü halinde bu hususlara mütaallik muamelenin yapıldığını, adreste bulunmama, (İbare 19.01.2011 tarih ve 27820 sayılı Resmi Gazetede yayımlanan Kanun ile yapıldığını iken yapıldığını, adreste bulunmama olarak Değişmiştir) ve imtina için gösterilen sebebi,
(Bent 19.01.2011 tarih ve 27820 sayılı Resmi Gazetede yayımlanan Kanun ile Eklenmiş ve Mevcut 8.Bent 9.Bent olarak Teselsül Edilmiştir.) Tebligatın adres kayıt sistemindeki adrese yapılması durumunda buna ilişkin kaydı,
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 7 nci maddesiyle değişen şekli.) Tebliğ evrakı kime verilmiş ise onun imzası ile tebliğ memurunun adı, soyadı ve imzasını,
İhtiva etmesi lazımdır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0024: İmza edemiyecek durumda olmak
Kendisine tebliğ yapılacak kimse imza edecek kadar yazı bilmez veya imza edemiyecek durumda bulunursa, komşularından bir kişi huzurunda sol elinin baş parmağı bastırılmak suretiyle tebliğ yapılır.
Sol elinin baş parmağı bulunmıyan kimsenin, aynı elinin diğer bir parmağı ve sol eli yoksa sağ elinin baş parmağı ve bu da mevcut değilse diğer parmaklarından biri bastırılır.
Tebliğ yapılacak kimsenin iki eli de yoksa tebliğ evrakı kendisine verilir.
Yukardaki fıkralarda yazılı hallerde keyfiyet, tebliğ mazbatasında tasrih edilir ve hazır bulunan şahsa da imza ettirilir.
Okur yazar bir komşu bulunmaz veya bulunan komşu imzadan imtina ederse, tebliğ memuru o mahalle veya köyün muhtar veya ihtiyar heyeti azasından birini veyahut bir zabıta memurunu, tebliğ sırasında hazır bulunmak üzere davet eder ve tebligat bunların huzurunda yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0025: Yabancı memlekette tebligat usulü
Yabancı memlekette tebliğ o memleketin salahiyetli makamı vasıtasiyle yapılır. Bunun için anlaşma veya o memleket kanunları müsait ise, o yerdeki Türkiye siyasi memuru veya konsolosu tebligat yapılmasını salahiyetli makamdan ister.
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 18 inci maddesiyle yürürlükten kaldırılmıştır.)
Yabancı memleketlerde bulunan kimselere tebliğ olunacak evrak, tebligatı çıkaran merciin bağlı bulunduğu vekalet vasıtasiyle Dışişleri Bakanlığına,(*) oradan da memuriyet havzası nazarı itibara alınarak ilgili Türkiye Elçiliğine veya Konsolosluğuna gönderilir.
(06.06.1985 tarih ve 3220 sayılı Kanunun 8 inci maddesiyle eklenmiştir.) Şu kadar ki, Dışişleri Bakanlığının aracılığına lüzum görülmeyen hallerde tebligat evrakı, ilgili Bakanlıkça doğrudan doğruya o yerdeki Türkiye Büyükelçiliğine veya Başkonsolosluğuna gönderilebilir.
(*) (Bu kısımda yer alan Hariciye Vekaleti ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Dışişleri Bakanlığı şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0025/A: Siyasi temsilcilik aracılığıyla yabancı ülkedeki Türk vatandaşlarına tebligat
(1) (27.03.2003 tarih ve 25061 sayılı Resmi Gazete de yayımlanan 4829 sayılı Kanunun 8 inci maddesiyle eklenmiştir.) Yabancı ülkede kendisine tebliğ yapılacak kimse Türk vatandaşı olduğu takdirde tebliğ o yerdeki Türkiye Büyükelçiliği veya Konsolosluğu aracılığıyla da yapılabilir.
(2) Bu halde bildirimi Türkiye Büyükelçiliği veya Konsolosluğu veya bunların görevlendireceği bir memur yapar.
(3) Tebliğin konusu ile hangi merci tarafından çıkarıldığı bilgilerinin yer aldığı ve otuz gün içinde başvurulmadığı takdirde tebliğin yapılmış sayılacağı ihtarını içeren bildirim, muhataba o ülkenin mevzuatının izin verdiği yöntemle gönderilir.
(4) Bildirimin o ülkenin mevzuatına göre muhataba tebliğ edildiği belgelendirildiğinde, tebliğ tarihinden itibaren otuz gün içinde Türkiye Büyükelçiliği veya Konsolosluğuna başvurulmadığı takdirde tebligat otuzuncu günün bitiminde yapılmış sayılır. Muhatap Türkiye Büyükelçiliği veya Konsolosluğuna başvurduğu takdirde tebliğ evrakını almaktan kaçınırsa bu hususta düzenlenecek tutanak tarihinde tebliğ yapılmış sayılır. Evrak bekletilmeksizin merciine iade edilir.
(5) (Fıkra 19.01.2011 tarih ve 27820 sayılı Resmi Gazetede yayımlanan Kanun ile Eklenmiştir) Bu maddeye göre kazaî merciler tarafından çıkarılacak tebligatta, tebliğ evrakı doğrudan o yerdeki Türkiye Büyükelçiliği veya Konsolosluğuna gönderilebilir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0026: Türkiye deki elçilik veya konsolosluklardan tevdi olunan tebligat evrakı
Anlaşmalar hükümleri ve mütekabiliyet esasları mahfuz kalmak şartiyle, Türkiye de mukim yerli ve yabancı şahıslara tebliğ edilmek üzere ecnebi bir memleketin elçiliğinden veya havzasında bulunduğu valilik kanalı ile konsolosluğundan Dışişleri Bakanlığına (1) tevdi olunan evrak, ilgili vekalet kanalı ile salahiyetli mercie gönderilir ve tebliğ muamelesinin ifasını mütaakıp tasdikli olarak aynı yollardan iade edilir.
(1) Bu kısımda yer alan Hariciye Vekaleti ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Dışişleri Bakanlığı şeklinde değiştirilmiş ve metne işlenmiştir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0026/A : Kuzey Kıbrıs Türk Cumhuriyeti nde konuşlu askeri birlik, karargâh ve kurumlardan Türkiye Cumhuriyeti nde bulunan kişi veya kurumlara yapılacak tebligat usulü:
(Madde 28.06.2024 tarih ve 32586 sayılı Resmi Gazetede yayımlanan 7517 Sayılı Kanunun 3. Maddesi ile Eklenmiştir.)
Kuzey Kıbrıs Türk Cumhuriyeti nde konuşlu askeri birlik, karargâh ve kurumlardan Türkiye Cumhuriyeti nde bulunan kişi veya kurumlara yapılacak tebligatlar, bu Kanun hükümlerine göre Posta ve Telgraf Teşkilatı Anonim Şirketinin istihdam ettiği ya da hizmet alımı suretiyle çalıştırdığı personel veya memur vasıtasıyla yapılır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0027: Yabancı memlekette Türk memurlarına ve askeri şahıslarına tebligat
Yabancı bir memlekette resmi bir vazife ile bulunan Türk memurlarına tebligat, Dışişleri Bakanlığı (1) vasıtasiyle yapılır.
Yabancı memleketlerde bulunan askeri şahıslara yapılacak tebligat bağlı bulundukları Kara, Deniz, Hava Kuvvetleri Kumandanlıkları ile Jandarma Genel Komutanlığı (2)> vasıtasiyle yapılır.
(1) Bu kısımda yer alan Hariciye Vekaleti ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Dışişleri Bakanlığı şeklinde değiştirilmiş ve metne işlenmiştir.
(2) Bu kısımda yer alan Jandarma Umum Kumandanlığı ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Jandarma Genel Komutanlığı şeklinde değiştirilmiş ve metne işlenmiştir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0028: İlanen tebligat
Adresi meçhul olanlara tebligat ilanen yapılır.
Yukarıki maddeler mucibince tebligat yapılamıyan ve ikametgahı, meskeni veya iş yeri de bulunamıyan kimsenin adresi meçhul sayılır.
Adresin meçhul olması halinde keyfiyet tebliğ memuru tarafından mahalle veya köy muhtarına şerh verdirilmek suretiyle tesbit edilir. Bununla beraber tebliği çıkaran merci, muhatabın adresini resmî veya hususi müessese ve dairelerden gerekli gördüklerine sorar ve zabıta vasıtasıyla tahkik ve tespit ettirir. (*)
Yabancı memleketlerde oturanlara ilanen tebligat yapılmasını icabettiren ahvalde tebliği çıkaran merci, tebliğ olunacak evrak ile ilan suretlerini yabancı memlekette bulunan kimsenin malüm adresine ayrıca iadeli taahhütlü mektupla gönderir ve posta makbuzunu dosyasına koyar.
(*) (Bu kısımda yer alan Bununla beraber tebliği çıkaran merci lüzum görürse, muhatabın adresini resmi veya hususi müessese ve dairelerden veya zabıta vasıtasiyle tahkik ve tesbit ettirebilir. cümlesi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 9 uncu maddesiyle Bununla beraber tebliği çıkaran merci, muhatabın adresini resmî veya hususi müessese ve dairelerden gerekli gördüklerine sorar ve zabıta vasıtasıyla tahkik ve tespit ettirir. şeklinde değiştirilmiş ve metne işlenmiştir.)
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0029: İlan şekli
(7201 sayılı Kanunun 8 inci maddesi (yayımı tarihinden dokuz ay sonra) 19.10.2011 den itibaren yürürlüğe girecektir.)
İlan suretiyle tebliğ, tebliği çıkartacak merciin mucip sebep beyaniyle vereceği karar üzerine aşağıdaki şekilde yapılır.
İlan alakalının ıttılaına en emin bir şekilde vasıl olacağı umulan ve varsa (...) (ayrıca İbaresi 19.01.2011 tarih ve 27820 sayılı Resmi Gazetede yayımlanan Kanun ile metinden çıkartılmıştır.) tebliği çıkaran merciin bulunduğu yerde intişar eden bir gazete ve bir internet haber sitesi ve ayrıca Basın İlân Kurumu İlan Portalında (1) yapılır.
Tebliğ olunacak evrak ve ilan sureti, tebliği çıkaran merciin herkesin kolayca görebileceği bir yerine de asılır.
(06.06.1985 tarih ve 3220 sayılı Kanunun 9 uncu maddesiyle değişen şekli.) Merci, icabına göre ikinci defa ilan yapılmasına karar verebilir. İki ilan arasındaki müddet bir haftadan aşağı olamaz. Gerekiyorsa ikinci ilan, yabancı memleket gazeteleriyle de yaptırılabilir.
(1) birer gazetede ve ayrıca elektronik ortamda İbaresi 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 28. Maddesi ile 1/4/2023 tarihinden geçerli olacak şekilde bir gazete ve bir internet haber sitesi ve ayrıca Basın İlân Kurumu İlan Portalında şeklinde değişmiştir.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0030: İlanın ihtiva edeceği kayıtlar
İlanda, alakalıların ad ve soyadları, işleri, ikametgah veya mesken yahut iş yerleri, tebliğ olunacak evrak muhteviyatının hulasası, tebliğin anlaşılabilecek şekilde mevzuu, sebebi, ilanın hangi merciden verildiği, ilan daveti tazammun ediyorsa nerede ve ne için, hangi gün ve saatte hazır bulunulacağı yazılmak lazımdır.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0031: İlanen tebligatta tebliğ tarihi
(06.06.1985 tarih ve 3220 sayılı Kanunun 10 uncu maddesiyle değişen şekli.) İlanen tebliğ, son ilan tarihinden itibaren yedi gün sonra yapılmış sayılır.
İlanen tebliğe karar veren merci, icabına göre daha uzun bir müddet tayin edebilir. Ancak, bu süre 15 günü geçemez.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0032: Usulüne aykırı tebliğin hükmü
Tebliğ usulüne aykırı yapılmış olsa bile, muhatabı tebliğe muttali olmuş ise muteber sayılır.
Muhatabın beyan ettiği tarih, tebliğ tarihi addolunur.
BİRİNCİ BAP
Umumi Hükümler
İKİNCİ FASIL
Tebligat Esasları
Madde 0033: Resmi ve adli tatil günlerinde tebligat
(06.06.1985 tarih ve 3220 sayılı Kanunun 11 inci maddesiyle değişen şekli.) Resmi ve adli tatil günlerinde de tebligat caizdir.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0034: Şümulü
Bu fasıl hükümleri adli ve idari (1) kaza mercilerince yapılacak tebligat işlerinde tatbik olunur.
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 10 uncu maddesiyle eklenmiştir.) Yukarıdaki fıkra gereğince yapılacak tebligatlara ilişkin giderler 5 inci maddeye göre ödenir. Verilen süreye rağmen ödenmeyen tebligat gideri dava dilekçesinin tebliğine ilişkin ise Hukuk Usulü Muhakemeleri Kanununun 409 uncu maddesi uyarınca işlem yapılır. Diğer hallerde tebligat konusu talepten vazgeçilmiş sayılır.
(1) adli, idari ve askeri İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 32. Maddesi ile adli ve idari şeklinde değişmiştir.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0035: Adres değiştirmenin bildirilmesi mecburiyeti
(1) Kendisine veya adresine kanunun gösterdiği usullere göre tebliğ yapılmış olan kimse, adresini değiştirirse, yenisini hemen tebliği yaptırmış olan kaza merciine bildirmeye mecburdur. Bu takdirde bundan sonraki tebliğler bildirilen yeni adrese yapılır.
(2)  (Fıkra 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.) Adresini değiştiren kimse yenisini bildirmediği ve adres kayıt sisteminde yerleşim yeri adresi de tespit edilemediği takdirde, tebliğ olunacak evrakın bir nüshası eski adrese ait binanın kapısına asılır ve asılma tarihi tebliğ tarihi sayılır.
(3)  (27.03.2003 tarih ve 25061 sayılı Resmi Gazete de yayımlanan 4829 sayılı Kanunun 11 inci maddesiyle değişen şekli.) Bundan sonra eski adrese çıkarılan tebliğler muhataba yapılmış sayılır.
(4)  (Fıkra 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.) Daha önce tebligat yapılmamış olsa bile, tüzel kişiler bakımından resmî kayıtlardaki adresleri esas alınır ve bu madde hükümleri uygulanır.
(5) (Fıkra 19.01.2011 tarih ve 27820 sayılı Resmi Gazetede yayımlanan Kanun ile Eklenmiştir) Daha önce yurt dışındaki adresine tebligat yapılmış Türk vatandaşı, yurt dışı adresini değiştirir ve bunu tebliğ çıkaran mercie bildirmez, adres kayıt sisteminden de yerleşim yeri adresi tespit edilemezse, bu kişinin yurt dışında daha önce tebligat yapılan adresine Türkiye Büyükelçiliği veya Konsolosluğunca 25/a maddesine göre gönderilen bildirimin adrese ulaştığının belgelendiği tarihten itibaren otuz gün sonra tebligat yapılmış sayılır.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0036: Celse esnasında veya kalemde tebligat
(Madde Başlığı ve Madde 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.)
Celse esnasında veya kalemde, soruşturmaya, davaya ya da takibe ait evrakın, taraflara, ilgili üçüncü kişilere, katılana veya vekillerine tutanağa geçirilmek suretiyle veya imza karşılığında, tebliğ konusu belirtilerek tevdii, tebliğ hükmündedir. Bu durumda ayrıca tebliğ mazbatası düzenlenmesi gerekmez ve masraf da alınmaz.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0037: Avukat katiplerine ve stajyerlerine tebligat
Celse esnasında kazai merci tarafından sıfatları tesbit edilen avukat katiplerine ve stajyerlerine mütaakip celse gün ve saatinin bildirilmesi avukata tebliğ hükmündedir.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0038: Vekillerin yekdiğerine tebligat yapması
Vekil vasıtasiyle takibedilen davalarda, vekiller makbuz mukabilinde yekdiğerine tebligat yapabilirler.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0039: Tebellüğ edecek şahsın hasım olması
Bu kanun hükümlerine göre kendilerine tebliğ yapılması caiz olan kimselerin o davada hasım olarak alakaları varsa muhatap namına kendilerine tebliğ yapılamaz.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0040: Tebligata ait kararların müstaceliyeti
(06.06.1985 tarih ve 3220 sayılı Kanunun 13 üncü maddesiyle değişen şekli.) Tebligata ait kararlar, muayyen celse beklenmeden verilir.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0041: Memur vasıtasiyle tebligat
(06.06.1985 tarih ve 3220 sayılı Kanunun 14 üncü maddesiyle değişen şekli.) Adli ve idari (1) kaza mercileri ile diğer adalet daireleri re sen veya talep halinde işin mahiyetine göre, dairelerinde çalışan memurlar vasıtasıyla tebligat yapılmasına karar verebilirler.
(1) Adli, idari ve askeri İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 32. Maddesi ile Adli ve idari şeklinde değişmiştir.
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0042: Müstacel hallerde tebligat
(06.06.1985 tarih ve 3220 sayılı Kanunun 21 inci maddesiyle yürülükten kaldırılmıştır.)
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0043: Cumhuriyet Başsavcılığına (*) tebligat
Cumhuriyet Başsavcılığına (*) yapılacak tebligat, tebliğ olunacak varaka aslının kendisine gösterilmesiyle olur. Bu tebliğ bir mehile başlangıç olacaksa, Cumhuriyet Müddeiumumisi gösterildiği günü varakanın aslına işaret ve imza eder.
(*) (Bu kısımlarda yer alan Cumhuriyet Müddeiumumiliği ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 19 uncu maddesiyle Cumhuriyet Başsavcılığı şeklinde değiştirilmiş ve metne işlenmiştir.)
İKİNCİ BAP
Hususi Hükümler
BİRİNCİ FASIL
Kazai Tebligat
Madde 0044: Askeri kazada tebligat
(Madde 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 32. Maddesi ile Yürürlükten Kaldırılmıştır.)
İKİNCİ BAP
Hususi Hükümler
İKİNCİ FASIL
İdari Tebligat
Madde 0045: Şümulü
Kazai ve mali tebligatın dışında kalan tebligat, idari tebligattır.
İKİNCİ BAP
Hususi Hükümler
İKİNCİ FASIL
İdari Tebligat
Madde 0046: PTT Teşkilatı olmaması
(06.06.1985 tarih ve 3220 sayılı Kanunun 21 inci maddesiyle yürürlükten kaldırılmıştır.)
İKİNCİ BAP
Hususi Hükümler
İKİNCİ FASIL
İdari Tebligat
Madde 0047: Müteaddit şahsın mümessiline tebligat
Birden ziyade şahsı temsil eden kimseye tebliğ olunacak evrakın ancak bir nüshası verilir. Şu kadar ki, yalnız evrakı tebellüğ için tevkil olunan kimseyi temsil ettiği şahısların adedi kadar nüsha verilmek lazımdır.
İKİNCİ BAP
Hususi Hükümler
İKİNCİ FASIL
İdari Tebligat
Madde 0048: Gümrük ve inhisar işlerinde tebligat
Gümrük ve inhisar işlerinde, kendi kanunlarının imkan verdiği hallerde muamelenin cereyan ettiği yerde hazır bulunan alakalıya tebligat memur vasıtasiyle yapılır.
İKİNCİ BAP
Hususi Hükümler
İKİNCİ FASIL
İdari Tebligat
Madde 0049: Tapu idarelerince yapılacak tebligat
(Madde 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.)
Tapuda kayıtlı taşınmazların veya miras, istimlak, cebrî icra veya mahkeme ilâmı ile iktisapta bulunan hak sahipleri, adreslerini ve değiştirdikleri takdirde yenisini, bulundukları yerin tapu idaresine bildirmeye mecburdur. Davetiye veya tebliğ evrakı, bu suretle bilinen son adrese gönderilir. Hak sahiplerinin adres bildirmemeleri hâlinde adres kayıt sistemindeki adresleri tebligat adresleri olarak kabul edilir.
İKİNCİ BAP
Hususi Hükümler
ÜÇÜNCÜ FASIL
Mali Tebligat
Madde 0050: Divanı Muhasebat tarafından yapılacak tebligat
Divanı Muhasebatça yapılacak tebligat, tebliğ yapılacak şahıslardan merkez teşkilatında vazifeli bulunanlara, bağlı oldukları daireler, bunların haricinde kalanlara mahalli mülkiye amiri vasıtasıyla yaptırılır.
Adresin tesbit olunamaması veya tebellüğden imtina hallerinde tebligat, bu kanunun umumi hükümleri dairesinde yapılır.
İKİNCİ BAP
Hususi Hükümler
ÜÇÜNCÜ FASIL
Mali Tebligat
Madde 0051: Diğer mali tebligat
Mali tebliğler, kendi kanunlarında sarahat bulunmıyan hallerde, bu kanunun umumi hükümlerine tevfikan yapılır.
ÜÇÜNCÜ BAP
Cezai Hükümler
Madde 0052: Kanunu tatbik ile mükellef olanların işliyecekleri suçlar
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanunun tatbikinde vazifeli bulunan memur ve hizmetliler ile mahalle, köy muhtar ve ihtiyar heyeti ve meclisi azaları işledikleri suçlar ile kendilerine karşı işlenen suçlardan dolayı, Türk Ceza Kanununun kamu görevlisine ilişkin hükümlerine göre cezalandırılır.
Yukardaki fıkra hükmüne göre yapılacak takibat inzıbati ceza tatbikına mani değildir.
ÜÇÜNCÜ BAP
Cezai Hükümler
Madde 0053: Yanlış adres bildirmek
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanun mucibince tebligat yapılması gereken hallerde bir kimse kendisine veya başkasına ait isim veya adresi yanlış olarak bildirir ise fail hakkında altı aydan iki yıla kadar hapis cezasına hükmolunur.
ÜÇÜNCÜ BAP
Cezai Hükümler
Madde 0054: Tebliğ evrakının muhatabına verilmemesi ve tebligatı kabulden kaçınma
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Muhatap namına kendilerine tebligat yapılan kimseler tebliğ evrakını muhataplarına en kısa zamanda vermedikleri ve bundan gecikme veya zarar vukua geldiği takdirde bir yıla kadar hapis cezasıyla cezalandırılır.
Kendisine yapılması gereken tebligatı almayan muhatap ile muhatap adına tebligatı kabule mecbur olup da tebligatı kabul etmeyenler hakkında da yukarıda belirtilen cezalar uygulanır.
ÜÇÜNCÜ BAP
Cezai Hükümler
Madde 0055: Yalan beyan
(Fıkra 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Daha ağır bir cezayı gerektirmediği takdirde;
a) Kendisi hakkında tebliğ memuruna yalan beyanda bulunan muhatap,
b) Muhatap namına kendisine tebligat yapılabilecek olup da, bu Kanunun tatbiki dolayısıyla tebliğ memuruna muhatap hakkında yalan beyanda bulunan kişi,
c) Muhatap olmadığı veya muhatap namına tebellüğ etmeye yetkisi bulunmadığı halde tebliğ memuruna hüviyet ve sıfatı hakkında yalan beyanda bulunarak tebliğ evrakını alan kimse,
her bir bentte tanımlanan fiil dolayısıyla bir yıla kadar hapis cezasıyla cezalandırılır.
Yukarıki bentlerde yazılı hallerde bir gecikme veya umumi veyahut hususi bir zarar husule gelirse fail hakkında ayrıca (a) ve (b) bentlerindeki fiiller için üç aydan bir yıla (4) ve (c) bendindeki fiil için bir yıldan beş yıla (5) kadar hapis cezası hükmolunur.
(1) (Bu kısımda yer alan otuzbin liradan yüzbin liraya ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 14 üncü maddesiyle bir milyar liradan üç milyar liraya şeklinde değiştirilmiş ve metne işlenmiştir.)
(2) (Bu kısımda yer alan onbeşbin liradan ellibin liraya ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 14 üncü maddesiyle beşyüz milyon liradan iki milyar liraya şeklinde değiştirilmiş ve metne işlenmiştir.)
(3) (Bu kısımda yer alan otuzbin liradan yüzbin liraya ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 14 üncü maddesiyle bir milyar liradan üç milyar liraya şeklinde değiştirilmiş ve metne işlenmiştir.)
(4) (Bu kısımda yer alan (15) günden altı aya ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 14 üncü maddesiyle üç aydan bir yıla şeklinde değiştirilmiş ve metne işlenmiştir.)
(5) (Bu kısımda yer alan (3) aydan (5) seneye ibaresi; 27.03.2003 tarih ve 25061 sayılı Resmi Gazete de yayımlanan 4829 sayılı Kanunun 14 üncü maddesiyle bir yıldan beş yıla şeklinde değiştirilmiş ve metne işlenmiştir.)
ÜÇÜNCÜ BAP
Cezai Hükümler
Madde 0056: Tebliğ evrakının taliki ile ilgili suçlar
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanun hükümlerine göre tebliğ evrakının veya ihbarnamenin talikine karşı koyanlar ile talik edilen bu kabil evrakı bulunduğu yerden koparan, imha eden veya okunamaz hale getirenler hakkında, üç aydan bir yıla kadar hapis ve yirmibeş günden yüzelli güne kadar adlî para cezasına hükmolunur.
ÜÇÜNCÜ BAP
Cezai Hükümler
Madde 0057: Tebliğ memurları aleyhine işlenen suçlar
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BAP
Müteferrik Hükümler
Madde 0058: Tebliğin vaktinde yapılmaması
Tebliğ vaktinde yapılmaz veya tebliğ mazbatası muayyen zamanda gelmezse alakalı merci keyfiyeti mahalli PTT merkezine bildirir.
Bu merkez şikayet mevzuu olan evrakın, ne muamele gördüğünü tetkik ve icabederse mevrit merkezinden tahkik ve takibeder.
Bunların neticesi mahalli PTT merkezi ve icabında Umum Müdürlük tarafından mümkün olduğu kadar kısa bir zamanda alakalı mercie bildirilir.
DÖRDÜNCÜ BAP
Müteferrik Hükümler
Madde 0059: Tebliğ mazbatalı kapalı zarf
Kanunun 1 İnci maddesinde yazılı mercilerden çıkarılacak tebliğ evrakı, tebliğ mazbatalı kapalı bir zarf içinde gönderilir.
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 16 ncı maddesiyle değişen şekli.) Davetiye, basit usulü muhakeme davetiyesi, yemin davetiyesi bu zarfın içine konmadan da gönderilebilir.
DÖRDÜNCÜ BAP
Müteferrik Hükümler
Madde 0060: Yönetmelik
(Madde Başlığı Madde 19.01.2011 tarih ve 27820 sayılı Resmi Gazetede yayımlanan Kanun ile Değişmiştir.)
Bu Kanunun uygulanmasına ilişkin usûl ve esaslar İçişleri, Maliye ve Ulaştırma bakanlıklarının görüşü alınmak suretiyle, Adalet Bakanlığı tarafından çıkarılacak yönetmelikle belirlenir.
DÖRDÜNCÜ BAP
Müteferrik Hükümler
Madde 0061: Diğer kanunlardaki atıflar
Diğer kanunların tebligat ile ilgili olarak Hukuk Usulü Muhakemeleri Kanununa ve adli evrakın PTT İdaresi vasıtasiyle tebliğine dair kanuna atfettiği yerlerde bu kanun hükümleri tatbik olunur.
DÖRDÜNCÜ BAP
Müteferrik Hükümler
Madde 0062: Kaldırılan hükümler
Bu kanunla
Adli evrakın PTT İdaresi vasıtasiyle tebliğine dair olan kanun ile bu kanuna ek 4347, 4574,4856 ve 5045 sayılı kanunlar,
1086 sayılı Hukuk Usulü Muhakemeleri Kanununun 81 inci maddesinin ikinci fıkrası ile 10 ncu faslının birinci kısmı,
Ceza Muhakemeleri Usulü Kanununun 36,37,38,271 ve 274 üncü maddeleri,
Askeri Muhakeme Usulü Kanununun 74,75 ve 76 ncı maddeleri,
Noterlik Kanununun 33 üncü maddesinin ikinci fıkrası ile 75 inci maddesi,
Harclar Kanununun 33 üncü maddesi,
Diğer kanunların bu kanuna uymıyan hükümleri,
Kaldırılmıştır.
DÖRDÜNCÜ BAP
Müteferrik Hükümler
Geçici Madde 0001: Teknik altyapının kurulması, tüzük hükümlerinin uygulanması
(19.01.2011 tarih ve 27820 sayılı Resmi Gazetede Yayımlanan Kanun ile eklenmiştir.)
Posta ve Telgraf Teşkilatı Genel Müdürlüğü, elektronik ortamda yapılacak tebligatla ilgili her türlü teknik altyapıyı bu maddenin yürürlüğe girdiği tarihten itibaren en geç bir yıl içinde kurarak faaliyete geçirir.
60 ıncı maddede belirtilen yönetmelik, bu maddenin yürürlüğe girdiği tarihi izleyen altı ay içinde hazırlanır. Anılan yönetmelik yürürlüğe girene kadar Tebligat Tüzüğünün bu Kanuna aykırı olmayan hükümlerinin uygulanmasına devam edilir.
Mevzuatta, Tebligat Tüzüğüne yapılan atıflar 60 ıncı madde hükmü uyarınca çıkarılacak yönetmeliğe yapılmış sayılır.
DÖRDÜNCÜ BAP
Müteferrik Hükümler
Geçici Madde 0002: Elektronik tebligat adreslerinin verilmesi:
(Madde 15.03.2018 Tarih ve 30361 Sayılı Resmi Gazetede Yayımlanan 7101 Sayılı Kanunun 50. Maddesi ile eklenmiştir.)
Bu maddenin yürürlüğe girdiği tarihten itibaren bir ay içinde Posta ve Telgraf Teşkilatı Anonim Şirketi, elektronik tebligat adreslerini oluşturmak amacıyla ihtiyaç duyduğu tüm bilgi ve belgeleri;
1. İlgili kamu kurum veya kuruluşundan,
2. Mahallî idareler bakımından Çevre ve Şehircilik (1) Bakanlığından,
3. İlgili kamu iktisadi teşebbüsünden,
4. İlgili kamuya ait ortaklıktan,
5. Şirketler ve kooperatifler bakımından Gümrük ve Ticaret Bakanlığından,
6. İlgili kamu kurumu niteliğindeki meslek kuruluşu veya üst kuruluşundan,
7. Türkiye Noterler Birliğinden,
8. Türkiye Barolar Birliğinden,
ister.
İlgili kurum, kuruluş veya birlik, talep edilen bilgileri bir ay içinde Posta ve Telgraf Teşkilatı Anonim Şirketine bildirmek zorundadır. Posta ve Telgraf Teşkilatı Anonim Şirketi, elektronik tebligat adreslerini, bu bilgileri esas almak suretiyle üç ay içinde oluşturur.
Posta ve Telgraf Teşkilatı Anonim Şirketi oluşturulan elektronik tebligat adreslerini, adres sahiplerine teslim edilmek üzere, ilgili kurum, kuruluş veya birliğe gönderir ve teslim işlemi gerçekleştikten sonra bu adresleri, 1 inci madde uyarınca tebligat çıkarmaya yetkili makam ve mercilerin kullanımına sunar.
(1) İçişleri İbaresi 10.12.2018 Tarih ve 30621 Sayılı Resmi Gazetede Yayımlanan 7153 Sayılı Kanunun 28. Maddesi ile Çevre ve Şehircilik şeklinde değişmiştir.
DÖRDÜNCÜ BAP
Müteferrik Hükümler
Ek Madde 0001: Bağımsız bölüm sahiplerine tebligat
(06.06.1985 tarih ve 3220 sayılı Kanunun 20 nci maddesi eklenmiş olup teselsül için numaralandırılmıştır.) Kat Mülkiyeti Kanununun uygulandığı hallerde, ortak taşınmazda oturmayan her bağımsız bölüm sahibi, apartman yönetimi ve ortak giderler ile ilgili tebligat yönünden geçerli olmak üzere, Türkiye de bir adresini yöneticiye yazılı olarak bildirmek zorundadır.
Apartman yönetimi ve ortak giderler ile ilgili tebligatlar bu adrese yapılır.
Bağımsız bölüm sahibinin adres bildirmemesi veya yazılı olarak bildirdiği adrese tebligat yapılamaması hallerinde, bundan sonraki bütün tebligatlar, o kişiye ait bağımsız bölümde fiilen oturana yapılır. Tebligatın bir örneği apartman girişinde bulundurulacak ilan tahtasına asılır. Bağımsız bölümde fiilen oturana bu şekilde yapılacak tebligat, bağımsız bölüm sahibine yapılmış sayılır.
(27.03.2003 tarih ve 25061 sayılı Resmi Gazete de yayımlanan 4829 sayılı Kanunun 17 nci maddesiyle eklenmiştir.) Bağımsız bölümde fiilen oturan yoksa ilân tahtasına asılan tebligat örneği bağımsız bölüm sahibine yapılmış sayılır.
DÖRDÜNCÜ BAP
Müteferrik Hükümler
Ek Madde 0002: Elektronik tebligat adresinin oluşturulması:
(Madde 15.03.2018 Tarih ve 30361 Sayılı Resmi Gazetede Yayımlanan 7101 Sayılı Kanunun 49. Maddesi ile eklenmiştir.)
Elektronik tebligat adresi, Posta ve Telgraf Teşkilatı Anonim Şirketi tarafından, 7/a maddesi kapsamında kalan her bir gerçek kişi için kimlik numarası, tüzel kişi için ise tabi oldukları sistem numarası esas alınmak suretiyle sadece bir tane olacak şekilde oluşturulur ve sistemde kaydedilir.
Oluşturulan elektronik tebligat adresleri, adres sahiplerine teslim edilmek üzere, ilgili kurum, kuruluş veya birliğe gönderilir; 7/a maddesinin ikinci fıkrası kapsamında kalan kişilere ise doğrudan teslim edilir. Bu adresler, adres sahibine teslim edildikten sonra 1 inci madde uyarınca tebligat çıkarmaya yetkili makam ve mercilerin kullanımına sunulur.
Kurum, kuruluş veya birlikler ile gerçek veya tüzel kişilerin 7/a maddesi uyarınca elektronik tebligat zorunluluğuna tabi olmaları veya bunlar hakkında elektronik tebligat zorunluluğunun ortadan kalkması hâllerinde gerekli bildirimler, ilgili kurum, kuruluş veya birlik tarafından bir ay içinde yapılır ve bildirimi takip eden bir ay içinde Posta ve Telgraf Teşkilatı Anonim Şirketi tarafından gerekli işlem yapılır.
Posta ve Telgraf Teşkilatı Anonim Şirketi, elektronik tebligat sisteminin yürütülmesi için gerekli bilgi ve belgeleri ilgili kurum, kuruluş veya birliklerden ister. İlgili kurum, kuruluş veya birlikler, talep edilen bilgi ve belgeleri Posta ve Telgraf Teşkilatı Anonim Şirketine göndermek zorundadır.
DÖRDÜNCÜ BAP
Müteferrik Hükümler
Madde 0063: Kanunun mer iyete girmesi
Bu kanun neşri tarihinden altı ay sonra mer iyete girer.
DÖRDÜNCÜ BAP
Müteferrik Hükümler
Madde 0064: Kanunu icra edecek makam
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
