5528 sayılı Bazı Kanun ve Kanun Hükmünde Kararnamelerde Değişiklik Yapılması Hakkında Kanun
Yayımlandığı Resmî Gazete Tarihi: 04.07.2006
Yayımlandığı Resmî Gazete Sayısı: 26218
Kabul Tarihi	28.06.2006
TÜRKİYE BÜYÜK MİLLET MECLİSİ BAŞKANLIĞINA
190 Sayılı Genel Kadro ve Usulü Hakkındaki Kanun Hükmünde Kararnamede Değişiklik Yapılması, 4576 Sayılı Devlet Memurları Kanunu, Harcırah Kanunu, Bazı Sağlık Personelinin Devlet Hizmet Yükümlülüğüne Dair Kanun, Tapu ve Kadastro Genel Müdürlüğü Kuruluşu ve Görevleri Hakkında Kanun Hükmünde Kararnamenin Değiştirilerek Kabulü Hakkında Kanun, Kadastro Kanunu ile Genel Kadro Usulü Hakkındaki Kanun Hükmünde Kararnamenin Eki Cetvellerde Değişiklik Yapılması Hakkında Kanunun Bazı Maddelerinin Yürürlükten Kaldırılması, 181 Sayılı Sağlık Bakanlığının Teşkilat ve Görevleri Hakkındaki Kanun Hükmünde Kararnamenin Bazı Maddelerinin Değiştirilmesi Hakkındaki Kanun Teklifimiz ilişikte sunulmuştur.
Gereğini arz ederiz.
GENEL GEREKÇE
4576 sayılı Kanun ile Bakanlığımıza 37517 adet kadro ihdas edilmiş olup, bu kadroların % 60 ının kullanılması norm kadro çalışmalarının sonuçlanmasına bağlanmıştır.
Bakanlar Kurulu Kararı ile norm kadro çalışmalarının durdurulması, Sağlık Bakanlığı Taşra Teşkilatı Yatak ve Kadro Standartları Yönetmeliği ile Sağlık Bakanlığı Atama ve Nakil Yönetmeliğinde Personel Dağılım Cetveli uygulaması ile norm kadroyla benzerlik içeren personel standardı oluşturulması nedeniyle ilave norm kadro çalışmalarına gerek kalmaması hususları göz önüne alındığında Bakanlığımızın acil ihtiyacı olan personelin atanmasına engel teşkil eden ve bir işlevi kalmayan 4576 sayılı Kanunun 2 nci maddesi ile Geçici 2 nci ve Geçici 4 üncü maddelerinin yürürlükten kaldırılması gereği ortaya çıkmıştır.
Bazı Sağlık Kurum ve Kuruluşlarına Ait Sağlık Birimlerinin Sağlık Bakanlığına Devredilmesine Dair 5283 sayılı Kanun kapsamında Sosyal Sigortalar Kurumu Başkanlığından 223 Dispanser, 158 Hastane, Millî Eğitim Bakanlığından ise 34 Sağlık Eğitim Merkezi ve kanun kapsamındaki diğer kurumlardan sağlık üniteleri devralınmış olup, sağlık sistemine entegresi sağlanmıştır. Bu kurumlardan sadece çalışan personel devredilmiş, boş kadrolar devredilmeden iptal edilmiştir. Buralarda çalışan personel sayısının yetersiz olması etkin ve verimli bir şekilde sağlık hizmetlerinin yürütülebilmesini engellemekte olup, söz konusu birimlerdeki personel ihtiyacının biran önce giderilmesi gerekmektedir.
Sağlık hizmetlerinin yurt sathında yaygınlaştırılarak, vatandaşlarımızın sağlığını korumak ve sağlıklı yaşamalarını temin edecek ölçüde sağlık hizmeti sunmakla Bakanlığımız görevlendirilmiştir. Bir ekip çalışması gerektiren sağlık hizmetinin yurdun her yöresinde istenen seviye ve kalitede sunulabilmesinde, Bakanlığımız Taşra Teşkilatında yeterli sayı ve nitelikte personel istihdamının olması önemli bir faktördür.
Başta Doğu ve Güneydoğu Anadolu Bölgeleri olmak üzere yurdun her yöresindeki sağlık kuruluşlarındaki sağlık personeli yetersizliği hizmet sunumunu önemli ölçüde aksatmaktadır. Buna paralel olarak temel sağlık hizmetlerinin ve tedavi edici sağlık hizmetlerinin sorunsuz olarak verilebilmesi, sağlık kuruluşlarının personel ihtiyacının giderilmesi ile mümkün olacaktır.
Genel Hükümet Programında Acil Eylem Planı kapsamında ülkemizdeki sağlık hizmetlerinin sunumundaki sorunların çözümünde personel sorununun çözülmesi öncelik arz etmektedir.
Diğer taraftan 4576 sayılı Kanunun yayımlandığı tarihten bu yana boş kadroların büyük ölçüde dolması nedeniyle, Devlet Hizmeti yükümlülüğü kapsamında 2006-2007 yıllarında yapılacak olan atamalar için uzman tabip ve tabip kadroları ihtiyacı karşılamada yetersiz kalacaktır. Kadroların kullanımındaki sınırlamanın kalkmaması ve yeni kadro ihdasına gidilmemesi halinde Devlet hizmeti yükümlüsü uzman tabip ve tabiplerin atamalarında sıkıntı yaşanabilecektir.
Öte yandan, 657 sayılı Kanuna göre istihdam edilmek üzere ihtiyaç duyulan ebe ve hemşireler için yeterli sayıda kadro bulunmadığından, tutulu kadroların serbest bırakılması suretiyle kadro ihtiyacının karşılanması zorunluluk arz etmektedir.
Ayrıca, 2002 yılından bu yana 16 ilde 16 Ağız ve Diş Sağlığı Merkezi açılmış olup, ayrıca 6 ilde de Ağız ve Diş Sağlığı Merkezlerinde ünite artırımına gidilmiştir. Bu merkezlere atama yapılabilmesi için yeterli sayıda boş Diş Tabibi kadrosu bulunmamaktadır. Söz konusu merkezlerin gereği gibi hizmet sunabilmeleri yeni Diş Tabibi kadrolarının ihdasını gerektirmektedir.
Diğer taraftan, Hastanelerimizin Hasta Hakları ve Halkla İlişkiler bölümünde hizmet verecek Sosyal Çalışmacı, Psikolog, eczanelerinde yeteri sayıda eczacı, Kulak Burun Boğaz Kliniklerinde Odyolog ihtiyacı bulunmakta olup, bunun yanında Diyetisyen, Çocuk Gelişimcisi ve Fizyoterapist kadrolarında görev yapacak yeterli sayıda personel bulunmamasından dolayı verilen sağlık hizmetlerinde büyük aksamalar meydana gelmektedir.
4576 sayılı Kanunun yukarıda belirtilen maddelerinin yürürlükten kalkması suretiyle tutulan kadroların serbest bırakılması durumunda bile sağlık personeli ihtiyacı tamamıyla karşılanamayacağından, 5450 sayılı Kamu Kurum ve Kuruluşlarına Bağlı Okulların Millî Eğitim Bakanlığına Devredilmesi ile Bazı Kanunlarda ve Kanun Hükmünde Kararnamelerde Değişiklik Yapılmasına Dair Kanunla Sağlık Meslek Liselerinin Millî Eğitim Bakanlığına devredilmesi sebebiyle ihtiyaç kalmayan okul müdürü, okul müdür yardımcısı ve öğretmen kadroları 657 sayılı Devlet Memurları Kanununun 4/B maddesine göre döner sermayeden hastanelerimize sağlık personeli atanması sebebiyle ihtiyacın ortadan kalktığından döner sermaye teşkilatı kadroları ile ihale yoluyla hizmet satın alınmasına gidilmesi nedeniyle atama gereği kalmayan hizmetli kadroları iptal edilmek suretiyle 190 sayılı Kanun Hükmünde Kararnamenin Sağlık Bakanlığına ilişkin bölümünde kadro ihdasına ilişkin düzenlemeye gidilmiştir.
Ayrıca, 112 Acil Yardım ve Kurtarma Birimlerinde görev yapacak yeteri sayıda Acil Tıp Teknikeri (Sağlık Teknikeri) kadrosunun bulunmaması sebebiyle, bu personelin yerine hemşire, ebe ve sağlık memurları görev yapmaktadır. Bu durum, hem acil hizmetlerinde uzmanlaşmış personel çalıştırılamamak, hem de başka alanlarda ihtiyaç duyulan personelin kendi unvanıyla ilgili olmayan sağlık hizmetlerinde çalıştırılması sonucunu doğurmaktadır. Ülkemizde trafik kaza sayısının çok fazla olduğu ve bu kazalar sonucu meydana gelen ölümlerin büyük bir kısmı istatistikî verilere göre ilk 30 dakika içerisinde meydana geldiği düşünüldüğünde, 112 Acil Yardım ve Kurtarma Birimlerinin ve acil müdahale konusunda uzmanlaşmış personelin ne kadar önemli olduğu ortadadır. Acil olaylara müdahale edecek yeni 112 Acil Yardım ve Kurtarma Birimleri; bu birimlerde görev yapacak yeteri sayıda Acil Tıp Teknikeri kadrosu bulunmadığından açılamamaktadır. Bu nedenle bakanlığımıza ihdas edilen fakat 4576 sayılı Kanun ile tutulu bulunan Sağlık Memuru kadrolarının bir kısmının iptal edilerek Sağlık Teknikeri kadrosu ihdasına gidilmektedir.
Öte yandan 181 sayılı Kanun Hükmünde Kararnameye göre 657 sayılı Devlet Memurları Kanununun 4/B maddesi çerçevesinde istihdam edilecek Diş Tabibi ve Eczacıların Devlet memurlarında olduğu gibi merkezi sınav sonuçlarına bakılmaksızın kura ile atama imkânı getirilmiştir.
Diğer taraftan, 657 sayılı Devlet Memurları Kanununun 4/B maddesine göre çalıştırılan sözleşmeli personele emsali Devlet memurlarında olduğu gibi döner sermayeden ödenmek üzere nöbet ücreti ödenmesi zarureti ortaya çıktığından bu yönde bir düzenlemeye gidilmiştir.
TRABZON MİLLETVEKİLİ CEVDET ERDÖL VE 7 MİLLETVEKİLİNİN TEKLİFİ
190 SAYILI GENEL KADRO VE USULÜ HAKKINDAKİ KANUN HÜKMÜNDE KARARNAMEDE DEĞİŞİKLİK YAPILMASI, 4576 SAYILI DEVLET MEMURLARI KANUNU, HARCIRAH KANUNU, BAZI SAĞLIK PERSONELİNİN DEVLET HİZMET YÜKÜMLÜLÜĞÜNE DAİR KANUN, TAPU VE KADASTRO GENEL MÜDÜRLÜĞÜ KURULUŞU VE GÖREVLERİ HAKKINDA KANUN HÜKMÜNDE KARARNAMENİN DEĞİŞTİRİLEREK KABULÜ HAKKINDA KANUN, KADASTRO KANUNU İLE GENEL KADRO USULÜ HAKKINDAKİ KANUN HÜKMÜNDE KARARNAMENİN EKİ CETVELLERDE DEĞİŞİKLİK YAPILMASI HAKKINDA KANUNUN BAZI MADDELERİNİN YÜRÜRLÜKTEN KALDIRILMASI, 181 SAYILI SAĞLIK BAKANLIĞININ TEŞKİLAT VE GÖREVLERİ HAKKINDAKİ KANUN HÜKMÜNDE KARARNAMENİN BAZI MADDELERİNİN DEĞİŞTİRİLMESİ HAKKINDAKİ KANUN TEKLİFİ
Madde - 1.
07.06.2000 tarih ve 4576 sayılı Kanunun 2 nci maddesi ile Geçici 2 nci ve Geçici 4 üncü maddeleri yürürlükten kaldırılmıştır.
Madde - 2.
Ekli (1) sayılı listede yer alan kadrolar 190 sayılı Genel Kadro ve Usulü Hakkında Kanun Hükmünde Kararnamenin Ek (I) sayılı cetvelin Sağlık Bakanlığına ilişkin bölümünden çıkarılmış, ekli (2) sayılı listede yer alan kadrolar 190 sayılı Genel Kadro ve Usulü Hakkında Kanun Hükmünde Kararnamenin Ek (I) sayılı cetvelin Sağlık Bakanlığına ilişkin bölümüne eklenmiştir.
Madde - 3.
13.12.1983 tarihli ve 181 sayılı Sağlık Bakanlığının Teşkilat ve Görevleri Hakkında Kanun Hükmünde Kararnamenin Ek 3 üncü maddesinin birinci cümlesinden sonra gelmek üzere Ancak bu maddeye göre Diş Tabibi ve Eczacı unvanlarında çalıştırılacak personel merkezi sınav sonuçlarına bakılmaksızın kura ile yerleştirilir cümlesi; aynı maddenin ilgili mevzuatı dahilinde ifadesinden sonra gelmek üzere nöbet ücreti ödenir ve ifadesi eklenmiştir.
Madde - 4. Yürürlük
Bu Kanun yayımlandığı tarihte yürürlüğe girer.
Madde - 5. Yürütme
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Genel gerekçede belirtilen nedenlerle acil sağlık personeli ihtiyacının karşılanabilmesi için tutulu kadroların serbest bırakılması amacıyla 4576 sayılı Kanunun 2 nci maddesi ile Geçici 2 nci ve Geçici 4 üncü maddelerinin yürürlükten kaldırılması öngörülmektedir.
Madde - 2.
Genel gerekçede ayrıntılı olarak açıklanmış hususlar göz önünde bulundurularak ekli listedeki kadroların 190 sayılı Kanun Hükmünde Kararnamenin Eki (I) Sayılı Cetvele eklenmek üzere ihdası gerekmektedir.
Madde - 3.
657 sayılı Devlet Memurları Kanununun 4/B maddesine göre çalıştırılacak Diş Tabibi ve Eczacıların kura ile atanmalarını ve bu statüde çalıştırılacak personele nöbet ücretinin döner sermayeden ödenmesini öngören düzenlemeye gidilmiştir.
Madde - 4.
Yürürlük maddesidir.
Madde - 5.
Yürütme maddesidir.
Sağlık, Aile, Çalışma ve Sosyal İşler Komisyonu Raporu
T.B.M.M.
Sağlık, Aile, Çalışma ve Sosyal İşler Komisyonu
Esas No	2/798
Karar No	40
01.06.2006
TÜRKİYE BÜYÜK MİLLET MECLİSİ BAŞKANLIĞINA
Trabzon Milletvekili Cevdet Erdöl ve 7 Milletvekilinin; 190 Sayılı Genel Kadro ve Usulü Hakkındaki Kanun Hükmünde Kararnamede Değişiklik Yapılması, 4576 Sayılı Devlet Memurları Kanunu, Harcırah Kanunu, Bazı Sağlık Personelinin Devlet Hizmet Yükümlülüğüne Dair Kanun, Tapu ve Kadastro Genel Müdürlüğü Kuruluşu ve Görevleri Hakkında Kanun Hükmünde Kararnamenin Değiştirilerek Kabulü Hakkında Kanun, Kadastro Kanunu ile Genel Kadro Usulü Hakkındaki Kanun Hükmünde Kararnamenin Eki Cetvellerde Değişiklik Yapılması Hakkında Kanunun Bazı Maddelerinin Yürürlükten Kaldırılması, 181 Sayılı Sağlık Bakanlığının Teşkilat ve Görevleri Hakkındaki Kanun Hükmünde Kararnamenin Bazı Maddelerinin Değiştirilmesi Hakkındaki Kanun Teklifi, Başkanlığınızca 26.05.2006 tarihinde esas komisyon olarak Komisyonumuza ve tali komisyon olarak da Plan ve Bütçe Komisyonuna havale edilmiştir. Komisyonumuz teklifi, 31.05.2006 tarihli 34 üncü toplantısında Hükümeti temsilen Sağlık Bakanı başkanlığında, Sağlık Bakanlığı ve Maliye Bakanlığı temsilcilerinin katılımıyla inceleyip görüşmüştür.
Teklif ile sağlık personeli ihtiyacının karşılanabilmesi için tutulu kadrolar serbest bırakılmakta, Sağlık Bakanlığında ihtiyaç kalmayan okul müdürü, okul müdür yardımcısı ve öğretmen kadroları ile döner sermaye teşkilatı kadroları iptal edilmekte, uzman tabip, diş tabibi, eczacı, diyetisyen, sosyal çalışmacı, odyolog, fizyoterapist, psikolog, çocuk gelişimcisi ve sağlık teknikeri kadroları ihdas edilmekte, 657 sayılı Kanunun 4/B maddesine göre istihdam edilecek diş tabibi ve eczacıların kur a ile atanmaları öngörülmektedir.
Teklifin tümü üzerindeki görüşmeler sırasında komisyon toplantısına Hükümet adına katılan Sağlık Bakanı da kanun teklifinin Hükümet tarafından benimsendiğini ifade ederek teklif gerekçesinde de belirtildiği gibi sağlık hizmetlerinin tüm yurtta yaygınlaştırılarak vatandaşların sağlıklarını korumak ve sağlıklı yaşamlarını sağlamak için Sağlık Bakanlığı Taşra Teşkilatında yeterli sayıda ve nitelikte personel istihdamının öneminden söz etmişlerdir.
Teklifin tümü üzerindeki bu görüşmelerden sonra teklif gerekçesi Komisyon üyelerimiz tarafından oybirliği ile benimsenmiş ve maddelerinin görüşülmesine geçilmesi kabul edilmiştir.
Teklifin maddelerinin görüşülmesi sırasında yeni madde ilavesini öngören bazı önergeler verilmiştir.
Kabul edilen önergeler doğrultusunda teklife;
Çerçeve 4 üncü madde olmak üzere 181 sayılı Sağlık Bakanlığının Teşkilat ve Görevleri Hakkında Kanun Hükmünde Kararnameye, halihazırda mevcut bulunan sağlık grup başkanlıklarına hukuki zemin kazandırılması amacıyla Sağlık Bakanlığının, hizmetin yürütülmesi bakımından gerekli gördüğü ilçelerde Sağlık Grup Başkanlıkları oluşturabileceği hükmü eklenmiştir.
Çerçeve 5 inci madde olmak üzere 657 sayılı Devlet Memurları Kanununa, sağlık grup başkanlıklarına ikinci görev aylığı ödenmesine ilişkin hüküm eklenmiştir.
Çerçeve 6 ncı madde olmak üzere 209 sayılı Sağlık Bakanlığına Bağlı Sağlık Kurumları ile Esenlendirme (Rehabilitasyon) Tesislerine verilecek Döner Sermaye Hakkında Kanunun 5 inci maddesinin dördüncü fıkrasına sağlık sisteminin önemli bir faktörü olan eczacıların da eklenmesi öngörülmüş ve eklenmiştir.
Teklif kanun tekniğine uygun hale gelecek şekilde redaksiyona tabi tutularak yeniden düzenlenmiştir.
Bu anlamda olmak üzere;
Teklif başlığı Bazı Kanun ve Kanun Hükmünde Kararnamelerde Değişiklik Yapılması Hakkında Kanun Teklifi olmak üzere,
Çerçeve 1 inci maddede yer alan tarih ibaresi tarihli olmak üzere,
Çerçeve 3 üncü maddede yer alan ifadesinden ve ifadesi ibareleri ibaresinden ve ibaresi olmak üzere,
Yürürlük ve yürütmeye ilişkin 4 ve 5 inci maddeleri 7 ve 8 inci maddeler olmak üzere ve matlap konulmadan yeniden düzenlenmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
Madde 0001:
07.06.2000 tarihli ve 4576 sayılı Kanunun 2 nci maddesi ile geçici 2 nci ve geçici 4 üncü maddeleri yürürlükten kaldırılmıştır.
Madde 0002:
Ekli (1) sayılı listede yer alan kadrolar 190 sayılı Genel Kadro ve Usulü Hakkında Kanun Hükmünde Kararnamenin Ek (I) sayılı cetvelin Sağlık Bakanlığına ilişkin bölümünden çıkarılmış, ekli (2) sayılı listede yer alan kadrolar 190 sayılı Genel Kadro ve Usulü Hakkında Kanun Hükmünde Kararnamenin Ek (I) sayılı cetvelin Sağlık Bakanlığına ilişkin bölümüne eklenmiştir.
(1) SAYILI LİSTE
KURUMU: SAĞLIK BAKANLIĞI
TEŞKİLATI: TAŞRA
SINIFI	UNVANI	İPTAL EDİLEN KADROLAR
DERECE	ADET
GİH	OKUL MÜDÜRÜ	1	3
2	3
3	5
OKUL MÜDÜR YARDIMCISI	1	3
2	9
3	3
4	1
EÖH	ÖĞRETMEN	1	329
2	55
3	67
4	58
5	246
6	6
SHS	SAĞLIK MEMURU	9	2500
YHS	HİZMETLİ	5	260
7	140
9	225
12	240
TERZİ	5	65
7	57
9	13
AŞÇI	5	32
7	75
TOPLAM		4395
KURUMU: SAĞLIK BAKANLIĞI
TEŞKİLATI: DÖNER SERMAYE
SINIFI	UNVANI	İPTAL EDİLEN KADROLAR
DERECE	ADET
GİH	ŞEF	3	3
5	2
MEMUR	5	34
6	10
7	5
10	119
11	150
12	150
DAKTİLOGRAF	5	1
7	2
8	1
ÇÖZÜMLEYİCİ	5	15
6	15
7	20
PROGRAMCI	5	15
6	15
7	20
VERİ HAZ. ve KONT. İŞL.	5	9
9	400
10	400
ŞOFÖR	10	195
11	250
12	169
SHS	HEMŞİRE	4	1
5	13
9	3176
SAĞLIK MEMURU	5	19
9	74
YHS	HİZMETLİ	5	6
7	1
8	2
10	1
12	2
TOPLAM		5295
(2) SAYILI LİSTE
KURUMU: SAĞLIK BAKANLIĞI
TEŞKİLATI: TAŞRA
SINIFI	UNVANI	İHDAS EDİLEN KADROLAR
DERECE	ADET
SHS	UZMAN TABİP (TUTG)	3	600
4	850
5	550
DİŞ TABİBİ	5	926
ECZACI	5	462
DİYETİSYEN	5	1260
SOSYAL ÇALIŞMACI	5	350
ODYOLOG	5	300
FİZYOTERAPİST	5	1344
PSİKOLOG	5	748
ÇOCUK GELİŞİMCİSİ	5	200
SAĞLIK TEKNİKERİ	9	2100
TOPLAM		9690
Madde 0003:
13.12.1983 tarihli ve 181 sayılı Sağlık Bakanlığının Teşkilat ve Görevleri Hakkında Kanun Hükmünde Kararnamenin ek 3 üncü maddesinin birinci cümlesinden sonra gelmek üzere Ancak bu maddeye göre diş tabibi ve eczacı unvanlarında çalıştırılacak personel merkezî sınav sonuçlarına bakılmaksızın kura ile yerleştirilir. cümlesi; aynı maddenin ilgili mevzuat dahilinde ibaresinden sonra gelmek üzere nöbet ücreti ödenir ve ibaresi eklenmiştir.
Madde 0004:
181 sayılı Kanun Hükmünde Kararnameye aşağıdaki ek madde eklenmiştir.
EK MADDE 6- Bakanlık, hizmetin yürütülmesi bakımından gerekli gördüğü ilçelerde Sağlık Grup Başkanlıkları oluşturabilir. Bu Başkanlıklara ayrıca kadro tahsisi yapılmaz ve buralarda gerek duyulan hizmetler, ilgili ilçede bulunan personel eliyle yürütülür.
Madde 0005:
14.07.1965 tarihli ve 657 sayılı Devlet Memurları Kanununun;
88 inci maddesinin ikinci fıkrasının (a) bendine sağlık müdür yardımcılığı ibaresinden sonra gelmek üzere sağlık grup başkanlığı,
175 inci maddesinin üçüncü fıkrasının son cümlesine Ancak, ibaresinden sonra gelmek üzere sağlık grup başkanlığı,
ibareleri eklenmiştir.
Madde 0006:
04.01.1961 tarihli ve 209 sayılı Kanunun 5 inci maddesinin dördüncü fıkrasına yüzde 800 ünü ibaresinden sonra gelmek üzere hastane müdürü ile eczacılara yüzde 250'sini ve başhemşirelere yüzde 200'ünü ibaresi eklenmiştir.
Madde 0007:
Bu Kanun yayımı tarihinde yürürlüğe girer.
Madde 0008:
Bu Kanun hükümlerini Bakanlar Kurulu yürütür.
Yükleyen: yasinuzunoglu
