5133 sayılı Aile Mahkemelerinin Kuruluş, Görev ve Yargılama Usullerine Dair Kanunda Değişiklik Yapılmasına İlişkin Kanun
Yayımlandığı Resmî Gazete Tarihi: 20.04.2004
Yayımlandığı Resmî Gazete Sayısı: 25439
Kabul Tarihi	14.04.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-820/831
24.04.2004
TÜRKİYE BÜYÜK MİLLET MECLİSİ BAŞKANLIĞINA
Adalet Bakanlığınca hazırlanan ve Başkanlığınıza arzı Bakanlar Kurulunca 20.1.2004 tarihinde kararlaştırılan Aile Mahkemelerinin Kuruluş, Görev ve Yargılama Usullerine Dair Kanunda Değişiklik Yapılmasına İlişkin Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Aile mahkemeleri, aile hukukundan doğan dava ve işleri görmek üzere her ilde ve merkez nüfusu yüzbinin üzerindeki her ilçede tek hâkimli ve asliye mahkemesi derecesinde olmak üzere 9.1.2003 tarihli ve 4787 sayılı Aile Mahkemelerinin Kuruluş, Görev ve Yargılama Usullerine Dair Kanun ile kurulmuştur.
Bu mahkemelerin görevleri 4787 sayılı Kanunun 4 üncü maddesinde gösterilmektedir. Söz konusu maddenin (1) numaralı bendinde 4721 sayılı Türk Medenî Kanununun İkinci Kitabında yer alan dava ve işlerin aile mahkemesinin görev alanı içinde kaldığı belirtilmektedir. Türk Medenî Kanununun İkinci Kitabının Vesayet başlıklı Üçüncü Kısmında; kayyımlık, yasal danışmanlık, koruma amacıyla özgürlüğün kısıtlanması, değerli şeylerin saklanması, paraların yatırılması, ticarî ve sınaî işletmelerin işletilmesi veya tasfiyesi ve taşınmazların satılması gibi doğrudan aile hukukunu ilgilendirmeyen konular yer almakta olup, bu konular niteliği itibarıyla ayrı bir uzmanlık alanı gerektirmekte ve aile hukukundan çok genel hukuku ilgilendirmektedir.
Bu itibarla, aile mahkemelerinin kuruluş amacına uygun olarak görev alanının yeniden belirlenerek vesayet konusuna istisna getirilmesi ve bu hükme paralel olarak aile mahkemelerinin vesayet makamı ve denetim makamı olarak görev yapmalarına imkân sağlayan anılan Kanunun 7 nci maddesinin ikinci fıkrasının yürürlükten kaldırılması amacıyla bu Tasarı hazırlanmıştır.
HÜKÜMETİN TEKLİF ETTİĞİ METİN
AİLE MAHKEMELERİNİN KURULUŞ, GÖREV VE YARGILAMA USULLERİNE DAİR KANUNDA DEĞİŞİKLİK YAPILMASINA İLİŞKİN KANUN TASARISI
Madde 0001:
9.1.2003 tarihli ve 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 4 üncü maddesinin (1) numaralı bendine Türk Medenî Kanununun ibaresinden sonra gelmek üzere Üçüncü Kısım hariç olmak üzere ibaresi eklenmiştir.
Madde 0002:
4787 sayılı Kanunun 7 nci maddesinin ikinci fıkrası yürürlükten kaldırılmıştır.
Madde 0003:
4787 sayılı Kanuna aşağıda-ki geçici madde eklenmiştir.
GEÇİCİ MADDE 2.- Bu Kanunun yürürlüğe girdiği tarihte aile mahkemelerinde görülmekte olan ve 4721 sayılı Türk Medenî Kanununun İkinci Kitabının Üçüncü Kısmında yer alan konularla ilgili dava ve işler yetkili ve görevli mahkemesine devredilir.
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
Maddeyle, Türk Medenî Kanununun İkinci Kitabının Vesayet başlıklı Üçüncü Kısmında yer alan konular, aile mahkemelerinin görev alanından çıkartılmaktadır.
Madde 0002:
Maddeyle, aile mahkemelerinin görev alanına ilişkin olarak 1 inci maddede yapılan düzenlemeye uygunluğun sağlanması amacıyla, aile mahkemelerinin vesayet ve denetim makamı olarak görev yapmalarına imkân sağlayan 4787 sayılı Kanunun 7 nci maddesinin ikinci fıkrası yürürlükten kaldırılmaktadır.
Madde 0003:
Maddeyle, Kanunun yürürlüğe girdiği tarihte aile mahkemelerinde görülmekte olan ve 4721 sayılı Türk Medenî Kanununun İkinci Kitabının Üçüncü Kısmında yer alan konularla ilgili dava ve işlerle ilgili olarak yapılacak işlemlere açıklık getirilmektedir.
Madde 0004:
Yürürlük maddesidir.
Madde 0005:
Yürütme maddesidir.
ADALET KOMİSYONUNUN KABUL ETTİĞİ METİN
AİLE MAHKEMELERİNİN KURULUŞ, GÖREV VE YARGILAMA USULLERİNE DAİR KANUNDA DEĞİŞİKLİK YAPILMASINA İLİŞKİN KANUN TASARISI
Madde 0001:
9.1.2003 tarihli ve 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 3 üncü maddesinde yer alan evli ve çocuk sahibi, otuz yaşını doldurmuş ve tercihan ibaresi, tercihan, evli ve çocuk sahibi, otuz yaşını doldurmuş ve şeklinde değiştirilmiştir.
Madde 0002:
4787 sayılı Kanunun 4 üncü maddesinin (1) numaralı bendine Türk Medenî Kanununun ibaresinden sonra gelmek üzere Üçüncü Kısım hariç olmak üzere ibaresi eklenmiştir.
Madde 0003:
Tasarının 2 nci maddesi 3 üncü madde olarak Komisyonumuzca aynen kabul edilmiştir.
Madde 0004:
Tasarının 3 üncü maddesi 4 üncü madde olarak Komisyonumuzca aynen kabul edilmiştir.
Madde 0005:
Tasarının 4 üncü maddesi 5 inci madde olarak Komisyonumuzca aynen kabul edilmiştir.
Madde 0006:
Tasarının 5 inci maddesi 6 ncı madde olarak Komisyonumuzca aynen kabul edilmiştir.
Adalet Komisyonu Raporu
T.C.
Adalet Komisyonu
Esas No	1/765
Karar No	49
08.04.2004
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca 3.3.2004 tarihinde esas komisyon olarak Komisyonumuza havale edilen Aile Mahkemelerinin Kuruluş, Görev ve Yargılama Usullerine Dair Kanunda Değişiklik Yapılmasına İlişkin Kanun Tasarısı (1/765), Komisyonumuzun 8.4.2004 tarihli 41 inci birleşiminde Adalet Bakanı Sayın Cemil Çiçek ile Adalet Bakanlığı temsilcilerinin de katılmalarıyla incelenip görüşülmüş, gerekçesi uygun görülerek maddelerine geçilmesi kabul edilmiştir
Aile Mahkemelerinde görev yapacak hâkimler için, otuz yaşın doldurulması koşulunun zorunlu olarak aranması durumunda, bir kısım bölgelerde görev yapacak hâkim tayininde sıkıntı yaşanabilecektir. Yine, aile mahkemelerinde görev yapacak hâkimlerde evlilik koşulunun zorunlu olarak aranması durumunda da, bu mahkemelerde görev yaparken boşanmış bulunan ve konusunda uzmanlaşmış olan hâkimlerin bu mahkemelerde görev yapamamaları sonucu ortaya çıkacaktır. Bu nedenlerle, maddede yer alan evli ve çocuk sahibi olma ile otuz yaşını doldurmuş bulunma şartlarını da, aile hukuku alanında lisansüstü eğitim yapmış olma gibi tercih nedeni sayma amacıyla, Aile Mahkemelerinin Kuruluş, Görev ve Yargılama Usullerine Dair Kanunun 3 üncü maddesinde yer alan evli ve çocuk sahibi, otuz yaşını doldurmuş ve tercihan ibaresini, tercihan, evli ve çocuk sahibi, otuz yaşını doldurmuş ve şeklinde değiştirmek amacıyla Tasarıya, yeni çerçeve 1 inci madde ilave edilmiştir.
Tasarının 1 inci maddesi, Tasarıya ilave edilen yeni çerçeve 1 inci maddede Kanununun tarih, sayı ve adı zikredildiğinden, Kanunun tarihi ve adı metinden çıkarılmış ve 2 nci madde olarak kabul edilmiştir.
Tasarının 2 nci maddesi 3, 3 üncü maddesi 4, 4 üncü maddesi 5, 5 inci maddesi 6 ncı madde olarak aynen kabul edilmiştir.
Raporumuz, Genel Kurulun onayına sunulmak üzere saygı ile arz olunur.
Madde 0001:
09.01.2003 tarihli ve 4787 sayılı Aile Mahkemelerinin Kuruluş, Görev ve Yargılama Usullerine Dair Kanunun 3 üncü maddesinde yer alan evli ve çocuk sahibi, otuz yaşını doldurmuş ve tercihan ibaresi, tercihan evli ve çocuk sahibi, otuz yaşını doldurmuş ve şeklinde değiştirilmiştir.
Madde 0002:
4787 sayılı Kanunun 4 üncü maddesinin (1) numaralı bendine Türk Medenî Kanununun ibaresinden sonra gelmek üzere Üçüncü Kısım hariç olmak üzere ibaresi eklenmiştir.
Madde 0003:
4787 sayılı Kanunun 7 nci maddesinin ikinci fıkrası yürürlükten kaldırılmıştır.
Madde 0004:
4787 sayılı Kanuna aşağıdaki geçici madde eklenmiştir.
GEÇİCİ MADDE 2.- Bu Kanunun yürürlüğe girdiği tarihte aile mahkemelerinde görülmekte olan ve 4721 sayılı Türk Medenî Kanununun İkinci Kitabının Üçüncü Kısmında yer alan konularla ilgili dava ve işler yetkili ve görevli mahkemesine devredilir.
Madde 0005:
Bu Kanun yayımı tarihinde yürürlüğe girer.
Madde 0006:
Bu Kanun hükümlerini Bakanlar Kurulu yürütür.
Yükleyen: yasinuzunoglu
