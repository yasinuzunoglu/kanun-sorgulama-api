3505 sayılı 213 Sayılı Vergi Usul Kanunu, 193 Sayılı Gelir Vergisi Kanunu, 5422 Sayılı Kurumlar Vergisi Kanunu, 3065 Sayılı Katma Değer Vergisi Kanunu, 6183 Sayılı Amme Alacaklarının Tahsil Usulü Hakkında Kanun, 197 Sayılı Motorlu Taşıtlar Vergisi Kanunu, 488 Sayılı Damga Vergisi Kanunu ve 492 Sayılı Harçlar Kanununda Değişiklikler Yapılması Hakkında Kanun
Yayımlandığı Resmî Gazete Tarihi: 10.12.1988
Yayımlandığı Resmî Gazete Sayısı: 20015
Kabul Tarihi	03.12.1988
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0001:
213 sayılı Vergi Usul Kanununun 4 üncü maddesinin ikinci fıkrası aşağıdaki şekilde değiştirilmiştir.
Mükelleflerin, vergi uygulaması bakımından hangi vergi dairelerine bağlı oldukları vergi kanunları ile belirlenir. Ancak, Maliye ve Gümrük Bakanlığı, gerekli gördüğü hallerde, mükelleflerin işyeri ve ikametgah adresleri ile ilçelerin idari sınırlarına bağlı kalmaksızın vergi dairelerini ve vergi dairelerinin yetki alanını belirlemeye yetkilidir.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0002:
213 sayılı Vergi Usul Kanununun 10 uncu maddesinin ikinci fıkrası aşağıdaki şekilde değiştirilmiştir.
Yukarıda yazılı olanların bu ödevleri yerine getirmemeleri yüzünden mükelleflerin veya vergi sorumlularının varlığından tamamen veya kısmen alınamayan vergi ve buna bağlı alacaklar, kanuni ödevleri yerine getirmeyenlerin varlıklarından alınır. Bu hüküm Türkiye de bulunmayan mükelleflerin Türkiye deki temsilcileri hakkında da uygulanır.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0003:
213 sayılı Vergi Usul Kanununun 227 nci maddesinin sonuna aşağıdaki fıkralar eklenmiştir.
Bu Kanuna göre kullanılan veya bu Kanunun Maliye ve Gümrük Bakanlığına verdiği yetkiye dayanılarak, kullanma mecburiyeti getirilen belgelerin, öngörülen zorunlu bilgileri taşımaması halinde bu belgeler vergi kanunları bakımından hiç düzenlenmemiş sayılır.
Maliye ve Gümrük Bakanlığı, düzenlenmesi mecburi olan belgelerde bulunması gereken zorunlu bilgileri belirlemeye ve bu belgelerden uygun gördüklerine, düzenlenme saatinin yazılması mecburiyetini getirmeye yetkilidir.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0004:
213 sayılı Vergi Usul Kanununun 352 nci maddesinin II nci derece usulsüzlüklerle ilgili 4 numaralı bendi aşağıdaki şekilde değiştirilmiştir.
4) Vergi Kanunlarında yazılı bildirmelerin zamanında yapılmamış olması (işe başlamayı bildirmek hariç).
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0005:
213 sayılı Vergi Usul Kanununun 353 üncü maddesinin 2 ve 3 numaralı bentlerinin birinci fıkralarını takiben aşağıdaki birer fıkra ile maddeye aşağıdaki 4 numaralı bent eklenmiştir.
Maliye ve Gümrük Bakanlığınca düzenlenme ve bulundurma mecburiyeti getirilen belgeleri kullanmak ve düzenlemek mecburiyetinde olanların, bu belgeleri düzenlemediklerinin, kullanmadıklarının, bulundurmadıklarının veya gerçeğe aykırı olarak düzenlediklerinin tespiti halinde her bir belge için 10.000 lira özel usulsüzlük cezası kesilir.
Maliye ve Gümrük Bakanlığınca tutulma ve günü gününe kayıt edilme mecburiyeti getirilen defterlerin günü gününe tutulmaması, işyerinde bulundurulmaması veya yetkili elemanlara ibraz edilmemesi halinde her bir tespit için 50.000 lira özel usulsüzlük cezası kesilir.
4) Bu Kanununun Mükerrer 354 üncü maddesine göre işyerleri kapatılan ve işletme hesabı esasına göre defter tutan mükelleflere; bir takvim yılı içindeki ilk uygulama için 50.000 lira, ikinci uygulama için 100.000 lira üçüncü ve daha sonraki her uygulama için ise 200.000 lira özel usulsüzlük cezası ayrıca kesilir. Bilanço usulü esasına göre defter tutan mükellefler ile serbest meslek erbabı için bu cezalar bir kat artırılarak uygulanır.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0006:
213 sayılı Vergi Usul Kanununun Mükerrer 354 üncü maddesine üçüncü fıkrayı takiben aşağıdaki fıkra eklenmiştir.
Kapatılan işyerine asılan, kapatmaya ilişkin levhanın görünmesinin engellenmesi veya başka bir levhanın veya duyurunun işyerinin herhangi bir yerine asılması halinde, uygulanmakta olan kapatma cezası; bu cezanın süresi kadar artırılarak uygulanır.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0007:
213 sayılı Vergi Usul Kanununun 358 inci maddesine aşağıdaki 4 numaralı bent eklenmiştir.
4) Maliye ve Gümrük Bakanlığınca veya defterdarlıklarca izin verilmediği halde, izin almış gibi Vergi Usul Kanunu uyarınca tutulması veya düzenlenmesi zorunlu belgeleri basanlar ve bu belgeleri kullananlar,
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0008:
213 sayılı Vergisi Usul Kanununun 359 uncu maddesinin birinci fıkrasına aşağıdaki hüküm eklenmiştir.
Ancak, hapis cezasının paraya çevrilmesine hükmolunması halinde, para cezası tutarının hesabında, hapis cezasının her bir günü için sanayi sektörü için belirlenen, yürürlükteki asgari ücretin bir aylık tutarının yarısı esas alınır.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0009:
213 sayılı Vergi Usul Kanununun 360 inci maddesine aşağıdaki fıkra eklenmiştir.
Kaçakçılığa teşebbüs nedeniyle hükmolunun hapis cezasının paraya çevrilmesine hükmolunması halinde, para cezası tutarının hesabında; hapis cezasının her bir günü için sanayi sektörü için belirlenen, yürürlükteki asgari ücretin bir aylık tutarının yarısı esas alınır.
BİRİNCİ BÖLÜM
213 Sayılı Vergi Usul Kanunu ile İlgili Değişiklikler
Madde 0010:
213 sayılı Vergi Usul Kanununa 3239 sayılı Kanunla eklenen Ek madde 11 in ikinci fıkrasının sonuna aşağıdaki hüküm ilave edilmiştir.
Uzlaşılan vergi miktarı üzerinden, bu Kanunun 112 nci maddesine göre gecikme faizi hesaplanır.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0011:
193 sayılı Gelir Vergisi Kanununun 51 inci maddesinin (II) numaralı bendinin numarası (12) olarak değiştirilmiş ve 10 numaralı bendinin sonuna aşağıdaki parantez içi hüküm ile bu bentten sonra gelmek üzere aşağıdaki 11 numaralı bent eklenmiştir.
(Yapısı itibariyle sürücüsünden başka ondört ve daha aşağı oturma yeri olan ve insan taşımaya mahsus motorlu kara taşıtları ile yolcu taşıyanlar hariç);
11) Ödeme kaydedici cihazları kullanan mükellefler;
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0012:
193 sayılı Gelir Vergisi Kanununun 90 inci maddesine aşağıdaki fıkra eklenmiştir.
Vergi Usul Kanunu hükümlerine göre ödenen gecikme faizleri, vergi matrahından ve gelir unsurlarından indirilmez.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0013:
193 sayılı Gelir Vergisi Kanununun 94 üncü maddesinin (A) fıkrasının 14 numaralı bendinden sonra gelmek üzere aşağıdaki 15 numaralı bent ile aynı fıkranın sonuna gelmek üzere aşağıdaki bent eklenmiştir.
15. Gelir Vergisi Kanununun mükerrer 39 uncu maddesine göre ticari kazançtan (kurumlar dahil) indirilen gelirler arasında yer alan;
Hazine bonosu faizlerinden,
Devlet tahvili faizlerinden,
Toplu Konut ve Kamu Ortaklığı idaresi Başkanlığınca çıkarılan ve Gelir Vergisi Kanununun 75 inci maddesinin 5 numaralı bendinde yer alan menkul kıymetlerden sağlanan iratlardan,
Bakanlar Kurulu, 15 numaralı bent hükmüne göre yapılacak vergi tevkifatı ile ilgili olarak; bankalar, özel finans kurumları, sigorta şirketleri ve diğer mükellefler için farklı oranlar tespit etmeye yetkilidir. Bu yetki, dövize, altına veya başka bir değere endeksli menkul kıymet gelirleri için farklı oranlar tespit edilmek suretiyle de kullanılabilir.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0014:
193 sayılı Gelir Vergisi Kanununun 98 inci maddesinin son fıkrası aşağıdaki şekilde değiştirilmiştir.
Zirai ürün bedelleri üzerinden tevkifat yapanlar hariç olmak üzere, çalıştırdıkları hizmet erbabı sayısı 10 ve daha az olanlar, 94 üncü maddeye göre yapacakları tevkifatla ilgili muhtasar beyannamelerini, bağlı bulundukları vergi dairesine önceden bildirmek şartıyla her ay yerine Şubat, Mayıs, Ağustos ve Kasım aylarının 20 nci günü akşamına kadar verebilirler.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0015:
193 sayılı Gelir Vergisi Kanununa aşağıdaki mükerrer 120 nci madde eklenmiştir.
Geçici vergi
MÜKERRER MADDE 120.- Gerçek usulde gelir vergisine tabi ticari kazanç sahipleri ile serbest meslek erbabı, cari vergilendirme döneminin gelir vergisine mahsup edilmek üzere, geçici vergi öderler.
Geçici vergi tutan, içinde bulunulan yılda verilen yıllık beyanname üzerinden hesaplanan gelir vergisinin, ticari ve mesleki kazanca (Bu Kanunun 42 nci maddesi kapsamına giren kazançları elde edenlerin ve noterlik görevini ifa ile mükellef olanların bu işlerden sağladıkları kazançlar hariç) isabet eden kısmının %50 sidir. Bu oranı, %100 e kadar artırmaya veya %25 e kadar indirmeye Bakanlar Kurulu yetkilidir. Geçici vergi, yıllık gelir vergisi beyannamesi ile beyan edilir ve yıllık gelir vergisi ile birlikte tarh ve tahakkuk ettirilir. Geçici verginin ilk taksiti yıllık beyannamenin verildiği Mart ayında, diğer taksitler ise her ayın 20 nci günü akşamına kadar olmak üzere 12 eşit taksitte ödenir.
Bir önceki takvim yılında tahakkuk eden geçici vergi, yıllık beyanname üzerinden hesaplanan gelir vergisinden mahsup edilir. Mahsup edilemeyen tutar, içinde bulunulan yıla ilişkin olarak ödenecek geçici vergiye, artan kısmı diğer vergi borçlarına mahsup edilir. Bu mahsuplara rağmen kalan geçici vergi tutarı, mükellefin o yıl sonuna kadar yazılı olarak talep etmesi halinde kendisine red ve iade edilir.
Yeni işe başlayan mükelleflerde, bir önceki yıl gelirleri için uygulanan ve mükellefin durumuna uyan hayat standardı temel gösterge tutarı üzerinden hesaplanan gelir vergisinin ikinci fıkrada yer alan oranla çarpılması suretiyle bulunan tutarın 1/12 si, müteakip yılın Mart ayına kadar olan ay sayısı (işe başlanılan ay hariç) ile çarpılmak suretiyle geçici vergi hesaplanır. Bu tutar, işe başlanılan ayı takip eden ayın 20 sine kadar, vergi dairesince tahakkuk fişi ile tahakkuk ettirilir; ilk taksidi aynı süre içinde, diğer taksitleri ise her ayın 20 nci günü akşamına kadar eşit taksitler halinde ödenir.
İşin bırakılması halinde, işin bırakıldığı ayı takip eden aylara ilişkin geçici vergi taksitleri ödenmez. Geçici verginin yıllık tutarı ile işin bırakıldığı aya kadar (bu ay dahil) olan tutar arasındaki fark, vergi dairesince terkin edilir.
Cari vergilendirme dönemine ilişkin ödenmemiş geçici verginin; aynı dönemde ticari ve mesleki kazançlar üzerinden tevkif yolu ile ödenen gelir vergisi (42 nci maddede belirtilen kazançlardan yapılan tevkifat hariç) kadarlık kısmı, terkin edilir. Terkin işleminin yapılabilmesi için tevkif yoluyla ödenen verginin belgelendirilmesi şarttır.
Geçici vergiye yapılacak itirazlar, geçici verginin tahsilini durdurmaz.
Geçici vergiye ilişkin usul ve esaslar Maliye ve Gümrük Bakanlığı tarafından tespit edilir.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0016:
193 sayılı Gelir Vergisi Kanununun mükerrer 123 üncü maddesine aşağıdaki fıkra eklenmiştir.
46 ncı maddede yer alan safi kazanç tutarlarının tespiti ile ilgili yetki Bakanlar Kurulunca, birinci ve ikinci derecede kalkınmada öncelikli yörelerde farklı miktarlar tespit edilmek suretiyle de kullanılabilir.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0017:
193 sayılı Gelir Vergisi Kanununa aşağıdaki geçici 31 inci madde eklenmiştir.
GEÇİCİ MADDE 31.- Yapısı itibariyle sürücüsünden başka ondört ve daha aşağı oturma yeri olan ve insan taşımaya mahsus kara taşıtları ile yolcu taşıyan mükelleflerden, bu Kanunun yürürlüğe girdiği tarihten önce mükellefiyetleri gerçek usulde tesis edilenler, 31.12.1988 tarihi itibariyle götürü usule tabi olmanın şartlarını taşıdıkları ve 31.12.1988 tarihine kadar bağlı bulundukları vergi dairesine yazılı olarak başvurdukları takdirde, 1.1.1989 tarihinden itibaren götürü usulde vergilendirilirler.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0018:
193 sayılı Gelir Vergisi Kanununa aşağıdaki geçici 32 nci madde eklenmiştir.
GEÇİCİ MADDE 32.- 01.01.1988 - 31.12.1997 tarihleri arasında, Gelir Vergisi Kanunun mükerrer 116 ncı maddesinin birinci fıkrasında yer alan temel gösterge ve hayat standardı göstergeleri dört kat artırılmak suretiyle dikkate alınır. Aynı maddenin birinci (Eki tablonun hayat standardı göstergeleri ile ilgili bölümde yer alan hükümler hariç), ikinci, üçüncü, dördüncü ve yedinci fıkraları yerine ise aşağıdaki hükümler uygulanır.
Gerçek usulde gelir vergisine tabi ticari kazanç sahipleri ile serbest meslek erbabının zarar beyanı da dahil olmak üzere, bu faaliyetlerinin her biri ile ilgili olarak beyan ettikleri kazançları, bu madde ile artırılan temel gösterge tutarlarına, hayat standardı göstergelerine göre belirlenen ilavelerin yapılması suretiyle bulunacak tutardan düşük olduğu takdirde; bu esasa göre belirlenen tutar, vergi tarhına esas gelirin hesaplanmasında ilgili kazanç tutarı olarak dikkate alınır. Ancak temel göstergeler yukarıda belirtilen her kazanç için ayrı ayrı, hayat standardı göstergeleri bir defa (aile reisi beyanları dahil) uygulanır.
Yıl içinde işe başlayan ve işi bırakan mükellefler için faaliyette bulunulan süreler gözönünde tutulur. Yıl içinde işe başlayan mükelleflerde temel gösterge tutarlarının yarısı dikkate alınır.
Bakanlar Kurulu, bu maddede yeniden tespit edilen temel gösterge tutarları ile hayat standardı gösterge tutarlarını yarısına kadar indirmeye veya on katına kadar artırmaya, kazanç ve faaliyet konuları ile birinci ve ikinci derecede kalkınmada öncelikli yörelerde farklı miktarlar tespit etmeye yetkilidir.
Hayat standardı esasının uygulanmasına ilişkin usul ve esaslar, Maliye ve Gümrük Bakanlığınca tesbit edilir.
İKİNCİ BÖLÜM
193 Sayılı Gelir Vergisi Kanunu ile İlgili Değişiklikler
Madde 0019:
193 sayılı Gelir Vergisi Kanununa aşağıdaki geçici 33 üncü madde eklenmiştir.
GEÇİCİ MADDE 33.-
1989 yılı Ocak ve Şubat aylarına ilişkin geçici vergi tutarı, gerçek usulde gelir vergisine tabi ticari kazanç sahipleri ile serbest meslek erbabının 1987 yılı gelirleri ile ilgili olarak verdikleri yıllık beyanname üzerinden hesaplanan (hayat standardı esasına göre tarhiyat yapılması halinde, bu tarhiyat esas alınır) gelir vergisinin, ticari ve mesleki kazanca isabet eden kısmının 2/12 sidir. Bu tutar, Ocak ve Şubat aylarında katma değer vergisi beyannamesi ile birlikte beyan edilerek aynı süre içinde iki eşit taksitte ödenir. 1988 yılı içinde işe başlayan mükelleflerin, 1989 yılı Ocak ve Şubat aylarına ilişkin geçici vergi tutarı, 1987 yılı gelirleri için uygulanan ve mükellefin durumuna uyan hayat standardı temel gösterge tutarı dikkate alınarak yukarıdaki esaslara göre hesaplanır.
1988 yılı Aralık ayına ilişkin olarak 1989 yılı Ocak ayında verilmesi gereken katma değer vergisi beyannamelerinde bu aya ait dahili tevkifat beyan edilmez ve ödenmez.
Ödeme kaydedici cihaz alan ikinci sınıf tacirler, ilk defa satın aldıkları cihazlar nedeniyle ve bir defaya mahsus olmak üzere, bu cihazları aldıkları tarihi takip eden aydan başlamak üzere 12 aya ilişkin geçici vergi taksitlerini ödemezler. Geçici verginin bu aylara isabet eden tutarı vergi dairesince terkin edilir. 5.11.1988 tarihinden itibaren ilk defa ödeme kaydedici cihaz satın alan ikinci sınıf tacirlerden, ödeme kaydedici cihazı 1988 Kasım ayında satın alanlar 11 ay süreyle 1988 Aralık ayında satın alanlar ise 12 ay süreyle, 1.1.1989 tarihinden itibaren geçici vergi ödemezler.
1988 ve önceki yıllara ait olup mahsubu yapılamayan dahili tevkifat tutarı, 1988 yılı gelirlerinin beyan edildiği yıllık gelir vergisi beyannamesi üzerinden hesaplanan gelir vergisinden mahsup edilir. Mahsup edilemeyen tutar 1989 yılına ilişkin olarak ödenecek geçici vergiye, artan kısmı diğer vergi borçlarına mahsup edilir. Bu mahsuplara rağmen kalan dahili tevkifat tutarı, mükellefin 1989 yılı sonunda kadar yazılı olarak talep etmesi halinde, kendisine red ve iade edilir.
Gelir Vergisi Kanununun 94 üncü maddesinin (A) fıkrasına eklenen 15 numaralı bent hükmü, mükelleflerin 1988 yılına ait olup 1989 yılında beyanı gereken matrahlarının tespitinde indirilecek gelirler hakkında da uygulanır.
ÜÇÜNCÜ BÖLÜM
5422 Sayılı Kurumlar Vergisi Kanunu ile İlgili Değişiklikler
Madde 0020:
5422 sayılı Kurumlar Vergisi Kanununun 15 inci maddesine aşağıdaki 10 numaralı bent eklenmiştir.
10. Vergi Usul Kanunu hükümlerine göre ödenen gecikme faizleri.
ÜÇÜNCÜ BÖLÜM
5422 Sayılı Kurumlar Vergisi Kanunu ile İlgili Değişiklikler
Madde 0021:
5422 sayılı Kurumlar Vergisi Kanununun mükerrer 40 inci maddesi, madde başlığı ile birlikte aşağıdaki şekilde değiştirilmiştir.
Geçici vergi
MÜKERRER MADDE 40.- Kurumlar vergisi mükellefleri, cari vergilendirme döneminin kurumlar vergisine mahsup edilmek üzere, Gelir Vergisi Kanununun mükerrer 120 nci maddesinde belirtilen esaslara göre geçici vergi öderler. Şu kadar ki, geçici verginin beyanı hakkında, bu Kanun hükümleri uygulanır.
Kurumlar vergisi mükelleflerinin ödeyecekleri geçici vergi tutarı; zarar beyan eden kurumlar dahil, Gelir Vergisi Kanununa göre birinci sınıf tacirler için uygulanan ve bir önceki yıl gelirlerinin tespitinde esas alınan hayat standardı temel gösterge tutarının, kurum ortak sayısı (eshamlı komandit şirketlerde komandite ortaklar hariç) ile çarpılması sonucu bulanacak tutara isabet eden kurumlar vergisinin %50 sinden az olamaz. Ortak sayısının 5 i aşması halinde, asgari tutarın hesabında,ortak sayısı 5 olarak dikkate alınır.
Yeni işe başlayan mükelleflerde, ilk kurumlar vergisi beyannamesi verilinceye kadar geçici vergi aranmaz.
Bakanlar Kurulu, %50 olan geçici vergi oranını %100 e kadar artırmaya veya %25'e kadar indirmeye yetkilidir.
Geçici vergiye ilişkin usul ve esaslar Maliye ve Gümrük Bakanlığı tarafından tespit edilir.
ÜÇÜNCÜ BÖLÜM
5422 Sayılı Kurumlar Vergisi Kanunu ile İlgili Değişiklikler
Madde 0022:
5422 sayılı Kurumlar Vergisi Kanununa aşağıdaki geçici 17 nci madde eklenmiştir.
GEÇİCİ MADDE 17.-
1989 yılı içinde verilecek beyanname dönemine kadar geçen ayların her biri için, 1987 yılına ait olup 1988 yılında beyan edilen kurum kazancı üzerinden hesaplanan kurumlar vergisinin 1/12 si geçici vergi olarak hesaplanır. Bu tutar, 1989 yılı kurum kazancı üzerinden hesaplanan vergiden mahsup edilmek üzere, eşit taksitler halinde ve her ay katma değer vergisi beyannamesi ile beyan edilerek aynı süre içinde ödenir.
Ancak, kurumlar vergisi mükelleflerinin bu suretle her bir ay için ödeyecekleri geçici vergi tutarı, Gelir Vergisi Kanununa göre birinci sınıf tacirlerin 1987 yılı gelirlerinin hayat standardı esasına göre tespitinde esas alınan temel gösterge tutarının, kurum ortak sayısı (eshamlı komandit şirketlerde komandite ortaklar hariç) ile çarpılması sonucu bulunacak tutara isabet eden kurumlar vergisinin 1/12 sinden az olamaz. Ortak sayısının 5 i aşması halinde, asgari tutarın hesabında, ortak sayısı 5 olarak dikkate alınır.
1988 yılı Aralık ayına ilişkin olarak 1989 yılı Ocak ayında verilmesi gereken katma değer vergisi beyannamelerinde bu aya ait dahili tevkifat beyan edilmez ve ödenmez.
1988 ve önceki yıllara ait olup mahsubu yapılamayan dahili tevkifat tutarı, 1988 yılı kurum kazananın beyan edildiği kurumlar vergisi beyannamesi üzerinden hesaplanan kurumlar vergisinden mahsup edilir. Mahsup edilemeyen tutar 1989 yılına ilişkin olarak ödenecek geçici vergiye, artan kısmı diğer vergi borçlarına mahsup edilir. Bu mahsuplara rağmen kalan dahili tevkifat tutarı, mükellefin 1989 yılı sonuna kadar yazılı olarak talep etmesi halinde; kendisine red ve iade edilir.
Bakanlar Kurulu, Kurumlar Vergisi Kanununun 8 inci maddesinin 6 ve 7 numaralı bentlerinde yer alan yetkilerini, 01.01.1988 - 31.12.1997 tarihleri arasında asgari ihracat miktarlarını kendi içinde dilimlere ayırmak ve bu dilimlerin her biri için farklı istisna oranları tespit etmek suretiyle de kullanabilir.
DÖRDÜNCÜ BÖLÜM
3065 Sayılı Kalma Değer Vergisi Kanunu ile İlgili Değişiklik
Madde 0023:
3065 sayılı Katma Değer Vergisi Kanununun 3316 sayılı Kanunla değişik 28 inci maddesi aşağıdaki şekilde değiştirilmiştir.
Oran
MADDE 28.- Katma değer vergisi oranı, vergiye tabi her bir işlem için %10 dur. Bakanlar Kurulu bu oranı, dört katına kadar artırmaya, %1'e kadar indirmeye, bu oranlar dahilinde muhtelif mal ve hizmetler ile bazı malların perakende safhası için farklı vergi oranları tespit etmeye yetkilidir.
BEŞİNCİ BÖLÜM
6183 Sayılı Amme Alacaklarının Tahsil Usulü Hakkında Kanun ile İlgili Değişiklikler
Madde 0024:
6183 sayılı Amme Alacaklarının Tahsil Usulü Hakkında Kanunun 51 inci maddesinin 3 üncü fıkrası aşağıdaki şekilde değiştirilmiştir.
İçinde bulunulan yıl sonuna kadar ödenmemiş olan gecikme zammı ile gecikme faizi, müteakip yılın başından itibaren, doğmalarına neden olan amme alacağı gibi addolunur ve bu amme alacağı, tebliğ edilmeksizin tahakkuk eder. Tahakkuk eden bu amme alacağına, üzerinden hesaplandıkları amme alacağı aslına uygulanan yukarıdaki hükümler aynen uygulanır. Ceza mahiyetinde olan diğer amme alacaklarına ise gecikme zammı tatbik edilmez.
BEŞİNCİ BÖLÜM
6183 Sayılı Amme Alacaklarının Tahsil Usulü Hakkında Kanun ile İlgili Değişiklikler
Madde 0025:
6138 sayılı Amme Alacaklarının Tahsil Usulü Hakkında Kanunun 106 ncı maddesinin birinci fıkrası aşağıdaki şekilde değiştirilmiş ve bu fıkrayı takiben aşağıdaki fıkra eklenmiştir.
Yapılacak takip sonunda tahsili imkansız veya tahsili için yapılacak giderlerin alacaktan fazla bulunduğu anlaşılan 50.000 liraya kadar (50.000 lira dahil) amme alacakları, amme idarelerinden terkin yetkisini haiz olanlar tarafından tahsil zamanaşımı süresi beklenilmeksizin terkin olunabilir.
Maliye ve Gümrük Bakanı, yukarıdaki fıkra hükmüne göre terkin edilecek amme alacağının miktarını belirlemeye yetkilidir.
ALTINCI BÖLÜM
197 Sayılı Motorlu Taşıtlar Vergisi Kanunu ile İlgili Değişiklikler
Madde 0026:
197 sayılı Motorlu Taşıtlar Vergisi Kanununun 9 uncu maddesi aşağıdaki şekilde değiştirilmiştir.
Verginin tarh, tebliğ ve ödenmesi
Madde 9.- Motorlu taşıtlar vergisi, taşıtların kayıt ve tescilinin yapıldığı yerin vergi dairesi tarafından her yıl Ocak ayının başında yıllık olarak tahakkuk ettirilmiş sayılır. Şu kadar ki, yıl içinde bu Kanunun 10 uncu ve 11 inci maddeleri gereğince, vergi miktarlarında bir değişiklik olması halinde, bu değişikliğe göre ödenecek vergi; değişiklik, takvim yılının ilk altı ayında yapılmış ise takip eden son altı aylık dönemin başında, son altı ayında yapılmış ise takip eden takvim yılı başında tahakkuk ettirilmiş sayılır.
Tahakkuk ettirilen vergi, ayrıca mükellefe tebliğ olunmaz ve vergi tahakkuk ettirilen günde tebliğ edilmiş sayılır.
Maliye ve Gümrük Bakanlığı, taşıtların kayıt ve tescilinin yapıldığı yerle sınırlı olmaksızın, motorlu taşıtlar vergisinin tarh, tahakkuk ve tahsil işlemlerini yürütecek vergi dairesini tespit etmeye yetkilidir.
Motorlu taşıtlar vergisi her yıl Ocak ve Temmuz aylarında iki eşit taksitte ödenir. Takvim yılının ilk altı ayında, taşıtın bünyesinde bir değişiklik olması veya verginin artırılması veya azaltılması halinde ikinci taksit, yeni duruma göre ödenir.
(I) ve (II) sayılı tarifelerde yazılı motorlu kara taşıtları için vergi, taşıt pulu alınması suretiyle ödenir.
Ödenen bu vergiye ait taşıt pulu, taşıtın ön camına içinden yapıştırılarak bir yıl süre ile muhafaza edilir. Zayi edilen taşıt pulları zayiin tevsiki kaydıyla yenilenir.
Taşıt pulları, Maliye ve Gümrük Bakanlığı tarafından bastırılır. Taşıt pullarının şekli, muhtevası, satışı ve dağıtımı ile verilecek satış aidatına ait hususlar ve tevsike ilişkin usul ve esaslar Maliye ve Gümrük Bakanlığı tarafından belirlenir.
(III) ve (IV) sayılı tarifelerde yazılı taşıtlar için vergi, taşıtların kayıt ve tescilinin yapıldığı yerin vergi dairesine ödenir.
(I), (II) (III) ve (IV) sayılı tarifelerde yazılı taşıtların, yıl içinde ilk defa kayıt ve tescillerinin yapılması halinde vergi, yıllık olarak tahakkuk eder. Tahakkuk eden verginin taksit süresi geçmiş olan kısmı kayıt ve tescilin yapıldığı tarihten itibaren bir ay içinde ödenir. Şu kadar ki, ilk altı aylık dönem geçtikten sonra yapılacak kayıt ve tescil işlemlerinde sadece ikinci altı aylık döneme ilişkin vergi tahakkuk eder ve ödenir.
Devir ve temlik sebebiyle Ocak ve Temmuz ayları içinde yapılacak kayıt ve tescil değişikliğinde vergi, bu değişikliğin yapılmasından önce ödenir.
ALTINCI BÖLÜM
197 Sayılı Motorlu Taşıtlar Vergisi Kanunu ile İlgili Değişiklikler
Madde 0027:
197 sayılı Motorlu Taşıtlar Vergisi Kanununun 10 uncu maddesi aşağıdaki şekilde değiştirilmiştir.
Yetki
Madde 10.- Bakanlar Kurulu, bu Kanunun 5 ve 6 ncı maddelerinde yer alan (I), (II), (III) ve (IV) sayılı tarifelerdeki vergi miktarlarını, tarifeler ve tarifeler içinde yer alan, taşıtların yaşları, cinsleri, net ağırlıkları, istiap hadleri, motor gücü birimleri (BG) ve azami kalkış ağırlıkları gibi unsurlar itibariyle kısmen, ayrı ayrı veya birlikte 10 (on) katına kadar artırmaya ve Kanunda yazılı miktarlardan az, bu miktarların 10 (on) katından çok olmamak kaydıyla yeni vergi miktarları tespit etmeye yetkilidir. Bu yetkiler taksit dönemleri itibariyle de kullanılabilir.
ALTINCI BÖLÜM
197 Sayılı Motorlu Taşıtlar Vergisi Kanunu ile İlgili Değişiklikler
Madde 0028:
197 sayılı Motorlu Taşıtlar Vergisi Kanununun 11 inci maddesi aşağıdaki şekilde değiştirilmiştir.
Vergiye müesser değişiklikler
Madde 11.- Yıl içinde taşıtın vergilendirilmesine esas olan model yılı, cinsi, net ağırlığı, istiap haddi, motor gücü birimi (BG) ve azami kalkış ağırlığı gibi unsurlarından herhangi birisinde, verginin artırılması veya azaltılmasını gerektiren bir değişiklik olduğu takdirde bu değişiklik, takvim yılının ilk altı ayında yapılmış ise takip eden son altı aylık dönemin başından, son altı ayında yapılmış ise takip eden takvim yılı başından itibaren dikkate alınır ve vergi, yeni duruma göre ödenir.
Takvim yılından daha yeni model taşıtların vergilendirilmesinde, içinde bulunulan takvim yılının modeli esas alınır.
YEDİNCİ BÖLÜM
488 Sayılı Damga Vergisi Kanunu ile İlgili Değişiklikler
Madde 0029:
488 sayılı Damga Vergisi Kanununun 22 nci maddesinin (b) fıkrasının (bb) bendi ile (c) fıkrası aşağıdaki şekilde değiştirilmiştir.
bb) Müsaadenin devamlı olarak ve belirli kağıtlara şamil olmak üzere verilmesi halinde, bir ay zarfında düzenlenecek Kağıtların vergisi, ertesi ayın yirminci günü akşamına kadar vergi dairesine bir beyanname ile bildirilir ve aynı süre içinde,
c) Maliye ve Gümrük Bakanlığının göstereceği lüzum üzerine, makbuz verilmesi şekliyle ödeme yapılması hallerinde, bir ay zarfında düzenlenecek kağıtların vergisi, ertesi ayın yirminci günü akşamına kadar vergi dairesine bir beyanname ile bildirilir ve aynı süre içinde,
YEDİNCİ BÖLÜM
488 Sayılı Damga Vergisi Kanunu ile İlgili Değişiklikler
Madde 0030:
488 sayılı Damga Vergisi Kanununun 3239 sayılı Kanunla eklenen mükerrer 30 uncu maddesinin birinci fıkrasında yer alan on katına kadar ibaresi yirmi katına kadar şeklinde, on katından çok olmamak ibaresi yirmi katından çok olmamak şeklinde değiştirilmiştir.
SEKİZİNCİ BÖLÜM
492 Sayılı Harçlar Kanunu ile İlgili Değişiklikler
Madde 0031:
492 sayılı Harçlar Kanununun 3239 sayılı Kanunla eklenen mükerrer 138 inci maddesindeki on katından çok olmamak kaydıyla ibaresi yirmi katından çok olmamak kaydıyla peklinde değiştirilmiştir.
SEKİZİNCİ BÖLÜM
492 Sayılı Harçlar Kanunu ile İlgili Değişiklikler
Madde 0032:
492 sayılı Harçlar Kanununa bağlı (7) sayılı tarifenin II-Liman işlemleri bölümünün sonuna 7 nci fıkradan sonra gelmek üzere aşağıdaki 8 inci fıkra eklenmiştir.
8. Gemi sörvey belgeleri:
Yolcu gemisi emniyet belgesi, yük gemisi teçhizat ve inşa emniyet belgesi, uluslararası yüklenme sınırı belgesi, yük gemisi telsiz-telefon emniyet belgesi, telsiz-telgraf emniyet belgesi, (Her bir belge için ayrı ayrı olmak üzere)
En az 2.000 lira maktu harca ilave olarak beher rüsum tonilatosundan (10TL)
Her belgenin harç tutarı 25.000 liradan çok olamaz.
Muafiyet belgesi (5.000TL)
(Yukarıdaki bölümde yazılı belgelerin konsolosluklarca yapılacak temdidi işleminden de aynı miktarda harç alınır.
SEKİZİNCİ BÖLÜM
492 Sayılı Harçlar Kanunu ile İlgili Değişiklikler
Madde 0033:
492 sayılı Harçlar Kanununa bağlı (8) sayılı tarifenin sonuna aşağıdaki X-Gümrük Kanunu hükümlerine göre verilen ruhsatname harçları bölümü eklenmiştir.
X- Gümrük Kanunu hükümlerine göre verilen ruhsatname harçları:
Genel antrepo izin belgeleri:
Genel antrepo işletmeciliği izin belgelerinden:
Açma (3.000.000 TL)
İşletme (Her yıl için) (1.000.000 TL)
Yurt içi gümrük hattı dışı eşya satış mağazası izin belgelerinden:
Açma (2.000.000 TL)
İşletme (Her yıl için) (1.000.000 TL.)
Giriş-çıkış kapılarında gümrük hattı dışı eşya satış mağazası izin belgelerinden:
Açma (2.000.000 TL)
İşletme (Her yıl için) (1.000.000 TL.)
İşletme (Her yıl için) (1.000.000 TL)
Yat limanlarında gümrük hattı dışı eşya satış mağazası izin belgelerinden:
Açma (2.000.000 TL)
İşletme (Her yıl için) (1.000.000 TL.)
Uluslararası faaliyetlerin gerektirdiği yerlerde gümrük hattı dışı eşya satış mağazası açma izin belgelerinden (500.000 TL.)
Gümrük hattı dışı eşya satış mağazalarına ait depo açma izin belgelerinden (500.000 TL)
Özel antrepo izin belgeleri:
Özel antrepo işletmeciliği izin belgelerinden:
Açma (3.000.000 TL.)
İşletme (Her yıl için) (1.000.000 TL)
Eşya sahibine ait özel antrepo izin belgelerinden:
Açma (1.500.000 TL)
İşletme (Her yıl için) (750.000 TL)
Fiktif antrepo izin belgelerinden:
Açma (1.500.000 TL)
İşletme (Her yıl için) (750.000 TL)
Sundurma izin belgeleri:
Sundurma işletmeciliği izin belgelerinden:
Açma (3.000.000 TL)
İşletme (Her yıl için) (1.000.000 TL)
Eşya sahibine ait sundurma izin belgelerinden:
Açma (1.500.000 TL)
İşletme (Her yıl için) (750.000 TL.)
DOKUZUNCU BÖLÜM
Kaldırılan Hükümler
Madde 0034:
213 sayılı Vergi Usul Kanununun 358 inci maddesinin 2 numaralı bendi,
193 sayılı Gelir Vergisi Kanununun 94 üncü maddesinin (B) fıkrası ile mükerrer 116 ncı maddesinin yedinci fıkrası,
3100 sayılı Katma Değer Vergisi Mükelleflerinin Ödeme Kaydedici Cihazları Kullanmaları Mecburiyeti Hakkında Kanunun 7 nci maddesinin 2 nci fıkrası
Yürürlükten kaldırılmıştır.
DOKUZUNCU BÖLÜM
Kaldırılan Hükümler
Geçici Madde 0001:
Bu Kanunun yürürlüğe girdiği tarihe kadar (bu tarih dahil) her bir vergi türü, vergilendirme dönemi ve vergi dairesi itibariyle miktarı 500.000 lirayı aşmayan ve vadesi geldiği halde ödenmemiş olan vergiler ile bu tarih itibariyle ihtilaflı hale getirilmiş ya da dava açma süresi henüz geçmemiş olan ve miktarı 500.000 lirayı aşmayan vergilerin %30 fazlasıyla ve ihtilaf yaratmamak, yaratılmış ihtilaftan vazgeçmek kaydıyla 31.12.1988 tarihi sonuna kadar ödenmesi halinde, ödenen bu vergilere isabet eden gecikme zammı, gecikme faizi ve vergi cezalarının tahsilinden vazgeçilir.
Bu Kanunun yürürlüğe girdiği tarihten önce her bir vergi türü, vergilendirme dönemi ve vergi dairesi itibariyle asılları kısmen veya tamamen ödenmiş bulunan vergilere ait olan ve her vergi türü itibariyle miktarı 500.000 lirayı aşmayan gecikme zammı, gecikme faizi ve vergi cezalarının %30 unun 31.12.1988 tarihi sonuna kadar ödenmesi halinde, kalan %70 inin tahsilinden vazgeçilir.
Bu maddenin uygulanmasına ait usul ve esaslar Maliye ve Gümrük Bakanlığınca belirlenir.
DOKUZUNCU BÖLÜM
Kaldırılan Hükümler
Geçici Madde 0002:
ihracat,
ihracat teşvik belgesine bağlanan döviz kazandırıcı faaliyetlerle bu belge kapsamındaki ithalat,
İhracat veya döviz kazandırma taahhüdünde bulunulan ve yatırım teşvik belgesine bağlanmış yatırımlar için alınan yatırım kredileri ile bu belge kapsamındaki şirket kuruluşu ve sermayenin artırımı, gayrimenkullerin ve irtifak haklarının ayni sermaye olarak konulması halinde bunların şirket adına tapuya tescili,
işlemleri ve bu işlemlerle ilgili olarak düzenlenen kağıtlar, 31.12.2003 (1) tarihine kadar 488 sayılı Kanuna göre damga vergisinden ve 492 sayılı Kanuna göre harçlardan istisna edilir.
Kredilerin amaç dışı kullanılması, taahhüt edilen ihracatın gerçekleştirilmemesi veya teşvik belgesindeki şartların yerine getirilmemesi halinde, alınmayan damga vergileri ve harçlar ihracatçı veya yatırımcı kişi veya kuruluşlardan, 213 sayılı Vergi Usul Kanunu hükümlerine göre ceza ve gecikme faizi ile birlikte geri alınır.
Yukarıda belirtilen hususlarda damga vergisi ve harç istisnası uygulamak suretiyle işlem yapan kuruluşlar, istisnaya konu işlemin mahiyeti ile alınmayan vergi ve harcın miktarını, işlemin yapıldığı tarihi takip eden 30 gün içinde ilgililerin gelir veya kurumlar vergisi bakımından bağlı bulunduğu vergi dairesine bildirmeye mecburdurlar.
İhracat taahhüdünün gerçekleşmediğinin veya teşvik şartlarına uyulmadığının tespit edildiği tarihi takip eden 30 gün içinde, bu durumu vergi dairesine bildirmeyen bankalar ile yukarıdaki fıkra gereğince bildirimde bulunmayan kuruluşlar, damga vergisi, harç, ceza ve gecikme faizinin ödenmesinden ilgililerle birlikte müteselsilen sorumludurlar.
Bu maddenin uygulanması bakımından, döviz kazandırıcı faaliyetlerin neler olduğu ve bu maddenin uygulanmasına ilişkin usul ve esaslar, Devlet Planlama Teşkilatı Müsteşarlığının bağlı bulunduğu Devlet Bakanı ile Maliye Gümrük Bakanı tarafından birlikte tespit edilir.
(1) (29.07.1998 tarih ve 23417 sayılı Resmi Gazete de yayımlanan 4389 sayılı Kanunun 81/K maddesiyle değişen şekli.)
DOKUZUNCU BÖLÜM
Kaldırılan Hükümler
Geçici Madde 0003:
3065 sayılı Katma Değer Vergisi Kanununa aşağıdaki geçici 9 uncu madde eklenmiştir.
Geçici Madde 9.- Sadece 150 m2 yi aşmayan konutlar için yapılan inşaat taahhüt işlerine münhasır olmak üzere, Kanunla kurulmuş sosyal güvenlik kuruluşları ile belediyelere yapılan inşaat taahhüt işleri 31.12.1992 tarihine kadar katma değer vergisinden müstesnadır.
DOKUZUNCU BÖLÜM
Kaldırılan Hükümler
Madde 0035: Yürürlük
Bu Kanunun;
2, 5, 6, 8, 9, 11, 13, 14, 15, 19, 21, 22, 23, 26, 28, 29, 32, 33, 34 ve geçici 2 nci maddeleri 01.01.1989 tarihinden geçerli olmak üzere yayımı tarihinde,
Bakanlar Kuruluna ve Maliye ve Gümrük Bakanlığına yetki veren hükümleri ile diğer maddeleri yayımı tarihinde,
Yürürlüğe girer
DOKUZUNCU BÖLÜM
Kaldırılan Hükümler
Madde 0036: Yürütme
Bu Kanun hükümlerini Maliye ve Gümrük Bakanı yürütür.
Yükleyen: yasinuzunoglu
