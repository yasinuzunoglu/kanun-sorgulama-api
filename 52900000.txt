5290 sayılı Bazı Kanunlarda Değişiklik Yapılması Hakkında Kanun
Yayımlandığı Resmî Gazete Tarihi: 18.02.2005
Yayımlandığı Resmî Gazete Sayısı: 25731
Kabul Tarihi	03.02.2005
TÜRKİYE BÜYÜK MİLLET MECLİSİ BAŞKANLIĞINA
Hazırlamış olduğumuz Bazı Kanunlarda Değişiklik Yapılması Hakkında Kanun Teklifi ile genel ve madde gerekçeleri ekte sunulmuştur.
Gereğini arz ederiz.
Soner Aksoy	Ahmet Rıza Acar	Tacidar Seyhan
Kütahya	Aydın	Adana
Fatma Şahin	Hasan Ali Çelik	Fahri Çakır
Gaziantep	Sakarya	Düzce
Hasan Angı	Yekta Haydaroğlu	Mehmet Özlek
Konya	Van	Şanlıurfa
İsmail Katmerci	Ahmet Büyükakkaşlar
İzmir	Konya
GENEL GEREKÇE
18.5.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 83 üncü maddesinin 2 nci fıkrasında oda ve borsa organlarına aday olabilmek için aranan nitelikler bu fıkranın (d) bendinde de hangi fiillerden hükümlü olanların organlara seçilemeyeceği belirlenmiştir. Bu hükme göre, görevi kötüye kullanma suçundan altı aydan az süreyle hapis cezası veya para cezasına mahkum edilmiş olanlar, oda ve borsa organlarına seçilememektedir. Halbuki, 657 sayılı Devlet Memurları Kanununun 48 inci maddesine göre görevi kötüye kullanma suçundan dolayı altı aya kadar hapis cezası alanlar, Devlet memuru olabilmektedirler. Her iki Kanun arasında paralellik sağlamak amacıyla (d) bendinde değişiklik ihtiyacı doğmuştur. Diğer yandan aynı maddenin 6 ncı fıkrası ile getirilen düzenlemede, oda ve borsa seçimlerinde oy kullanacak şirket üst düzey yönetici ve temsilcilerinin ahzukabza yetkili olması ve şirket yetkililerinin temsil yetkilerinin seçimlerden en az altı ay öncesini kapsaması öngörülmüştür. Ancak, oda ve borsa organ seçimleri Mart 2005 tarihinde yapılacağından altı aylık sürede ahzukabza yetkili temsilci seçme imkanı şirketler yönünden bulunmamaktadır. Bu nedenle, öngörülen ahzukabza ilişkin hükmün Mart 2005 tarihinde yapılacak seçimlerde uygulanması, seçimlere katılım düşük olmasına ve dolayısıyla çeşitli tartışmalara yol açacaktır.
Bilindiği üzere, 4572 sayılı Tarım Satış Kooperatif ve Birlikleri Hakkında Kanun 16.6.2000 tarihinde yürürlüğe girmiştir. Anılan Kanunun 1 inci maddesinde, tarım satış kooperatif ve birliklerinin yeniden yapılanması için yasal bir çerçeve oluşturarak bu kuruluşları etkin ve sürdürülebilir bir şekilde özerk ve mali yönden bağımsız kılmak Kanunun amaçları arasında sayılmış; Geçici 1/D maddesinde, kooperatif ve birliklerin yeniden yapılandırılması, ekonomik etkinlik ve verimlilik ilkeleri çerçevesinde faaliyetlerini sürdürebilir bir yapıya kavuşturulabilmesi ve bu amaçla alınması gereken tedbirlerin belirlenmesi konularında çalışma, inceleme ve önerilerde bulunmak üzere Yeniden Yapılandırma Kurulunun oluşturulacağı hüküm altına alınmış ve Kurulun görev süresi kurul üyelerinin atanmalarına ilişkin Bakanlar Kurulu Kararının Resmî Gazetede yayımlandığı tarihten itibaren en çok dört yıl olarak belirlenmiştir. Yeniden Yapılandırma Kurulunun görev süresi 6.1.2005 tarihinde dolacak olup, bütçesi İkrazdan karşılanan kooperatif ve birliklere ilişkin yeniden yapılandırma faaliyetlerine ise devam olunacaktır. İkraz Anlaşmasının 4572 sayılı Kanundan bir yıl sonra yürürlüğe girmesi, ayrıca kredinin kapanış tarihinin bir yıl ertelenecek olması kooperatif ve birliklere ilişkin yeniden yapılandırma sürecini yürüten Yeniden Yapılandırma Kurulunun görev süresi ile kredinin kapanış tarihinin birbirinden farklı olması sebebiyle, Kurulun görev süresini düzenleyen söz konusu fıkranın madde metninden çıkartılması ihtiyacı doğmuştur.
Sanayi ve Ticaret Bakanlığınca hazırlanan Esnaf ve Sanatkârlar Meslek Kuruluşları Kanunu Tasarısı ile esnaf ve sanatkârlar odalarının, esnaf ve sanatkârlar odaları birliklerinin ve esnaf ve sanatkârlar federasyonlarının, meriyetteki 507 sayılı Esnaf ve Sanatkârlar Kanununa göre 2005 yılında yapacakları olağan genel kurulları ve seçimlerinin bir yıl süreyle ertelenmesi ile bu kuruluşların genel kurul ve seçimlerinin 2006 yılında yapılması hüküm altına alınmıştır. Bu Tasarının Kanunlaşmasına bağlı olarak seçimlerin ertelenmesi ihtiyacı hasıl olmuştur.
MADDE GEREKÇELERİ
Madde - 1.
18.5.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 83 üncü maddesinin 2 nci fıkrasında oda ve borsa organlarına aday olabilmek için aranan nitelikler ve bu fıkranın (d) bendinde de hangi fiillerden hükümlü olanların organlara seçilemeyeceği belirlenmiştir. Bu hükme göre, görevi kötüye kullanma suçundan altı aydan az süreyle hapis cezası veya para cezasına mahkum edilmiş olanlar, oda ve borsa organlarına seçilememektedir. Halbuki, 657 sayılı Devlet Memurları Kanununun 48 inci maddesine göre görevi kötüye kullanma suçundan dolayı altı aya kadar hapis cezası alanlar, Devlet memuru olabilmektedirler. Her iki Kanun arasında paralellik sağlamak amacıyla (d) bendinde değişiklik ihtiyacı doğmuştur. Yapılan değişiklik ile bir yandan 657 sayılı Devlet Memurları Kanunu ile paralellik sağlanırken, diğer yandan da anılan suçtan dolayı altı aydan az süreli hapis cezası almış olanların oda ve borsa organlarına seçilmelerine imkan tanınmıştır.
Madde - 2.
Bu madde ile, 5174 sayılı Kanunun 83 üncü maddesinin 6 ncı fıkrası ile getirilen düzenlemede, oda ve borsa seçimlerinde oy kullanacak şirket üst düzey yönetici ve temsilcilerinin ahzukabza yetkili olması ve şirket yetkililerinin temsil yetkilerinin seçimlerden en az altı ay öncesini kapsaması öngörülmüştür. Ancak, oda ve borsa organ seçimleri Mart 2005 tarihinde yapılacağından altı aylık süre 31.8.2004 tarihinde sona ermiştir. 5174 sayılı Kanun 1.6.2004 tarihinde yürürlüğe girmiş olup, 1 Haziran ve 31 Ağustos tarihleri arasındaki kısa sürede tüm şirketlerin durumlarını 83 üncü maddenin 6 ncı fıkrasındaki altı aylık süreye uygun hale getirmeleri mümkün olmadığından bu uygulamanın birçok şirket yönünden hak kaybına neden olacağı dikkate alınarak, 83 üncü maddenin 6 ncı fıkrası ve bu fıkrada öngörülen ahzukabza ilişkin hükmün Mart 2005 tarihinde yapılacak seçimlerde uygulanmaması amacıyla bu değişiklik önerilmektedir.
Madde - 3.
4572 sayılı Tarım Satış Kooperatif ve Birlikleri Hakkında Kanun 16.6.2000 tarihinde yürürlüğe girmiştir. Anılan Kanunun 1 inci maddesinde, tarım satış kooperatif ve birliklerinin yeniden yapılanması için yasal bir çerçeve oluşturarak bu kuruluşları etkin ve sürdürülebilir bir şekilde özerk ve mali yönden bağımsız kılmak Kanunun amaçları arasında sayılmış; Geçici I/D maddesinde, kooperatif ve birliklerin yeniden yapılandırılması, ekonomik etkinlik ve verimlilik ilkeleri çerçevesinde faaliyetlerini sürdürebilir bir yapıya kavuşturulabilmesi ve bu amaçla alınması gereken tedbirlerin belirlenmesi konularında çalışma, inceleme ve önerilerde bulunmak üzere Yeniden Yapılandırma Kurulunun oluşturulacağı hüküm altına alınmış ve Kurulun görev süresi kurul üyelerinin atanmalarına ilişkin Bakanlar Kurulu Kararının Resmî Gazetede yayımlandığı tarihten itibaren en çok dört yıl olarak belirlenmiştir.
Kooperatif ve birliklerin yeniden yapılandırılması bileşenini de içeren Tarım Reformu Uygulama Projesi faaliyetlerinin finansmanı için Dünya Bankasından sağlanan krediye ilişkin 4631-TU sayılı İkraz Anlaşması ise 13.7.2001 tarihinde yürürlüğe girmiştir. Ayrıca, Anlaşmanın 2 nci maddesinde, kredinin kapanış tarihi 31.12.2005 olarak belirlenmiş olup bu tarihin uzatılması, buna bağlı olarak kooperatif ve birliklere ilişkin yeniden yapılandırma sürecinin de uzaması söz konusudur.
4572 sayılı Kanunun anılan hükmü çerçevesinde Yeniden Yapılandırma Kurulunun görev süresi 6.1.2005 tarihinde dolacak olup, bütçesi İkrazdan karşılanan kooperatif ve birliklere ilişkin yeniden yapılandırma faaliyetlerine ise devam olunacaktır.
İkraz Anlaşmasının 4572 sayılı Kanundan bir yıl sonra yürürlüğe girmesi, ayrıca kredinin kapanış tarihinin bir yıl ertelenecek olması kooperatif ve birliklere ilişkin yeniden yapılandırma sürecini yürüten Yeniden Yapılandırma Kurulunun görev süresi ile kredinin kapanış tarihinin birbirinden farklı olmasına sebebiyet vermiş; bu bağlamda, Kurulun görev süresini düzenleyen söz konusu fıkranın madde metninden çıkartılması ihtiyacı hasıl olmuştur.
Madde - 4.
Bu madde ile Sanayi ve Ticaret Bakanlığı tarafından hazırlanan Esnaf ve Sanatkârlar Meslek Kuruluşları Kanunu Tasarısı ile esnaf ve sanatkârlar odalarının, esnaf ve sanatkârlar odaları birliklerinin ve esnaf ve sanatkârlar federasyonlarının, meriyetteki 507 sayılı Esnaf ve Sanatkârlar Kanununa göre 2005 yılında yapacakları olağan genel kurulları ve seçimlerinin bir yıl süreyle ertelenmesi ile bu kuruluşların genel kurul ve seçimlerinin 2006 yılında yapılması ve bu kuruluşların genel kurullarının Esnaf ve Sanatkâr Veri Tabanından alınacak katılımcılar listesine göre hâkim huzurunda demokratik ve şeffaf bir seçimin gerçekleşmesi düzenlendiğinden bir yıl süreyle seçimlerin ertelenmesi düzenlenmiştir.
Madde - 5.
Yürürlük maddesidir.
Madde - 6.
Yürütme maddesidir.
TÜRKİYE BÜYÜK MİLLET MECLİSİ BAŞKANLIĞINA
5174 sayılı Türkiye Odalar ve Borsalar Birliği ile Odalar ve Borsalar Kanununun 81 inci maddesinin son fıkrasının yürürlükten kaldırılması hakkında, kanun teklifimiz ekte sunulmuştur.
Gereğini arz ederiz. Saygılarımızla.
Hasan Ören	Erdal Karademir	Hüseyin Ekmekcioğlu
Manisa	İzmir	Antalya
Ahmet Ersin	Haşim Oral	İsmail Değerli
İzmir	Denizli	Ankara
Muharrem Kılıç	Uğur Aksöz	N. Gaye Erbatur
Malatya	Adana	Adana
Muharrem İnce	Feridun Baloğlu	Canan Arıtman
Yalova	Antalya	İzmir
Şefik Zengin	Erol Tınastepe	Tuncay Ercenk
Mersin	Erzincan	Antalya
Osman Özcan	Nurettin Sözen	Ali Arslan
Antalya	Sivas	Muğla
GEREKÇE
Halen yürürlükte olan 5174 sayılı, Türkiye Odalar ve Borsalar Birliği ile Odalar ve Borsalar Kanununun 81 inci maddesinin son fıkrası, (Milletvekili, Belediye Başkanı, Belediye Meclis üyesi ve İl Genel Meclisi üyesi seçilenler ile siyasî parti organlarında görevli olanların, oda, borsa ve birlik organlarındaki görevleri kendiliğinden sona erer.) hükmünü içermektedir.
Böylece oda, borsa ve birlik organlarında görev yapanların, seçilme ve siyasî parti organlarında görev almaları dolaylı olarak engellenmiştir. Oysa, oda, borsa ve birlik organlarında görev yaparken, aynı zamanda siyasî parti organlarında da görev yapmak ve seçilme hakkını kullanmak, birbirleriyle çelişmez.
Kaldı ki, kimlerin seçilme ve siyasî parti organlarında görev yapma hakkına sahip olmadıkları, Anayasa, seçim yasaları ve siyasî partiler yasasında açıkça belirtilmiştir. Dolayısıyla, 5174 sayılı yasanın 81. maddesinin son fıkrası, siyaset yapma, siyasî parti organlarında görev alma ve seçilme haklarına, dolaylı da olsa, yeni kısıtlamalar getirmektedir. Oysa, Anayasada belirtilenler dışında, tüm vatandaşlarımızın, siyaset yapma, seçme ve seçilme hakları vardır. Anayasanın 67 nci maddesi bu hakları vermektedir. Dahası, AB sürecinde demokrasimizin ve insan haklarının genişletilmesi ve geliştirilmesi söz konusu iken, yeni kısıtlamalar getirilmesi doğru değildir.
Bu nedenlerle, 5147 sayılı Türkiye Odalar ve Borsalar Birliği ile Odalar ve Borsalar Kanununun, vatandaşlarımızın siyaset yapma ve seçilme haklarını kısıtlayan ve böylece demokrasi, Anayasa ve insan hakları ile çelişen 81 inci maddesinin son fıkrası, yürürlükten kaldırılmalıdır.
İZMİR MİLLETVEKİLİ AHMET ERSİN VE 17 MİLLETVEKİLİNİN TEKLİFİ
5174 SAYILI TÜRKİYE ODALAR VE BORSALAR BİRLİĞİ İLE ODALAR VE BORSALAR KANUNUNUN 81 İNCİ MADDESİNİN SON FIKRASININ YÜRÜRLÜKTEN KALDIRILMASI HAKKINDA KANUN TEKLİFİ
Madde - 1.
5174 sayılı Türkiye Odalar ve Borsalar Birliği ile Odalar ve Borsalar Kanununun 81 inci maddesinin son fıkrası yürürlükten kaldırılmıştır.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanunu Bakanlar Kurulu yürütür.
TÜRKİYE BÜYÜK MİLLET MECLİSİ BAŞKANLIĞINA
Tarım Satış Kooperatif ve Birlikleri Hakkında Kanun ile Türkiye Odalar ve Borsalar Birliği ile Odalar ve Borsalar Kanununda Değişiklik Yapılması Hakkında Kanun Teklifimiz ilişikte sunulmuştur.
Gereğini saygılarımızla arz ederiz.
Soner Aksoy	Tacidar Seyhan
Kütahya	Adana
TÜRKİYE BÜYÜK MİLLET MECLİSİ BAŞKANLIĞINA
Sanayi, Ticaret, Enerji, Tabiî Kaynaklar, Bilgi ve Teknoloji Komisyonu Gündeminde bulunan Kütahya Milletvekili Soner Aksoy ve Adana Milletvekili Tacidar Seyhan'ın vermiş olduğu (2/354) nolu Tarım Satış Kooperatif ve Birlikleri Hakkında Kanun ile Türkiye Odalar ve Borsalar Birliği ile Odalar ve Borsalar Kanununda Değişiklik Yapılması Hakkında Kanun Teklifine imzamızla katılıyoruz.
08.12.2004
Yekta Haydaroğlu	Ahmet Rıza Acar
Van	Aydın
Hasan Ali Çelik	Hasan Angı
Sakarya	Konya
GEREKÇE
4572 sayılı Tarım Satış Kooperatif ve Birlikleri Hakkında Kanun 16.6.2000 tarihinde yürürlüğe girmiştir. Anılan Kanunun 1 inci maddesinde, tarım satış kooperatif birliklerinin yeniden yapılanması için yasal bir çerçeve oluşturarak, bu kuruluşları etkin ve sürdürebilir bir şekilde özerk ve mali yönden bağımsız kılmak Kanunun amaçları arasında sayılmış; geçici 1 inci maddesinin D fıkrasında, kooperatif ve birliklerin yeniden yapılandırılması, ekonomik etkinlik ve verimlilik ilkeleri çerçevesinde faaliyetlerini sürdürebilir bir yapıya kavuşturulabilmesi ve bu amaçla alınması gereken tedbirlerin belirlenmesi konularında çalışma, inceleme ve önerilerde bulunmak üzere Yeniden Yapılandırma Kurulunun oluşturulacağı hüküm altına alınmış ve Kurulun görev süresi, kurul üyelerinin atanmalarına ilişkin Bakanlar Kurulu Kararının Resmî Gazetede yayımlandığı tarihten itibaren en çok dört yıl olarak belirlenmiştir.
Kooperatif ve birliklerinin yeniden yapılandırılması bileşenini de içeren Tarım Reformu Uygulama Projesi faaliyetlerinin finansmanı için Dünya Bankasından sağlanan krediye ilişkin 4631- TU sayılı İkraz Anlaşması ise 13.7.2001 tarihinde yürürlüğe girmiştir. Ayrıca, Anlaşmanın 2 nci maddesinde kredinin kapanış tarihi 31.12.2005 olarak belirlenmiş olup bu tarihin uzatılması, buna bağlı olarak kooperatif ve birliklere ilişkin yeniden yapılandırma sürecinin de uzaması söz konusudur.
4572 sayılı Kanunun anılan hükmü çerçevesinde Yeniden Yapılandırma Kurulunun görev süresi 6.1.2005 tarihinde dolacak olup, bütçesi ikrazdan karşılanan kooperatif ve birliklere ilişkin yeniden yapılandırma faaliyetlerine ise devam olunacaktır.
İkraz Anlaşmasının 4572 sayılı Kanundan bir yıl sonra yürürlüğe girmesi, ayrıca kredinin kapanış tarihinin bir yıl ertelenecek olması kooperatif ve birliklere ilişkin yeniden yapılandırma sürecini yürüten Yeniden Yapılandırma Kurulunun görev süresi ile kredinin kapanış tarihinin birbirinden farklı olmasına sebebiyet vermiş; bu bağlamda, Kurulun görev süresini düzenleyen söz konusu fıkranın madde metninden çıkartılması ihtiyacı hasıl olmuştur.
Ayrıca; 18.5.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 83 üncü maddesinin altıncı fıkrası ile getirilen düzenlemede, oda ve borsa seçimlerinde oy kullanacak şirket üst düzey yönetici ve temsilcilerinin ahzukabza yetkili olması ve şirket yetkililerinin temsil yetkilerinin seçimlerden en az altı ay öncesini kapsaması öngörülmüştür. Ancak, oda ve borsa organ seçimleri Mart 2005 tarihinde yapılacağından altı aylık süre 31.8.2004 tarihinde sona ermiştir. 5174 sayılı Kanun 1.6.2004 tarihinde yürürlüğe girmiş olup, 1 Haziran ve 31 Ağustos tarihleri arasındaki kısa sürede tüm şirketlerin durumlarını 83 üncü maddenin altıncı fıkrasındaki altı aylık süreye uygun hale getirmeleri mümkün olmadığından bu uygulamanın birçok şirket yönünden hak kaybına neden olacağı dikkate alınarak, 83 üncü maddenin altıncı fıkrası ve bu fıkrada öngörülen ahzukabza ilişkin hükmün Mart 2005 tarihinde yapılacak seçimlerde uygulanması amacıyla anılan Kanunda değişiklik yapma ihtiyacı hasıl olmuştur.
Kanun teklifimiz bu iki ihtiyacı karşılamak amacıyla hazırlanmıştır.
KÜTAHYA MİLLETVEKİLİ SONER AKSOY İLE ADANA MİLLETVEKİLİ TACİDAR SEYHAN'IN TEKLİFİ
TARIM SATIŞ KOOPERATİF VE BİRLİKLERİ HAKKINDA KANUN İLE TÜRKİYE ODALAR VE BORSALAR BİRLİĞİ İLE ODALAR VE BORSALAR KANUNUNDA DEĞİŞİKLİK YAPILMASI HAKKINDA KANUN TEKLİFİ
Madde - 1.
01.06.2000 tarihli ve 4572 sayılı Tarım Satış Kooperatif ve Birlikleri Hakkında Kanunun geçici 1 inci maddesinin D fıkrasının, ikinci paragrafındaki en çok dört yıl görev yapmak üzere ibaresi ile son paragrafı madde metninden çıkarılmıştır.
Madde - 2.
18.5.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununa aşağıdaki geçici madde eklenmiştir.
GEÇİCİ MADDE 14. - Kanunun 83 üncü maddesinin altıncı fıkrası, geçici 9 uncu maddede belirtilen seçimlerde uygulanmaz.
Madde - 3.
Bu Kanun yayımı tarihinde yürürlüğe girer.
Madde - 4.
Bu Kanun hükümlerini Bakanlar Kurulu yürütür.
Sanayi, Ticaret, Enerji, Tabiî Kaynaklar, Bilgi ve Teknoloji Komisyonu Raporu
T.C.
Sanayi, Ticaret, Enerji, Tabiî Kaynaklar, Bilgi ve Teknoloji Komisyonu
Esas No	2/355, 2/344, 2/354
Karar No	48
23.12.2004
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca 07.12.2004 tarihinde esas komisyon olarak komisyonumuza havale edilen Kütahya Milletvekili Soner Aksoy ile Adana Milletvekili Tacidar Seyhan ın; Tarım Satış Kooperatif ve Birlikleri Hakkında Kanun ile Türkiye Odalar ve Borsalar Birliği ile Odalar ve Borsalar Kanununda Değişiklik Yapılması Hakkında Kanun Teklifi; 9.12.2004 tarihinde havale edilen Kütahya Milletvekili Soner Aksoy ve 10 Milletvekilinin Bazı Kanunlarda Değişiklik Yapılması Hakkında Kanun Teklifi; tali komisyon olarak Anayasa Komisyonuna, esas komisyon olarak da 11.11.2004 tarihinde Komisyonumuza havale edilen İzmir Milletvekili Ahmet Ersin ve 17 Milletvekilinin 5174 sayılı Türkiye Odalar ve Borsalar Birliği ile Odalar ve Borsalar Kanununun 81 inci Maddesinin Son Fıkrasının Yürürlükten Kaldırılması Hakkında Kanun Teklifi, Komisyonumuzun 15.12.2004 tarihli toplantısında; Sanayi ve Ticaret Bakanlığı, Türkiye Odalar Birliği ile Odalar ve Borsalar ile Türkiye Esnaf ve Sanatkarlar Konfederasyonu temsilcilerinin katılımıyla incelenip görüşülmeye başlanmıştır.
Tarım Ürünleri Lisanslı Depoculuk Kanunu Tasarısı daha önce Komisyonumuzda görüşülürken; Sanayi ve Ticaret Bakanlığı ve Hazine Müsteşarlığının önerisi üzerine Tarım Satış Kooperatif ve Birlikleri Hakkındaki Kanunla; TOBB Kanununda bir değişiklik yapılması ve Kanuna Geçici 3 üncü maddenin ilave edilmesi kabul edilmişti. Ancak Kanuna ilave edilen Geçici 3 üncü maddenin ayrı bir tasarı veya teklifle gündeme getirilmesinin daha uygun olacağı düşünülmüştür. Konunun önemine binaen zaman açısından bir teklif verilmesi suretiyle konunun çözülmesi düşünülmüş, bu değişiklikleri içeren bir teklif verilmiş; fakat Sanayi ve Ticaret Bakanlığının Esnaf ve Sanatkarlar Odaları ve üst birliklerinin seçimlerine kısa bir süre kalması ve bu süre zarfında seçmen listelerinin veri tabanından alınmasının yetişmeyeceği belirtilmiş; ve yine Sanayi ve Ticaret Bakanlığı ve TOBB un önerisi üzerine TOBB Kanununda; organ üyeliklerine seçilmelerde 657 sayılı Devlet Memurları Kanununa paralellik sağlamak amacıyla ilk teklifi de kapsayan yeni ikinci bir kanun teklifi verilmesi zarureti doğmuştur.
Komisyonumuz Kütahya Milletvekili Soner Aksoy ve 10 Milletvekilinin; Bazı Kanunlarda Değişiklik Yapılması Hakkında Kanun Teklifi ile Kütahya Milletvekili Soner Aksoy ile Adana Milletvekili Tacidar Seyhan ın, Tarım Satış Kooperatif ve Birlikleri Hakkında Kanun ile Türkiye Odalar ve Borsalar Birliği ile Odalar ve Borsalar Kanununda Değişiklik Yapılması Hakkında Kanun Teklifinin de birleştirilerek görüşülmesini, ayrıca görüşmelerinde Kütahya Milletvekili Soner Aksoy ve 10 Milletvekilinin; Bazı Kanunlarda Değişiklik Yapılması Hakkında Kanun Teklifinin esas alınarak ilgili maddelere gelindiğinde beraber mütalaa edilmesini karar altına almıştır.
Komisyonumuz kanun tekliflerinin genel gerekçelerini olumlu bularak maddelerine geçilmesini oybirliği ile kabul etmiştir.
Kanun teklifi üzerinde verilen bir önerge ile; 5174 sayılı Türkiye Odalar ve Borsalar Birliği ile Odalar ve Borsalar Kanununun 81 inci maddesinin son fıkrasının, siyaset yapma, siyasi parti organlarında görev alma ve seçilme haklarına, dolaylı da olsa, yeni kısıtlamalar getirdiği, oysa Anayasada belirtilenler dışında, tüm vatandaşlarımızın, siyaset yapma, seçme ve seçilme haklarının olduğu, Anayasanın 67 nci maddesinin bu hakları verdiği, ayrıca AB sürecinde demokrasimizin ve insan haklarının genişletilmesi söz konusu iken yeni kısıtlamalar getirmenin doğru olmayacağı belirtilerek fıkranın aşağıdaki şekilde değiştirilmesi uygun görülmüştür. Ayrıca aynı maddenin aynı fıkrasıyla ilgili olarak; komisyonumuzda İzmir Milletvekili Ahmet Ersin ve 17 milletvekilinin 2/344 esas sayılı bir teklifi bulunduğundan bu teklifle birleştirilerek verilen önerge doğrultusundaki aşağıdaki değişiklik kabul edilmiştir.
Madde 1. - 5174 sayılı Kanunun 81 inci maddesinin son fıkrası aşağıdaki şekilde değiştirilmiştir.
Milletvekili veya belediye başkanı olarak seçilenlerin oda, borsa ve birlik organlarındaki görevleri kendiliğinden sona erer.
Kanun Teklifinin 1 inci maddesi 2 nci madde, 2 nci maddesi 3 üncü madde olarak aynen kabul edilmiştir.
Kanun Teklifinin 3 üncü maddesindeki Geçici 1/D maddesinin ikinci fıkrasındaki ibaresi geçici 1 inci maddesinin (D) fıkrasının ikinci paragrafındaki ibaresi olarak düzeltilerek 4 üncü madde olarak kabul edilmiştir.
Kanun Teklifinin çerçeve 4 üncü maddesi 17.7.1964 tarihli ve 507 sayılı Esnaf ve Sanatkarlar Kanununa aşağıdaki geçici 4 üncü madde eklenmiştir. şeklinde düzenlenmiş, ayrıca eklenen geçici madde 4 teki 2005 yılında ibaresi mükerrerliği dolayısıyla çıkarılmış; verilen bir önerge ile mevcut metindeki Ağustos ibaresi seçimlere geniş bir katılımın sağlanması amacıyla Eylül olarak değiştirilerek 5 inci madde olarak kabul edilmiştir.
Kanun teklifinin 5 inci maddesi 6 ncı, 6 ncı maddesi 7 nci madde olarak aynen kabul edilmiştir.
Raporumuz, gereği yapılmak üzere Yüksek Başkanlığa saygı ile sunulur.
KÜTAHYA MİLLETVEKİLİ SONER AKSOY VE 10 MİLLETVEKİLİNİN TEKLİFİ
BAZI KANUNLARDA DEĞİŞİKLİK YAPILMASI HAKKINDA KANUN TEKLİFİ
Madde - 1.
18.5.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 83 üncü maddesinin ikinci fıkrasının (d) bendi aşağıdaki şekilde değiştirilmiştir.
d) Taksirli suçlar hariç olmak üzere ağır hapis veya iki yıldan fazla hapis veya görevi kötüye kullanma suçundan dolayı altı aydan fazla hapis cezasıyla cezalandırılmamış olmak, yahut affa uğramış veya tecil edilmiş olsalar bile basit ve nitelikli zimmet, irtikap, rüşvet, hırsızlık, dolandırıcılık, evrakta sahtekarlık, inancı kötüye kullanma, yalan yere tanıklık, kaçakçılık, hileli iflas, resmi ihale ve alım satımlara fesat karıştırma, kara para aklama, Devlet sırlarını açığa vurma, terör, vergi kaçakçılığı veya vergi kaçakçılığına teşebbüs ya da iştirak suçlarından dolayı hüküm giymemiş olmak
Madde - 2.
5174 sayılı Kanunun geçici 13 üncü maddesinden sonra gelmek üzere aşağıdaki geçici 14 üncü madde eklenmiştir.
GEÇİCİ MADDE 14.- Bu Kanunun 83 üncü maddesinin altıncı fıkrası, bu Kanunun Geçici 9 uncu maddesinde belirtilen seçimlerde uygulanmaz.
Madde - 3.
01.06.2000 tarihli ve 4572 sayılı Tarım Satış Kooperatifleri ve Birlikleri Hakkında Kanunun Geçici 1/D maddesinin ikinci fıkrasındaki en çok dört yıl görev yapmak üzere ibaresi ile son fıkrası madde metninden çıkarılmıştır.
Madde - 4.
17.07.1964 tarihli ve 507 sayılı Esnaf ve Sanatkarlar Kanununa geçici 2 nci maddesinden sonra gelmek üzere aşağıdaki geçici 3 üncü madde eklenmiştir.
GEÇİCİ MADDE 3.- 2005 yılında kanunun 13 üncü maddesine göre 2005 yılında yapılması gereken, esnaf ve sanatkarlar genel kurul ve seçimleri Ocak, Şubat, Mart, 49 uncu maddesine göre yapılması gereken esnaf ve sanatkarlar odaları birlikleri genel kurul ve seçimleri Mayıs, 72 nci maddesine göre yapılması gereken esnaf ve sanatkarlar federasyonlarının genel kurul ve seçimleri Haziran aylarında yapılmak üzere 2006 yılına ertelenmiştir. Türkiye Esnaf ve Sanatkarlar Konfederasyonu genel kurulu ve seçimleri de 2006 yılı Ağustos ayında yapılır. Mevcut organlar 2006 yılında yapılacak seçimlere kadar görevlerini sürdürürler. Bu kuruluşlar 2006 yılı bütçelerini, bir önceki yıl bütçe değerlerini yıllık tüketici fiyat endeksi oranında artırmak suretiyle yaparlar.
Madde - 5. Yürürlük
Bu Kanun yayımı tarihinde yürürlüğe girer.
Madde - 6. Yürütme
Bu Kanun hükümlerini Bakanlar Kurulu yürütür.
Madde 0001:
18.05.2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 81 inci maddesinin son fıkrası aşağıdaki şekilde değiştirilmiştir.
Milletvekili veya belediye başkanı olarak seçilenlerin oda, borsa ve birlik organlarındaki görevleri kendiliğinden sona erer.
Madde 0002:
5174 sayılı Kanunun 83 üncü maddesinin ikinci fıkrasının (d) bendi aşağıdaki şekilde değiştirilmiştir.
d) Taksirli suçlar hariç olmak üzere ağır hapis veya iki yıldan fazla hapis veya görevi kötüye kullanma suçundan dolayı altı aydan fazla hapis cezasıyla cezalandırılmamış olmak, yahut affa uğramış veya tecil edilmiş olsalar bile basit ve nitelikli zimmet, irtikâp, rüşvet, hırsızlık, dolandırıcılık, evrakta sahtekârlık, inancı kötüye kullanma, yalan yere tanıklık, kaçakçılık, hileli iflas, resmi ihale ve alım satımlara fesat karıştırma, kara para aklama, Devlet sırlarını açığa vurma, terör, vergi kaçakçılığı veya vergi kaçakçılığına teşebbüs ya da iştirak suçlarından dolayı hüküm giymemiş olmak,
Madde 0003:
5174 sayılı Kanunun geçici 13 üncü maddesinden sonra gelmek üzere aşağıdaki geçici 14 üncü madde eklenmiştir.
GEÇİCİ MADDE 14.- Bu Kanunun 83 üncü maddesinin altıncı fıkrası, bu Kanunun geçici 9 uncu maddesinde belirtilen seçimlerde uygulanmaz.
Madde 0004:
01.06.2000 tarihli ve 4572 sayılı Tarım Satış Kooperatif ve Birlikleri Hakkında Kanunun geçici 1 inci maddesinin (D) fıkrasının ikinci paragrafındaki en çok dört yıl görev yapmak üzere ibaresi ile son paragrafı madde metninden çıkarılmıştır.
Madde 0005:
17.07.1964 tarihli ve 507 sayılı Esnaf ve Sanatkârlar Kanununa aşağıdaki geçici 4 üncü madde eklenmiştir.
GEÇİCİ MADDE 4.- Esnaf ve sanatkârlar odaları ve birlikleri ile federasyonlarının genel kurulları ve seçimleri 507 sayılı Kanun ve ana statülerinde belirlenen genel esaslar çerçevesinde; odaların 2005 yılı Ocak, Şubat ve Mart aylarında yapılan genel kurulları ve seçimleri sırasıyla 2005 yılı Temmuz, Ağustos ve Eylül aylarında yenilenir. Bu Kanunun yürürlük tarihi itibariyle odaların henüz yapılmamış 2005 yılı genel kurulları ile seçimleri ise yine sırasıyla Temmuz, Ağustos ve Eylül aylarında yenilenir. Birliklerde 2005 yılı Mart, Nisan aylarında yapılacak genel kurullar ve seçimler 2005 yılı Eylül ve Ekim aylarına, federasyonların 2005 yılı Mayıs ayında yapılacak genel kurulları 2005 yılı Kasım ayına ertelenir. Konfederasyonun genel kurul ve seçimleri Aralık 2005 tarihinde yenilenir. Ertelenen genel kurullar nedeniyle organların görevleri genel kurullar yapılıp yeni organlar seçilinceye kadar devam eder. Genel kurulları ertelenen kuruluşlar 2005 yılı bütçelerinin bir önceki yıl bütçe değerlerini yıllık tüketici fiyat endeksi oranında artırarak yaparlar.
Madde 0006: Yürürlük
Bu Kanunun 4 üncü maddesi 06.01.2005 tarihinde, diğer maddeleri ise yayımı tarihinde yürürlüğe girer.
Madde 0007: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
