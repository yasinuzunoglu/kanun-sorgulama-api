2582 sayılı Merinos Koyunları Yetiştirilmesi Ve Islah Edilmiş Pamuk Tohumu Üretilmesi Hakkında Kanun
Yayımlandığı Resmî Gazete Tarihi: 15.07.1934
Yayımlandığı Resmî Gazete Sayısı: 2752
Kabul Tarihi	05.07.1934
Madde 0001 :
Merinos koyunlarının ıslah ve yetiştirilmesi, pamuk ıslahı ve ıslah edilmiş pamuk tohumu üretilmesi için 1935 mali senesinden itibaren yedi senede bu nam altında Ziraat Vekaleti Bütçesinde açılacak hususi fasıllara (3 000 000) liralık tahsisat konulur.
İlk iki senede konulacak tahsisat yedişer yüz bin liradan az olamaz.
Madde 0002 :
Birinci madde mucibince verilen tahsisattan bu maksat için çiftlikler tesis ve bunların işletilmesi için ihtiyaç görülen miktarda mütedavil sermaye tefrik olunur.
Madde 0003 :
Her sene bütçesine konulacak tahsisatın sarf cihetleri ve ecnebi mütehassıs ve müstahdemler kadroları İcra Vekilleri Heyeti kararnamesiyle tayin olunur.
Madde 0004 :
Bütçeye mevzu tahsisattan tesis ve mubayaalar için açılacak kredi ve avanslar 1552 numaralı kanun hükmüne tevfikan mahsup edilir.
Madde 0005 :
Tesis olunacak çiftlikler 29 Mayıs 1926 tarih ve 867 numaralı kanunun 3 üncü maddesinde yazılı müesseseler gibi idare olunur.
Madde 0006 :
Çiftliklerde yetiştirilen Merinos damızlıkları Maliye ve Ziraat Vekilliklerince tensip ve takdir edilecek bir bedelle ve ıslah edilmiş pamuk tohumları bedelsiz olarak yetiştiricilere verilebilir.
Geçici Madde 0001 :
(2582 sayılı Kanunun numarasız muvakkat maddesi olup teselsül için numaralandırılmıştır.)
1935 senesi bütçesine konulacak tahsisattan mahsup olunmak üzere 1934 senesinde (300 000) liraya kadar avans veya kredi teminine ve bu işlere sarfına, Maliye ve Ziraat Vekillerine izin verilmiştir.
Madde 0007 :
Bu kanun neşri tarihinden muteberdir.
Madde 0008 :
Bu kanun hükümlerini icraya Maliye ve Ziraat Vekilleri memurdur.
Yükleyen: yasinuzunoglu
