3376 sayılı Anayasa Değişikliklerinin Halkoyuna Sunulması Hakkında Kanun
Kabul Tarihi: 23/05/1987
Madde 0001: Anayasa gereğince yapılacak olan halkoylamalarında bu Kanun hükümleri uygulanır. Bu Kanunda hüküm bulunmayan hallerde 298 sayılı Seçimlerin Temel Hükümleri ve Seçmen Kütükleri Hakkında Kanunun bu Kanuna aykırı olmayan hükümleri tatbik edilir.
Madde 0002:
Anayasa değişikliğinin halkoylaması, ilgili Anayasa değişikliği Kanununun Resmi Gazetede yayımım takip eden altmışıncı günden (1) sonraki ilk Pazar günü yapılır.
(1) ( yüzyirminci günden İbaresi 09.03.2010 tarih ve 27516 Sayılı Resmi Gazetede Yayınlanan 5955 sayılı Kanun ile Metinde Görüldüğü Şekilde Değişmiştir. )
Madde 0003: Halkoyuna sunulma işlemleri, Yüksek Seçim Kurulunun yönetim ve denetiminde seçim kurullarınca yürütülür.
Yüksek Seçim Kurulu, Anayasa değişikliklerinin halkoyuna sunulması için bütün tedbirleri alır ve hazırlıkları yapar. Kurul, halkoylamasının sağlıklı ve düzenli bir şekilde gerçekleşmesini sağlamak amacıyla gerekli ilke kararlarını almaya yetkilidir.
Madde 0004: Halkoylamasında, mavi renk üzerinde Evet, portakal (turuncu) rengi üzerinde Hayır ibareleri bulunan iki ayrı renkten müteşekkil birleşik oy pusulası kullanılır.
Halkoylamasına katılanlar, üzerinde özel işaret bulunan mühürü birleşik oy pusulasında tercih ettiği kısmın üzerine basarak oyunu kullanır.
Madde 0005: Anayasa değişikliklerinin halka anlatılmasında:
298 sayılı Kanunun propaganda serbestliğine ilişkin hükümleri, halkoylaması gününden önceki yedinci günden başlayarak uygulanır.
Anayasa değişikliklerinin açıklanması ve tanıtılması amacıyla; özel kanunlardaki hükümler saklı kalmak üzere Türkiye Büyük Millet Meclisinde grubu bulunan siyasi partiler ve Cumhurbaşkanı halkoylaması gününden önceki yedinci günden itibaren, halkoylamasından önceki gün saat 18.00 e kadar radyo ve televizyonla aşağıdaki esaslara göre propaganda yapabilirler:
Türkiye Büyük Millet Meclisi nde grubu bulunan partilere 10 ar dakikalık ikişer konuşma,
iktidar partisine veya partilerine 10 ar dakikalık birer, iktidar ortağı partilerden büyük olanına ilaveten 10 dakikalık bir konuşma, (iktidar partisinin konuşması siyasi partilerin konuşmalarının tamamlanmasından sonra yapılır, iktidar ortağı partiler bulunuyor ise son konuşma en büyük iktidar ortağı partiye aittir.
Cumhurbaşkanına, dilerse birisi en sonda olmak üzere 10 ar dakikalık iki konuşma,
Hakkı verilir.
Anayasa değişikliğine dair Kanun Resmi Gazete de yayımlandıktan sonra TRT de, (b) fıkrasında belirtilenler dışında bu konuya ilişkin başka yayın yapılamaz.
Madde 0006: Oy verme kütüğünde ve sandık listesinde kayıtlı olan ve oy kullanma yeterliği bulunan her vatandaş halk oylamasına katılır ve oyunu kullanır. 298 sayılı Seçimlerin Temel Hükümleri ve Seçmen Kütükleri Hakkında Kanun uyarınca yabancı ülkelerdeki vatandaşlar halkoylamasından yirmi gün(1) öncesinden başlayarak oylarını kullanabilirler.
Seçmen kütüğünde ve sandık listesinde kaydı ve oy kullanma yeterliği bulunduğu halde halkoylamasına, hukuki veya fiili mazereti olmaksızın katılmayanlar, ilçe seçim kurulu başkanı tarafından onikibinbeşyüzlira para cezası ile cezalandırılırlar. Ancak, halkoylaması gününden itibaren üç ay içinde hukuki veya fiili mazeretin! bildiren ve mazereti ilçe seçim kurulu başkanınca geçerli görülenlerden bu para tahsil edilmez. İlçe seçim kurulu başkanınca verilen para cezası ile ilgili kararlar kesindir.
(1) ( Kanunun 94 üncü maddesi uyarınca, yabancı ülkelerdeki vatandaşlar halkoylamasından 40 gün İbaresi 09.03.2010 tarih ve 27516 Sayılı Resmi Gazetede Yayınlanan 5955 sayılı Kanun ile Metinde Görüldüğü Şekilde Değişmiştir. )
Madde 0007: Sandık, ilçe ve il seçim kurullarınca düzenlenecek tutanaklarda:
Sandık listesinde kayıtlı olanların sayısı,
Halkoylamasına katılanların sayısı,
Geçerli olan oyların sayısı,
Geçerli olmayan oyların sayısı,
Anayasa değişikliğine Evet oyu verenlerin sayısı,
Anayasa değişikliğine Hayır oyu verenlerin sayısı,
Ayrı ayrı gösterilir.
Madde 0008: İl Seçim Kurulları, ilçe Seçim Kurullarından gelen tutanakları toplar. İl birleştirme tutanağında beliren sonuçları derhal en seri vasıta ile Yüksek Seçim Kuruluna bildirir ve tutanağın onaylı bir örneğini gönderir.
Yüksek Seçim Kurulu, il Seçim Kurullarından gelen sonuçları birleştirerek ilan eder. Geçerli oyların yarısından çoğu Evet ise. Anayasa değişikliği Türk Milleti tarafından kabul edilmiş olur.
Geçici Madde 0001: 17.5.1987 tarih ve 3361 sayılı Kanunla kabul edilen. Anayasanın geçici 4 üncü maddesi ile ilgili olarak yapılacak halkoylamasında, Türkiye Büyük Millet Meclisinde grubu bulunan siyasi partilere ve Cumhurbaşkanına 10 ar dakikalık ikişer Radyo ve Televizyon konuşma hakkı verilir. Cumhurbaşkanı bu hakkını dilerse kullanır. Cumhurbaşkanınca bu hak kullanılırsa, konuşmalarından birisi en sonuncu konuşma olur.
Geçici Madde 0002: 17.5.1987 tarih ve 3361 sayılı Kanunla kabul edilen, Anayasanın geçici 4 üncü maddesi ile ilgili halkoylaması 6.9.1987 Pazar günü bu Karnındaki esaslara göre yapılır.
Geçici Madde 0003: 17.5.1987 tarih ve 3361 sayılı Kanunla kabul edilen. Anayasanın geçici 4 üncü maddesi ile ilgili olarak yapılacak halkoylamasında oy vereceklerin kütüklere yazılması ve sandık listelerinin düzenlenmesi amacıyla bütün Türkiye de aynı zamanda 1987 yılının Temmuz ayının ikinci pazar günü, Yüksek Seçim Kurulunun gözetim ve denetiminde yazım yaptırılır.
Halkoylamasında kullanılacak seçmen kütüklerinin yazımında 298 sayılı Seçimlerin Temel Hükümleri ve Seçmen Kütükleri Hakkında Kanun ile ilgili diğer kanunların bu Kanuna aykırı olmayan hükümleri uygulanır.
Geçici Madde 0004: Halkoylamasında kullanılacak seçmen kütüklerinin yazımı ve halkoylamasının yapılması için Adalet Bakanlığı bütçesinin ilgili bölümüne yeterli miktar ödenek. Maliye ve Gümrük Bakanlığının yedek ödenek tertibinden aktarılır.
Yüksek Seçim Kurulu, seçmen kütüklerinin süratle yazımının, daktilo edilmesinin ve kartların dağıtımının sağlanması için geçici ve yevmiyeli personel istihdam edebilir. Bu personele Yüksek Seçim Kurulu Başkanlığınca ikibin ila onbin lira arasmda takdir edilecek gündelik ödenir.
Madde 0009: Bu Kanun yayımı tarihinde yürürlüğe girer.
Madde 0010: Bu Kanun hükümlerim Bakanlar Kurulu yürütür.
Yükleyen: yasinuzunoglu