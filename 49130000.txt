4913 sayılı 11 Nolu Protokol ile Değişik İnsan Haklarını ve Temel Özgürlükleri Koruma Avrupa Sözleşmesine Ölüm Cezasının Kaldırılmasına Dair Ek 6 Nolu Protokolun Onaylanmasının Uygun Bulunduğu Hakkında Kanun
Yayımlandığı Resmî Gazete Tarihi: 01.07.2003
Yayımlandığı Resmî Gazete Sayısı: 25155
Kabul Tarihi	26.06.2003
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-649/2423
02.06.2003
TÜRKİYE BÜYÜK MİLLET MECLİSİ BAŞKANLIĞINA
Dışişleri Bakanlığınca hazırlanan ve Başkanlığınıza arzı Bakanlar Kurulunca 20.5.2003 tarihinde kararlaştırılan 11 Nolu Protokol ile Değişik İnsan Haklarını ve Temel Özgürlükleri Koruma Avrupa Sözleşmesine Ölüm Cezasının Kaldırılmasına Dair Ek 6 Nolu Protokolun Onaylanmasının Uygun Bulunduğu Hakkında Kanun Tasarısı ile gerekçesi ilişikte gönderilmiştir.
Gereğini arz ederim.
Recep Tayyip Erdoğan
Başbakan
GENEL GEREKÇE
Avrupa Konseyi (AK) bünyesinde hazırlanarak 1983 yılında imzaya açılan İnsan Haklarını ve Temel Özgürlükleri Koruma Avrupa Sözleşmesine Ölüm Cezasının Kaldırılmasına Dair Ek 6 Numaralı Protokol, idam cezasının barış zamanında kaldırılmasını düzenlemektedir.
Kurucu üyeleri arasında bulunduğumuz Avrupa Konseyinin tüm üyeleri sözkonusu Protokolu imzalamıştır. 6 ncı Protokolun getirdiği düzenlemelerin kabulü, günümüzde artık AK üyeliği için bir önşart ve üyelikten kaynaklanan bir yükümlülük olarak değerlendirilmektedir.
Türkiye Büyük Millet Meclisi tarafından 3 Ağustos 2002 günü kabul edilen ve Resmî Gazetenin 9 Ağustos 2002 günlü nüshasında yayımlanarak yürürlüğe giren 4771 Sayılı Kanunun 1 inci maddesi, çeşitli kanunlarımızda yer alan idam cezalarını müebbet ağır hapis cezasına dönüştürmüş, bu düzenleme ile idam cezası barış zamanında mevzuatımızdan çıkarılmıştır. Bu şekilde, 6 ncı Protokolu imzalayarak onaylamamızın önünde mevzuat uyumsuzluğundan kaynaklanan yasal bir engel kalmamıştır.Yasa koyucu esasen, 4771 Sayılı Kanunun ilgili maddesini, 6 ncı Protokolun lafzına uygun şekilde kaleme almıştır. Bu itibarla, idam cezasının barış zamanında kaldırılması yönünde TBMM tarafından ortaya konan iradenin gereğinin uluslararası platformda da yerine getirilmesi amacıyla, 6 ncı Protokolu imzalayarak onaylamamızın gerekli olduğu değerlendirilmiş, nitekim, Protokol, 15 Ocak 2003 günü Hükümetimiz adına Avrupa Konseyi Nezdindeki Daimî Temsilcimiz tarafından imzalanmıştır.
Protokolun onaylanması ile insan hakları alanında yürütülmekte olan kapsamlı reform çalışmalarında önemli bir aşama geride bırakılmış olacaktır.
Dışişleri Komisyonu Raporu
T.C.
Türkiye Büyük Millet Meclisi
Dışişleri Komisyonu
Esas No	1/607
Karar No	100
20.06.2003
TÜRKİYE BÜYÜK MİLLET MECLİSİ BAŞKANLIĞINA
11 Nolu Protokol ile Değişik İnsan Haklarını ve Temel Özgürlükleri Koruma Avrupa Sözleşmesine Ölüm Cezasının Kaldırılmasına Dair Ek 6 Nolu Protokolun Onaylanmasının Uygun Bulunduğu Hakkında Kanun Tasarısı Komisyonumuzun 19 Haziran 2003 tarihli 15 inci toplantısında Dışişleri Bakanlığı ve Adalet Bakanlığı temsilcilerinin katılmalarıyla görüşülmüştür.
Avrupa Konseyi bünyesinde hazırlanan 6 Nolu Protokol, idam cezasının barış zamanında kaldırılmasını düzenlemektedir.
3 Ağustos 2002 tarihinde kabul edilen 4771 sayılı Kanun, çeşitli yasalarımızda yer alan idam cezalarını müebbet ağır hapis cezasına dönüştürdüğünden, idam cezası barış zamanında mevzuatımızdan çıkarılmıştır.
Türkiye Büyük Millet Meclisinin yasa koyucu olarak belirttiği iradenin gereğinin uluslararası platformda da yerine getirilmesi amacıyla hazırlanan Tasarı, Komisyonumuzca uygun bulunmuş ve aynen kabul edilmiştir.
Komisyonumuzca, insan hakları alanında yürütülmekte olan reform çalışmalarında önemli bir adım oluşturan Protokolun, İçtüzüğün 52 nci maddesine göre öncelikle görüşülmesine karar verilmiştir.
Raporumuz, Genel Kurulun onayına sunulmak üzere Başkanlığa saygı ile arz olunur.
11 NO LU PROTOKOL İLE DEĞİŞİK, İNSAN HAKLARINI VE TEMEL ÖZGÜRLÜKLERİ KORUMA AVRUPA SÖZLEŞMESİNE ÖLÜM CEZASININ KALDIRILMASINA DAİR EK 6 NO LU PROTOKOL
Strasbourg, 28.IV.1983
1 Kasım 1998 tarihinde yürürlüğe girmiş olan 11 No lu Protokol (ETS NO. 155) hükümleri uyarınca madde başlıkları eklenmiş ve değiştirilmiş metin.
4 Kasım 1950 tarihinde Roma da imzalanan İnsan Haklarını ve Temel Özgürlükleri Koruma Sözleşmesine (bundan böyle Sözleşme olarak anılacaktır) Ek bu Protokol ü imzalayan Avrupa Konseyi üyesi Devletler,
Avrupa Konseyi üyesi Devletlerin bir çoğunda meydana gelen gelişmelerin ölüm cezasının kaldırılması yönünde genel bir eğilim gösterdiğini göz önüne alarak;
Aşağıdaki hükümleri kabul etmişlerdir.
Madde 0001:
Ölüm Cezasının Kaldırılması
Ölüm cezası kaldırılmıştır. Hiç kimse bu cezaya çarptırılamaz ve idam edilemez.
Madde 0002:
Savaş Zamanında Ölüm Cezası
Bir Devlet, savaş zamanında veya yakın savaş tehdidi durumlarında işlenen eylemler için yasalarında ölüm cezasına ilişkin hüküm öngörebilir; böyle bir ceza, ancak, yasada belirtilen durumlarda ve yasa hükümlerine uygun olarak uygulanabilir. Bu Devlet, sözkonusu yasaların ilgili hükümlerini Avrupa Konseyi Genel Sekreteri ne bildirecektir.
Madde 0003:
Aykırı Davranma Yasağı
Sözleşme nin 15 inci Maddesine dayanılarak bu Protokol hükümlerine aykırı davranılamaz.
Madde 0004:
Çekince Koyma Yasağı (1)
Sözleşme nin 57 nci Maddesine dayanılarak bu Protokol ün hükümlerine hiçbir çekince konulamaz.
Madde 0005:
Ülkesel Uygulama
Her Devlet, imza anında veya onaylama, kabul yahut uygun bulma belgesini tevdi ederken bu Protokol ün uygulanacağı ülke ya da ülkeleri belirtir.
Her Devlet, daha sonraki herhangi bir tarihte, Avrupa Konseyi Genel Sekreteri ne bildirimde bulunarak, bu Protokol ün uygulama alanını, bildirimde belirtilen diğer herhangi bir ülkeye doğru genişletebilir. Bu ülke bakımından, bu Protokol böyle bir bildirimin Genel Sekreter tarafından alındığı tarihi izleyen ayın ilk günü yürürlüğe girer.
İlk iki fıkraya göre yapılan herhangi bir bildirim, bu bildirimde belirtilen herhangi bir ülke bakımından, Genel Sekretere yapılacak ihbar ile geri alınabilir. Geri alma işlemi, bu ihbarın Genel Sekreter tarafından alınış tarihini izleyen ayın ilk günü etki doğurur.
Madde 0006:
Sözleşmeyle Bağlantısı
Taraf Devletler, bu Protokolün 1 ila 5 inci maddelerini Sözleşmeye ek hükümler olarak kabul ederler ve Sözleşmenin bütün düzenlemeleri buna göre uygulanır.
Madde 0007:
İmza ve Onay
Bu Protokol, Sözleşmeyi imzalamış olan Avrupa Konseyi üyesi devletlerin imzasına açıktır. Protokol, onay, kabul veya uygun bulma işlemine tâbidir. Avrupa Konseyi üyesi bir devlet, aynı zamanda veya daha önce Sözleşmeyi onaylamadıkça, bu Protokolü onaylayamaz, kabul edemez veya uygun bulamaz.Onaylama, kabul veya uygun bulma belgeleri Avrupa Konseyi Sekreterine tevdi edilir.
Madde 0008:
Yürürlüğe Giriş
Bu Protokol, Avrupa Konseyi üyesi beş devletin, 7 nci madde hükümleri uyarınca, bu Protokolle bağlanma hususundaki rızalarını ifade ettikleri tarihi izleyen ayın ilk günü yürürlüğe girer.
Bu Protokolle bağlanma konusundaki rızasını daha sonra bildirecek bir üye Devlet bakımından bu Protokol, onaylama, kabul veya uygun bulma belgesinin verildiği tarihi izleyen ayın ilk günü yürürlüğe girer.
Madde 0009:
Saklama Görevleri
Avrupa Konseyi Genel Sekreteri;
Her imzalamayı;
Her onaylama, kabul veya uygun bulma belgesinin tevdiini;
5 inci ve 8 inci Maddeler uyarınca bu Protokolün yürürlüğe girişine ilişkin bir tarihi;
Bu Protokol ile ilgili başka her türlü işlem, ihbar veya bildirimi
Konsey üyesi devletlere bildirir.
Usulüne göre yetkili kılınmış aşağıda imzası bulunanlar bu Protokolü imzalamışlardır.
Bu Protokol, Avrupa Konseyi arşivlerinde saklanmak ve her iki metin de aynı derecede geçerli olmak üzere, Fransızca ve İngilizce tek bir nüsha halinde, 28 Nisan 1983 te Strasbourg ta düzenlenmiştir.Avrupa Konseyi Genel Sekreteri metnin tasdikli nüshalarını Avrupa Konseyi üyesi Devletlerin her birine gönderecektir.
(1) (11 Numaralı Protokol (ETS 154) hükümleri ile değişik metin.)
Madde 0001:
Avrupa Konseyi bünyesinde hazırlanarak 1983 yılında imzaya açılan ve Ülkemiz adına 15 Ocak 2003 tarihinde Strasburg da imzalanan 11 No lu Protokol ile Değişik, İnsan Haklarını ve Temel Özgürlükleri Koruma Avrupa Sözleşmesi ne Ölüm Cezasının Kaldırılmasına Dair Ek 6 No lu Protokolun onaylanması uygun bulunmuştur.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür
Yükleyen: yasinuzunoglu
