3238 sayılı Savunma Sanayii Müsteşarlığının Kurulması ve 11/07/1939 T. ve 3670 Sayılı Milli Piyango Teşkiline Dair Kanunun İki Maddesi İle 23/10/1984 T. ve 3065 S. Kdv K.nun Bir Maddesinde Değişiklik Yapılması Hk.Kanun
Yayımlandığı Resmî Gazete Tarihi: 13.11.1985
Yayımlandığı Resmî Gazete Sayısı: 18927
Kabul Tarihi	07.11.1985
Madde 0001 : Amaç
Bu Kanunun amacı, modern savunma sanayiinin geliştirilmesi ve Türk Silahlı Kuvvetlerinin modernizasyonunun sağlanmasıdır.
Madde 0002 : Tanımlar
Bu Kanunda geçen deyimlerden,
(1)
Komite; Savunma Sanayi İcra Komitesini,
Fon; Savunma Sanayii Destekleme Fonunu,
Müsteşarlık; Savunma Sanayii Müsteşarlığını,
ifade eder.
(1) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/57 md. ile Aynen Kabul] birinci fıkrasında yer alan Kurul; Savunma Sanayii Yüksek Koordinasyon Kurulunu, ibaresi yürürlükten kaldırılmıştır.
Madde 0003 : Savunma Sanayii Yüksek Koordinasyon Kurulu
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/57 md. ile Aynen Kabul] Yürürlükten Kaldırılmıştır.)
Madde 0004 : Kurulun Görevleri
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/57 md. ile Aynen Kabul] Yürürlükten Kaldırılmıştır.)
Madde 0005 : Savunma Sanayii İcra Komitesi
(Madde 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/50 md. ile Aynen Kabul] Değişmiştir.)
Savunma Sanayii İcra Komitesi Cumhurbaşkanının başkanlığında; Başbakan, Genelkurmay Başkanı, İçişleri ve Milli Savunma Bakanlarından meydana gelir. Cumhurbaşkanının katılmadığı toplantılarda Başbakan Cumhurbaşkanına vekaleten Komiteye başkanlık eder.
Komite Cumhurbaşkanının daveti üzerine toplanır. Komitenin sekretarya hizmetlerini Müsteşarlık yürütür. Komite toplantılarının gündemi Cumhurbaşkanı tarafından belirlenir.
Madde 0006 : Komitenin görevleri
Komitenin görevleri aşağıda belirtilmiştir.
a) Savunma(1) sanayiinin geliştirilmesi için tespit edilen genel strateji ve ilkeler istikametinde kararlar almak,
b)  (Bent 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/51 md. ile Aynen Kabul] Değişmiştir.) Türk Silahlı Kuvvetleri için Stratejik Hedef Planına ve Jandarma Genel Komutanlığı, Sahil Güvenlik Komutanlığı ve Emniyet Genel Müdürlüğü için İçişleri Bakanlığının güvenlik önceliklerine göre temini gerekli olan modern silah, araç ve gereçlerin üretimi, yurt içinden veya gereği halinde yurt dışından tedariki hususunda karar almak,
c) Kamu ve özel sektörün yabancı sermaye ve teknoloji katkısı ile savunmaya yönelik üretim tesisleri kurma imkanlarını araştırmak, yönlendirmek ve tahakkuk planlarını takip etmek, bu gibi tesislerin kuruluşuna gerektiğinde Devletin iştiraki için prensip kararı almak,
d) Sağlanacak modern silah, araç ve gereçlerin araştırılması, geliştirilmesi, prototip imali, avans verilmesi, uzun vadeli siparişler ve diğer mali ve ekonomik teşviklerin tespiti istikametinde Savunma Sanayii Müsteşarlığına talimat vermek,
e) Savunma sanayii ürünleri ihracatı ve off - set ticareti ile karşılıklı ticaret konusunda kararlar almak,
f) Savunma sanayii ile ilgili kuruluşlar arasında koordinasyonu sağlamak,
g)  (Bent 02.11.2011 tarih ve 28103 sayılı Resmi Gazetede yayımlanan 661 Sayılı Khk ile Değişmiştir.) Fonun, 10 uncu maddenin ikinci fıkrası hükmü hariç, kullanım esaslarını tespit etmek.
h) (Bent 24.12.2017 tarih ve 30280 sayılı Resmi Gazetede yayımlanan 0696 Sayılı KHK nın 56. Maddesi ile Eklenmiştir) Savunma sanayii alanındaki insan kaynağının geliştirilmesi amacıyla Fondan verilecek eğitim destek miktarlarının belirlenmesi ve personele yapılacak ödemeler hususlarında karar almak.
(1) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/51 md. ile Aynen Kabul] birinci fıkrasının (a) bendinde yer alan Yüksek Koordinasyon Kurulunca savunma ibaresi Savunma şeklinde değiştirilmiştir.
Madde 0007 : Savunma Sanayii Müsteşarlığı
Cumhurbaşkanına(1) bağlı ve tüzel kişiliği haiz Savunma Sanayii Müsteşarlığı kurulmuştur.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/52 md. ile Aynen Kabul] Değişmiştir.) Müsteşarlık personeli Cumhurbaşkanı onayı ile atanır. Cumhurbaşkanı bu yetkisini Müsteşara devredebilir.
(1) 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/52 md. ile Aynen Kabul] birinci fıkrasında yer alan Milli Savunma Bakanlığına ibaresi Cumhurbaşkanına şeklinde değiştirilmiştir.
Madde 0008 : Personel rejimi
Başkanlık personeli 14/07/1965 tarih ve 657 sayılı Devlet Memurları Kanunu hükümlerine tabidir.
(Değişik fıkra: 20/03/1991 - 3704/2 md.) Bu İdarenin, 657 sayılı Devlet Memurları Kanununun 59 uncu maddesinde belirtilen unvanlarına ait kadroları Savunma Sanayii Uzmanı ve Uzman Yardımcısı ile Daire Tabibi kadroları(1) karşılık gösterilmek kaydıyle sözleşmeli personel çalıştırılabilir. Bunlar istekleri halinde T.C. Emekli Sandığı ile ilgilendirilirler. Bu suretle sözleşmeli çalıştırılacaklardan T.C. Emekli Sandığından aylık alanların bu aylıkları kesilmez.
(Ek fıkra: 20/03/1991 - 3704/2 md.) Savunma Sanayii Müsteşarlığında 657 sayılı Devlet Memurları Kanunu ile diğer kanunların sözleşmeli personel çalıştırılmasına dair hükümlerine bağlı kalınmaksızın özel bilgi ve ihtisas gerektiren konularda sözleşmeli personel çalıştırılabilir. Bu fıkra hükmüne göre çalıştırılacak olanlar sosyal güvenlik açısından T.C. Emekli Sandığı veya Sosyal Sigortalar Kurumu ile ilgilendirilir.
(Ek fıkra: 20/03/1991 - 3704/2 md.) İkinci ve üçüncü fıkralara göre çalıştırılacakların adedi, ücretlerinin taban ve tavanı ile diğer mali hakları, Bakanlar Kurulu'nca çıkarılacak hizmet sözleşmesi esaslarına göre tespit edilir.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/53 md. ile Aynen Kabul] Eklenmiştir) Özel bilgi ve ihtisas gerektiren işlerde, ücretleri Fondan karşılanmak üzere proje veya sözleşme süresince sözleşmeli personel istihdam edilebilir. İstihdam edilecek personele ödenecek ücret üst sınırı Savunma Sanayii İcra Komitesince belirlenir. Bu kapsamda istihdam edilen personel, 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (a) bendi kapsamında sigortalı sayılır.
Başkanlıkta Başbakanlık ile diğer kamu kurum ve kuruluşları personeli maaşsız izinli ve sözleşmeli olarak çalıştırılabilirler. Bu kişilerin memuriyetleri ile buna ait her türlü hak ve mükellefiyetleri mahfuz kalır. İzinli oldukları müddet, terfi ve emekliliklerinde fiili hizmet olarak hesaba katıldığı gibi bunlardan izinli oldukları sırada terfi hakkını kazananlar başkaca hiç bir işleme lüzum kalmaksızın terfi ettirilirler.
(Fıkra 17.08.2011 tarih ve 28028 sayılı Resmi Gazetede yayımlanan 0649 Sayılı Khk ile Eklenmiştir) Müsteşarlık, görev alanına giren konularda çalıştırılmak üzere Savunma Sanayii Uzmanı ve Uzman Yardımcısı istihdam eder. Savunma Sanayii Uzman Yardımcılığına atanabilmek için 657 sayılı Devlet Memurları Kanununun 48 inci maddesinde sayılan genel şartlara ek olarak aşağıdaki şartlar aranır: (*)
a)(*) En az dört yıllık lisans eğitimi veren hukuk, siyasal bilgiler, iktisat, işletme, iktisadî ve idarî bilimler fakülteleri, Müsteşarlığın görev alanına giren ve yönetmelikle belirlenen mühendislik fakülteleri ile diğer yükseköğretim kurumlarından veya bunlara denkliği Yükseköğretim Kurulu tarafından kabul edilen yurtiçindeki veya yurtdışındaki yükseköğretim kurumlarından mezun olmak,
b)(*) Yönetmelikle belirlenen yabancı dillerden en az birini iyi derecede bilmek.
c)(*) Yapılacak yarışma sınavında başarılı olmak.
(*)(Fıkra 17.08.2011 tarih ve 28028 sayılı Resmi Gazetede yayımlanan 0649 Sayılı Khk ile Eklenmiştir) Uzman Yardımcılığına atananlar, en az üç yıl çalışmak ve hazırlayacakları uzmanlık tezinin, oluşturulacak tez jürisi tarafından kabul edilmesi kaydıyla, yapılacak yeterlik sınavına girmeye hak kazanırlar. Süresi içinde tezlerini sunmayan veya tezleri kabul edilmeyenlere tezlerini sunmaları veya yeni bir tez hazırlamaları için altı ayı aşmamak üzere ilave süre verilir. Yeterlik sınavında başarılı olanların uzman kadrolarına atanabilmeleri, Kamu Personeli Yabancı Dil Bilgisi Seviye Tespit Sınavından asgarî (B) düzeyinde veya dil yeterliği bakımından buna denkliği kabul edilen ve uluslararası geçerliliği bulunan başka bir belgeye sahip olma şartına bağlıdır. Sınavda başarılı olamayanlar veya sınava girmeye hak kazandığı halde geçerli mazereti olmaksızın sınav hakkını kullanmayanlara, bir yıl içinde ikinci kez sınav hakkı verilir. Verilen ilave süre içinde tezlerini sunmayan veya ikinci defa hazırladıkları tezleri de kabul edilmeyenler, ikinci sınavda da başarı gösteremeyen veya sınav hakkını kullanmayanlar ile yabancı dil yeterliği şartını yerine getirmeyenler, Savunma Sanayii Uzman Yardımcısı unvanını kaybederler ve Müsteşarlıkta durumlarına uygun kadrolara atanırlar.
(*)(Fıkra 17.08.2011 tarih ve 28028 sayılı Resmi Gazetede yayımlanan 0649 Sayılı Khk ile Eklenmiştir) Savunma Sanayii Uzmanı ve Uzman Yardımcılarının mesleğe alınmaları, yetiştirilmeleri, yarışma sınavı, tez hazırlama ve yeterlik sınavı ile diğer hususlar yönetmelikle düzenlenir.
(1) 17.08.2011 Tarih ve 28028 Sayılı Resmi Gazetede Yayınlanan 0649 Sayılı Khk ile ikinci fıkrasında yer alan ile Daire Tabibi Kadrosu ibaresi Savunma Sanayii Uzmanı ve Uzman Yardımcısı ile Daire Tabibi kadroları şeklinde değiştirilmiştir
(*) 6. Fıkranın 2. Cümlesi , (a) , (b) ve (c) bentleri ile 7. ve 8. Fıkralar 24.01.2014 Tarih ve 28892 Sayılı Resmi Gazetede Yayımlanan E: 2011/107, K: 2012/184 Sayılı Anayasa Mahkemesi Kararı ile 6 Ay Sonra (24.07.2014) Yürürlüğe Girmek Üzere İptal Edilmiştir.
Madde 0009 : Bütçe
Başkanlığın bütçesi Savunma Sanayii Destekleme Fonunun %2'sini aşmayacak miktardan meydana gelir. Bu miktar Bakanlar Kurulunca azami %50 oranında artırılabilir.
Madde 0010 : Müsteşarlığın görevleri
Müsteşarlığın görevleri aşağıda belirtilmiştir.
a) İcra Komitesinin aldığı kararları uygulamak,
b) Proje bazında yıllar itibariyle verilecek olan alımların programlarını sipariş kontratına bağlamak,
c) Mevcut milli sanayii, savunma sanayiii ihtiyaçlarına göre reorganize ve entegre etmek, yeni teşebbüsleri teşvik ve bu entegrasyona ve ihtiyaçlara göre yönlendirmek, yabancı sermaye ve teknoloji katkısı imkanlarını araştırmak, teşebbüsleri yönlendirmek, bu konudaki Devlet katılımını planlamak,
d) Fon kaynaklarını dikkate alarak alım programlarını ve finansman modellerini belirlemek,
e) İhtiyaç duyulan modern silah, araç ve gereçlerin özel veya kamu kuruluşlarında imalatını planlamak,
f) Gerektiğinde özel, kamu veya karma nitelikli yeni yatırımları dışa açık olmak kaydıyla desteklemek,
g) Modern silah, araç ve gereçleri araştırmak, geliştirmek, prototiplerin imalini sağlamak, avans vermek, uzun vadeli siparişler ve diğer mali ve ekonomik teşvikleri tespit etmek,
h) İşin özelliğine göre yıllar içinde yapılacak alımın şartlarını, ihtiyaç makamınca (2) belirlenecek şartname ve standartları dikkate alarak teknik ve mali konuları kapsayan kontratları yapmak,
i) Savunma sanayii ürünleri ihracatı ve off - set ticareti konularını koordine etmek,
j) Fondan kredi vermek veya yurt içinden ve yurt dışından kredi almak ve gerektiğinde yerli ve yabancı sermayeli şirketler kurmak ve iştirak etmek,
k) Üretilen malın kontrat muhteviyatına uyup uymadığını, kalite kontrolleri ile kontrat şartlarının yerine getirilip getirilmediğini takip etmek,
l) Uygulama aksaklıklarının ilgili kurum ve kuruluşlar nezdinde çözümlenmesini temin etmek.
m) (Bent 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/54 md. ile Aynen Kabul] Eklenmiştir) Cumhurbaşkanı tarafından verilen diğer görevleri yerine getirmek.
(Fıkra 02.11.2011 tarih ve 28103 sayılı Resmi Gazetede yayımlanan 0661 Sayılı Khk ile Eklenmiştir) Milli İstihbarat Teşkilatı Müsteşarlığının istihbarat ve güvenliğe ilişkin ihtiyaçları ile Emniyet Genel Müdürlüğünün istihbarat ve güvenliğe ilişkin acil (3) ihtiyaçları (...) (2) Müsteşarlık tarafından tedarik edilir ve bunlara ilişkin giderler Fondan karşılanır. (Ek cümleler: 17/4/2014-6532/13 md.) Ancak, doğrudan Millî İstihbarat Teşkilatınca tedarik edilmesi uygun görülen istihbarat ve güvenlik amaçlı ihtiyaçlar için gereken kaynak, MİT Müsteşarının teklifi (...) (2) ve Cumhurbaşkanının onayıyla, Savunma Sanayii Destekleme Fonundan Millî İstihbarat Teşkilatı adına açılmış olan hesaplara aktarılır. Aktarılan bu tutarlar, Millî İstihbarat Teşkilatının tabi olduğu mevzuat hükümlerine göre harcanır.
(Fıkra 24.12.2017 Tarih ve 30280 Sayılı Resmi Gazetede Yayımlanan 0696 Sayılı KHK nın 59. Maddesi ile Eklenmiştir) Müsteşarlık tarafından yürütülen projelerde sözleşme imzalanacak firmanın seçimi Komite kararı ile belirlenir. Komite uygun gördüğü durumlarda bu yetkisini sınırlarını belirlemek kaydıyla Komite üyelerine veya Savunma Sanayii Müsteşarına devredebilir.
(1) Başbakanın onayıyla İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/80 md. ile Aynen Kabul] Cumhurbaşkanının onayıyla şeklinde değişmiştir.
(2) Milli Savunma Bakanlığınca İbaresi 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/54 md. ile Aynen Kabul] ihtiyaç makamınca şeklinde değişmiş ve Maddenin ikinci fıkrasının birinci cümlesinde yer alan Müsteşarın teklifi, Milli Savunma Bakanının uygun görüşü ve Başbakanın onayı ile ibaresi ile ikinci cümlesinde yer alan , Millî Savunma Bakanının uygun görüşü ibaresi yürürlükten kaldırılmıştır.
(3) Üstü Çizili İbare 12.06.2019 Tarih ve 30799 Sayılı Resmi Gazetede Yayımlanan 7176 Sayılı Kanunun 11. Maddesi ile madde metninden çıkarılmıştır.
Madde 0011 : Uygulanmayacak hükümler ve öncelik
Bu Kanunla yapılması öngörülen iş ve işlemlerde 1050 sayılı Muhasebei Umumiye Kanunu, 2886 sayılı Devlet İhale Kanunu ile 832 sayılı Sayıştay Kanunu hükümleri uygulanmaz.
Müsteşarlığın ihtiyacı olan teknik şartnamelerin hazırlanması ve kalite kontrol hizmetleri konusundaki talepleri Milli Savunma Bakanlığı ve Kuvvet Komutanlıklarınca öncelikle yerine getirilir.
Madde 0012 : Savunma sanayii destekleme fonu
Bu Kanunun amacının gerçekleştirilebilmesi için T.C. Merkez Bankası nezdinde Müsteşarlık emrinde Savunma Sanayii Destekleme Fonu kurulmuştur.
Fonun kaynakları aşağıda gösterilmiştir.
a) Her yıl bütçeye bu maksatla konulacak ödenek,
b) (Mülga bend: 06/06/2002 - 4760 S.K./18. md.)
c) Türk Silahlı Kuvvetlerini güçlendirmek amacıyla kurulmuş bulunan vakıflardan Fona yapılacak transferler,
d) ((d) Bendi 21.03.2007 tarih ve 26469 sayılı Resmi Gazetede yayımlanan Kanun ile Yürürlükten Kaldırılmıştır.)
e) 25/8/1971 tarihli ve 1473 sayılı Kanuna göre ayrılan payın tamamı,
f) Kanunla (vergi kanunları hariç) kurulan fonlardan Bakanlar Kurulunca belirlenecek miktarda yapılacak aktarmalar,
g) (Mülga bent: 14/06/1989 - 3571/16 md.)
h) (Mülga bend: 09/04/2003 - 4842 S.K./37. md.)
i) Milli Savunma Bakanlığı bütçesinden modern silah, araç ve gereçler için ayrılan ödenek,
j) 12/03/1982 gün ve 2634 sayılı Turizmi Teşvik Kanununun 19 uncu maddesine göre oynatılmasına izin verilen talih oyunlarının işletildiği yerlerden elde edilecek gayrisafi hasılattan Bakanlar Kurulunca tespit
edilecek azami %50 oranında alınacak ve Bakanlar Kurulunca Toplu Konut Fonu ile Savunma Sanayii Destekleme Fonuna dağıtımı yapılacak miktar, (Şu kadar ki, bu suretle fona ödenecek meblağ Gelir ve
Kurumlar Vergisinin matrahının tespitinde gider olarak nazara alınır.)
k) Fonun mal varlığından elde edilecek gelirler,
l) 1111 sayılı Askerlik Kanununun 10 uncu maddesi gereğince bedelli askerlikten elde edilecek gelirler,
m) Bağış ve yardımlar.
n) (Ek bent: 07/07/1995 - 4120/1 md.) Diğer gelirler,
Genel Bütçeye dahil daire ve kuruluşlarca tahsil edilerek Savunma Sanayii Destekleme Fonuna ödenecek gelirlerden 2380 sayılı Kanuna göre belediyelere ve il özel idarelerine pay ayrılmaz.
(Ek fıkra: 28/05/1986 - 3291/10 md.) Fon bakiyelerinin tamamen veya kısmen Türkiye Cumhuriyet Merkez Bankası dışında nemalandırılmasına ait esas ve usuller Bakanlar Kurulunca düzenlenir.
(Ek fıkra: 07/07/1995 - 4120/1 md.) Savunma Sanayii Destekleme Fonu adına tahsil edilen gelirlerden Kanun ve Kararnamelerle kurulmuş diğer fonlara pay ayrılmaz.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/55 md. ile Aynen Kabul] Eklenmiştir) Savunma sanayii alanındaki insan kaynağının geliştirilmesi amacıyla Fondan burs ve eğitim destekleri sağlanabilir.
Madde 0013 : Mükellefiyet, beyan, ödeme yeri ve zamanı
1. Bu Kanunun 12 nci maddesinin (b) bendinde sayılan mamullerin teslimi nedeniyle Fona yapılacak ödemelerin mükellefi, bu mamulleri dahilde imal edenlerle ithalatçılarıdır.
Bu şekilde yapılacak ödemeler, 3065 sayılı Katma Değer Vergisi Kanunu hükümlerine göre düzenlenen Ek Vergi beyannamesi ile beyan edilir ve bu verginin ödeme süresi içerisinde ilgili vergi dairesine ödenir.
3065 sayılı Katma Değer Vergisi Kanununda yer alan istisnalar, bu fıkra uygulaması yönünden de geçerlidir.
2. 25/8/1971 tarihli ve 1473 sayılı Kanuna göre ayrılan payın tamamı, bilet bedeliyle birlikte tahsil edilir. Tahsilatı müteakip Fona ait meblağ ilgili ayın Katma Değer Vergisi beyannamesi ile birlikte Katma Değer Vergisi yönünden bağlı bulunulan vergi dairesine aynı süre içinde beyan edilerek ödenir. Bu meblağın beyanına ait usûl ve esasları belirlemeye Maliye Bakanlığı yetkilidir.
3. (Mülga bent: 14/06/1989 - 3571/16 md.)
4. 12/03/1982 gün ve 2634 sayılı Turizmi Teşvik Kanununun 19 uncu maddesine göre oynatılmasına izin verilen talih oyunlarının işletildiği yerlerden elde edilecek gayri safi hasılattan Bakanlar Kurulunca tespit edilecek azami %50 oranında alınacak miktar, tespit edilen oran dahilinde hesaplanarak bu müesseseleri işleten gerçek veya tüzelkişiler tarafından her ay verilecek Katma Değer Vergisi beyannamesi ile birlikte Katma Değer Vergisi yönünden bağlı bulunulan vergi dairesine aynı süre içinde beyan edilerek ödenir.
Bu meblağın beyanına ait usul ve esasları belirlemeye Maliye ve Gümrük Bakanlığı yetkilidir.
5. (Mülga bent: 25/06/1992 - 3824/26 md.)
Madde 0014 : Muafiyetler
(1) Savunma Sanayii Müsteşarlığı ile Müsteşarlık emrinde kurulan fon;
a) Kurumlar Vergisinden,
b) Yapılacak bağış ve yardımlar nedeniyle Veraset ve İntikal Vergisinden,
c) Yapacakları her türlü muameleler dolayısıyla Damga Vergisinden,
d) Açlıkları krediler dolayısıyla lehte tahakkuk edecek faizler Banka ve Sigorta Muameleleri Vergisinden,
Muaftır.
(2) Bu Kanun hükümlerine göre Savunma Sanayii Müsteşarlığı ile bu Müsteşarlık emrinde kurulan Fona devredilen (Yeni kurulacak olanlar hariç olmak üzere);
a) Vakıfların çeşitli şirketlerdeki hisselerine,
b) Savunma Donatım İşletmeleri Genel Müdürlüğü ve bağlı ortaklığına,
Daha önceki mevzuat ile tanınan vergi, resim ve harç muafiyet ve istisnalarına ilişkin hükümlerin uygulanmasına devam olunur.
(3)  (Fıkra 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 11. Maddesi ile Değişmiştir.) 30/5/1985 tarihli ve 3212 sayılı Silahlı Kuvvetler İhtiyaç Fazlası Mal ve Hizmetlerinin Satış, Hibe, Devir ve Elden Çıkarılması; Diğer Devletler Adına Yurt Dışı ve Yurt İçi Alımların Yapılması ve Eğitim Görecek Yabancı Personel Hakkında Kanunda Milli Savunma Bakanına verilmiş olan yetkiler Başkanlık tarafından yürütülen projelerdeki iş ve işlemler için Başkana aittir.
(4)  (Fıkra 30.05.2025 tarih ve 32915 sayılı Resmi Gazetede yayımlanan 7548 Sayılı Kanunun 11. Maddesi ile Değişmiştir.) Başkanlık personeli için 29/6/2004 tarihli ve 5202 sayılı Savunma Sanayii Güvenliği Kanunu uyarınca düzenlenen Kişi Güvenlik Belgesi aranmaz.
(5) (Fıkra 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 121. Maddesi ile Eklenmiştir) Başkanlık iş ve işlemlerinde Savunma Sanayii Müsteşarlığının Milli Savunma Bakanlığına bağlı olduğu dönemde haiz olduğu muafiyet ve istisna hükümlerinin uygulamasına devam olunur. (*)
(*) Anayasa Mahkemesinin 7/12/2023 Tarihli ve E: 2021/125, K: 2023/213 Sayılı Kararı ile bu fıkra iptal edilmiştir. Kararın Resmî Gazete de yayımlanmasından başlayarak oniki ay sonra (5/6/2025) yürürlüğe gireceği hüküm altına alınmıştır.
Madde 0015 : 213 ve 6183 Sayılı kanunların uygulanması
Mükellefler ile vergi sorumluları tarafından bu Kanuna göre hesaplanarak ödenmesi gereken Fona ait meblağ hakkında Vergi Usul Kanunu ile Amme Alacaklarının Tahsil Usulü Hakkında Kanun hükümleri uygulanır.
Madde 0016 :
3065 sayılı Katma Değer Vergisi Kanununun 60 ıncı maddesinin 2 nci fıkrası aşağıdaki şekilde değiştirilmiştir.
2. Ek Verginin matrahı, Katma Değer Vergisi matrahını oluşturan unsurlardan teşekkül eder. Şu kadar ki Savunma Sanayii Destekleme Fonuna gönderilecek miktarlar matraha dahil edilmez.
Madde 0017 : Denetim
(Madde 02.11.2011 tarih ve 28103 sayılı Resmi Gazetede yayımlanan 0661 Sayılı Khk ile Yürürlükten Kaldırılmıştır.)
Madde 0018 :
3670 sayılı Milli Piyango Teşkiline Dair Kanunun 1 ve 11 inci maddelerinin değiştirilmesine dair olup ilgili kanundaki yerlerine işlenmiştir.
Madde 0019 : Devlet malı sayılması
Müsteşarlığın ve Müsteşarlığa bağlı Fonun malları ve her çeşit mevcutları aleyhine işlenen suçlar, Devlet malı aleyhine işlenmiş sayılır. Bu suçlara Türk Ceza Kanunundaki cezalar uygulanır. Müsteşarlığın ve Fonun taşınır ve taşınmaz her türlü malları haczedilemez.
Madde 0020 : Kamulaştırma
Müsteşarlık, Fon ve bunların sermayesinin %51'inden fazlasına sahip oldukları ortaklıkların silah ve mühimmat imal etmek amacıyla faaliyet gösteren kuruluş ve müesseseleri, bu faaliyetleri ile ilgili olarak kamulaştırmaya ilişkin mevzuat hükümlerinden yararlanır.
Ek Madde 0001 :
(Madde 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/56 md. ile Aynen Kabul] Eklenmiştir)
Mevzuatta Savunma Sanayii Müsteşarlığı ile ilgili olarak Milli Savunma Bakanına yapılan atıflar Cumhurbaşkanına yapılmış sayılır.
Ek Madde 0002 :
(Madde 23.07.2020 Tarih ve 31194 Sayılı Resmi Gazetede Yayımlanan 7250 Sayılı Kanunun 13. Maddesi ile Eklenmiştir)
Savunma Sanayii Başkanlığında, 14/7/1965 tarihli ve 657 sayılı Devlet Memurları Kanunu ile diğer kanunların sözleşmeli personel çalıştırılmasına dair hükümlerine bağlı olmaksızın sözleşmeli personel çalıştırılabilir. Bu fıkra kapsamındaki personel, 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (c) bendi kapsamında sigortalı sayılır. Bu personelin, net ücretleri 1 inci dereceli savunma sanayii uzmanı kadrosunda bulunanlara ödenen net maaş tutarını aşmamak üzere belirlenecek brüt sözleşme ücretleri ile kurumsal hizmetlerin gerektirmesi halinde aranacak öğrenim ve yabancı dil bilgisi şartı ile diğer şartlar, bunların işe alınmaları, sınav ve istisnaları, sözleşme süre, usul ve esasları, görev, yetki ve yükümlülükleri, sözleşmelerinin feshi ile istihdamlarına dair diğer usul ve esaslar Cumhurbaşkanı tarafından belirlenir.
Savunma Sanayii Başkanlığında Savunma Sanayii İcra Komitesi tarafından veya yetki devri yapılan komite üyesi tarafından onaylanan projelerde, ücretleri doğrudan Savunma Sanayii Destekleme Fonundan karşılanmak üzere; konsept oluşturma, AR-GE, tasarım, prototip üretme, geliştirme, modernizasyon, imalat, kabul ve muayene, doğrulama, test, sertifikasyon, lojistik ve benzeri modern savunma sanayii ürün ve hizmetleri geliştirmek amacıyla, özel bilgi ve ihtisas sahibi, kamu personeli olmayan kişiler, üç yılı geçmemek şartıyla istihdam edilebilir. İlgili projenin bu süre içerisinde sonuçlanmaması durumunda Savunma Sanayii Başkanlığı tarafından birer yıllık sürelerle istihdam uzatılabilir. Bu personelin istihdamına dair hususlar ile bunlara verilecek her türlü ödemeler dâhil net ücretler, 657 sayılı Kanunun 4 üncü maddesinin (B) bendine göre çalıştırılanlar için uygulanmakta olan sözleşme ücreti tavanının yedi katını aşmamak üzere Savunma Sanayii İcra Komitesi veya yetkilendireceği Komite üyesi tarafından, ilgililerin yürüteceği görevler göz önüne alınarak tespit edilir. Bu fıkra kapsamındaki personel, 5510 sayılı Kanunun 4 üncü maddesinin birinci fıkrasının (a) bendi kapsamında sigortalı sayılır. Bu fıkra kapsamındaki istihdam için diğer mevzuatta yer alan pozisyon ihdası ve atama iznine ilişkin hükümler uygulanmaz. Kanunlardaki özel hükümler saklı kalmak kaydıyla, bu statüde çalıştırılma, sözleşme bitiminde kamu kurum ve kuruluşlarında herhangi bir pozisyon, kadro veya statüde çalışma açısından kazanılmış hak teşkil etmez.
Geçici Madde 0001 :
Savunma Donatım İşletmeleri Genel Müdürlüğü menkul ve gayrimenkul malları, bütün araç, gereç, bütçe ve personeli ile birlikte, hiç bir işleme gerek kalmaksızın Savunma Sanayii Müsteşarlığına devredilmiştir.
Geçici Madde 0002 :
Türk Silahlı Kuvvetlerini güçlendirmek amacıyla kurulmuş bulunan vakıfların çeşitli şirketlerdeki hisseleri Fona devredilebilir.
Geçici Madde 0003 :
Geçici 1 ve 2 nci maddelerdeki devir işlemleri 6 ay içinde tamamlanır. Devir işlemleri tamamlanıncaya kadar mevcut uygulamaya devam olunur. Devir işlemleri ve bu devirden doğan kazanç her türlü vergi, resim ve harçtan muaftır.
Geçici Madde 0004 :
Bu Kanun hükümleri gelir ve kurumlar vergisi mükelleflerinin 1985 takvim yılı gelirlerine ilişkin olarak 01/01/1986 tarihinden itibaren yıllık, münferit ve özel beyanname ile beyan etmeleri gereken gelirleri hakkında da uygulanır.
1985 takvim yılına ait olup, tevkif suretiyle vergiye tabi tutulan kazanç ve iratlar üzerinden, fona ait meblağ hesaplanmaz. Tevkif suretiyle vergiye tabi tutulan kazanç ve iratlar hakkında bu Kanun hükümleri 01/01/1986 tarihinden itibaren uygulanır.
Geçici Madde 0005 :
657 sayılı Devlet Memurları Kanununun değişik 43 üncü maddesi ile bu madde uyarınca alınan Bankalar Kurulu Kararlarında gerekli değişiklikler yapılıncaya kadar aylıklarının hesabında, Müsteşar için 975, Müsteşar Yardımcıları için 750 ek gösterge uygulanır. Bu ek göstergeler hakkında 26/06/1984 gün ve 241 sayılı Kanun Hükmünde Kararnamenin değişik 38 inci maddesine göre işlem yapılır.
Geçici Madde 0006 :
Milli Piyango İdaresinin 1985 yılı piyango safi hasılatı, 3670 sayılı Milli Piyango Teşkiline Dair Kanunun bu Kanun ile değişik 11 inci maddesinde belirtilen esaslar dahilinde Fon'a ödenir.
Geçici Madde 0007 :
(Madde 27.04.2005 tarih ve 25798 sayılı Resmi Gazetede yayımlanan Kanun ile Eklenmiştir)
Bu maddenin yürürlüğe girdiği tarihte, Müsteşarlıkta bu Kanunun 8 inci maddesinin üçüncü fıkrası uyarınca sözleşmeli personel olarak çalışanlardan sosyal güvenlik açısından 506 sayılı Sosyal Sigortalar Kanununa tabi olanlar, bu maddenin yürürlüğe girdiği tarihten itibaren üç ay içerisinde yazılı olarak Müsteşarlığa başvurmaları halinde 5434 sayılı Türkiye Cumhuriyeti Emekli Sandığı Kanunu ile ilişkilendirilirler. Bu süre içerisinde 5434 sayılı Kanun ile ilişkilendirilme talebinde bulunmayanların 506 sayılı Kanun ile ilişkileri devam eder.
Geçici Madde 0008 :
(Madde 27.04.2005 tarih ve 25798 sayılı Resmi Gazetede yayımlanan Kanun ile Eklenmiştir)
Geçici 7 nci maddeye göre 5434 sayılı Türkiye Cumhuriyeti Emekli Sandığı Kanunu ile ilişkilendirilenlerin Müsteşarlıkta 506 sayılı Sosyal Sigortalar Kanununa tabi olarak, bu Kanunun 8 inci maddesinin üçüncü fıkrası uyarınca sözleşmeli personel statüsünde geçen hizmet süreleri; emekli keseneklerine esas aylık derece ve kademelerinin belirlenmesi ile 5434 sayılı Kanunun ek 48 inci maddesinin (b) fıkrası ve ek 70 inci maddesinin uygulanmasında, öğrenim durumları itibarıyla yükselebilecekleri dereceleri aşmamak ve 02.02.2005 tarihli ve 5289 sayılı Kanun hükümleri dikkate alınmak suretiyle, memuriyette geçmiş gibi değerlendirilir ve değerlendirilen bu sürelerin önceden kıdem tazminatı, toplu ödeme, emekli ikramiyesi veya işten ayrılma tazminatı ödenmemiş olan kısmı 5434 sayılı Kanun hükümleri çerçevesinde emekli ikramiyesinin hesabında dikkate alınır.
Geçici Madde 0009 :
(Madde 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 121. Maddesi ile Yürürlükten Kaldırılmıştır.)
Geçici Madde 0010 :
(Madde 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 121. Maddesi ile Eklenmiştir)
Bu maddenin yayımlandığı tarihte Savunma Sanayii Müsteşarı ve Müsteşar Yardımcılarının kadro unvanı Savunma Sanayii Başkanı ve Başkan Yardımcısı şeklinde değiştirilmiştir. Halen anılan kadrolarda bulunanlar başka bir işleme gerek kalmaksızın Savunma Sanayii Başkanı ve Başkan Yardımcısı kadrolarına atanmış sayılır.
(Fıkra 16.05.2025 tarih ve 32902 sayılı Resmi Gazetede yayımlanan 7547 Sayılı Kanunun 6. Maddesi ile Değişmiştir.) Savunma Sanayii Başkanı ve Başkan Yardımcısına, sırasıyla Savunma Sanayii Müsteşarı ve Müsteşar Yardımcısı için ilgili mevzuat hükümlerinde kadrosuna bağlı olarak öngörülmüş mali ve sosyal hak ve yardımlar kapsamındaki ödemeler aynı usul ve esaslar çerçevesinde yapılır. Bu ödemelerden vergi ve diğer kesintilere tabi olmayanlar bu maddeye göre de vergi ve diğer kesintilere tabi olmaz. Bunlar, emeklilik hakları bakımından da sırasıyla Savunma Sanayii Müsteşarı ve Müsteşar Yardımcısına denk kabul edilir.
Diğer mevzuatta Savunma Sanayii Müsteşarına ve Müsteşar Yardımcılarına yapılan atıflar Savunma Sanayii Başkanına ve Başkan Yardımcılarına yapılmış sayılır.
Geçici Madde 0011 :
(Madde 23.07.2020 Tarih ve 31194 Sayılı Resmi Gazetede Yayımlanan 7250 Sayılı Kanunun 14. Maddesi ile Eklenmiştir)
Bu maddenin yürürlüğe girdiği tarihte Savunma Sanayii Başkanlığında sözleşmeli personel olarak çalışanların istihdamlarına, mali ve sosyal haklar kapsamında yapılmakta olan her türlü ödemeler saklı kalmak kaydıyla, ek 2 nci maddenin ilgili fıkraları kapsamında devam olunur.
Ek 2 nci madde kapsamında istihdam edilen personele, aynı maddede belirtilen kararlar yayımlanıncaya kadar bu maddenin yürürlüğe girdiği tarihte Savunma Sanayii Başkanlığında sözleşmeli personel olarak çalışanlara uygulanan Hizmet Sözleşmesi Esasları ile Savunma Sanayii İcra Komitesi Kararı ve mevzuatı ilgisine göre uygulanır. Bu maddenin yürürlüğe girdiği tarihten önce ilana çıkılmış sınavlar, bir defaya mahsus olmak üzere, pozisyon ihdası ve atama izni aranmaksızın bu fıkra hükümlerine göre tekemmül ettirilir.
Madde 0021 : Yürürlük
Bu Kanun yayımı tarihinde yürürlüğe girer.
Madde 0022 : Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
