359 sayılı Cenevre'de 28 Temmuz 1951 Tarihinde İmzalanmış Olan Mültecilerin Hukuki Durumuna Dair Sözleşmenin Onaylanması Hakkında Kanun
Yayımlandığı Resmî Gazete Tarihi: 05.09.1961
Yayımlandığı Resmî Gazete Sayısı: 10898
Kabul Tarihi	29.08.1961
Madde 0001:
Cenevre de, 28 Temmuz 1951 tarihinde imzalanmış olan Mültecilerin Hukuki Durumuna dair Sözleşme ilişik deklarasyonla birlikte onaylanmıştır.
Madde 0002:
Mültecilerin Hukuki Durumuna dair Sözleşmenin 42 nci maddesinin bahşettiği imkana uygun olarak, onaylama anında aşağıdaki ihtirazi kayıt kabul edilmiştir:
«Bu Sözleşmenin hiç bir hükmü, mülteciye Türkiye de Türk uyruklu kimselerin haklarından fazlasını sağladığı şeklinde yorumlanamaz.»
Madde 0003:
Bu kanun yayımı tarihinde yürürlüğe girer.
Madde 0004:
Bu kanun hükümlerini Bakanlar Kurulu yürütür.
Deklarasyon
Türkiye Cumhuriyeti Hükümeti, mezkur Sözleşmenin 1 inci maddesinin (A) fıkrasında mevzuubahis 12 Mayıs 1926 ve 30 Haziran 1928 Anlaşmalarına Taraf değildir. Ayrıca, 30 Haziran 1928 Anlaşmanın şümulüne giren 150 kişi esasen 3527 sayılı Af Kanunu şümulüne girmekle, mezkur Anlaşmanın memleketimiz bakımında derpiş ettiği husus ortadan kalkmıştır. Bu durum muvacehesinde, Cumhuriyet Hükümet 28 Temmuz 1951 tarihli Sözleşmeyi yukarıdaki Anlaşmalardan müstakil olarak kabul etmektedir.
İşbu Sözleşmenin tahmil ettiği vecibeler bakımından Cumhuriyet Hükümeti, 1 inci maddenin (B) fıkrasındaki «1 Ocak 1951 den evvel cereyan eden hadiseler» ibaresini, «1 Ocak 1951 den önce Avrupa da cereyan eden hadiseler» şeklinde anlamaktadır.
Keza Sözleşmenin 1 inci maddesinin mülteci vasfını kaydına mütedair (C) fıkrasındaki «Vatandaşı bulunduğu memleketin himayesinde kendi isteği ile tekrar istifade ederse, veya, vatandaşlığını kaybettikten sonra kendi arzusu ile tekrar iktisap ederse» ibarelerini Cumhuriyet Hükümeti bu istifade ve iktisap keyfiyetinin sadece alakadarın talebine değil, aynı zamanda bahis konusu Devletin muvafakatine bağlı bulunduğu şeklinde anlamaktadır.
Mültecilerin Hukuki Durumuna Dair Sözleşme
BAŞLANGIÇ
Birleşmiş Milletler antlaşması ve 10 Aralık 1948 de Genel Kurulca kabul olunan İnsan Hakları Evrensel Beyannamesinin, insanların ana hürriyetlerden ve insan haklarından, fark gözetmeksizin, faydalanmaları esasını teyit ettiğini nazarı itibara alan,
Birleşmiş Milletlerin, birçok defalar, mültecilere karşı derin alakasını izhar ve mültecilerin ana hürriyetleri ile insan haklarını mümkün olduğu kadar şümullü bir şekilde kullanmalarını temine gayret ettiğini nazarı itibara alan,
Mültecilerin hukuki durumuna dair evvelce imzalanan milletlerarası Anlaşmaların tekrar tetkik ve tedvini ile bu Anlaşmaların tatbik sahasını ve mülteciler için sağladığı himayeyi yeni bir Anlaşma vasıtasiyle genişletmenin arzuya şayan olduğunu nazarı itibara alan,
İltica hakkını tanımanın bazı memleketler için son derece ağır külfet tevlit edebileceğini ve milletlerarası şümul ve mahiyeti Birleşmiş Milletlerce kabul edilmiş bulunan meselelerin, bu takdirde, milletlerarası iş birliği olmaksızın memnuniyete şayan bir surette halledilemiyeceğini nazarı itibara alan,
Bütün devletlerin, mülteci meselesinin içtimai ve insani mahiyetini kabul ederek, bu meselenin devletlerarasında bir gerginlik sebebi halini almasını önlemek için imkanları nispetinde ellerinden geleni yapmalarını temenni eden,
Birleşmiş Milletler Mülteciler Yüksek Komiserinin, mültecilerin himayesini temin eden milletlerarası sözleşmelerin tatbikatına nezaret eylemekle vazifeli olduğunu nazarı itibara alan, ve bu meseleyi hal için alınan tedbirlerin birbiri ile faydalı bir şekilde telifi hususunun devletler ile Yüksek Komiser arasındaki iş birliğine bağlı olduğunu kabul eden,
Yüksek Akıd Taraflar aşağıdaki hususlarda mutabık kalmışlardır:
BÖLÜM - I
Genel Hükümler
Madde 0001: «Mülteci» tabirinin tarifi
İşbu Sözleşme bakımından «Mülteci» tabiri aşağıda gösterilen şahıslara tatbik edilir:
12 Mayıs 1926 ve 30 Haziran 1928 Anlaşmaları, veya 28 Ekim 1933 ve 10 Şubat 1938 Sözleşmeleri ve 14 Eylül 1939 Protokolü, yahut Milletlerarası Mülteci Teşkilatı Anayasasına göre mülteci sayılan şahıs;
Milletlerarası Mülteci Teşkilatı tarafından faaliyeti esnasında alınmış mülteci sıfatını vermeme kararları, bu kısmın 2 nci fıkrasındaki şeraiti haiz olan kimselere mülteci sıfatının verilmesine mani değildir;
1 Ocak 1951 den evvel cereyan eden hadiseler neticesinde ve ırkı, dini, tabiiyeti, muayyen bir içtimai grupa mensubiyeti veya siyasi kanaatleri yüzünden takibata uğrıyacağından haklı olarak korktuğu için vatandaşı olduğu memleket dışında bulunan ve işbu memleketin himayesinden istifade edemiyen veya mezkur korkuya binaen istifade etmek istemiyen, yahut tabiiyeti yoksa ve bahis konusu hadiseler neticesinde evvelce mutaden ikamet ettiği memleket dışında bulunuyorsa oraya dönemiyen veya mezkur korkuya binaen dönmek istemiyen şahıs:
Birden fazla tabiiyeti olan bir şahıs hakkındaki «Vatandaşı olduğu memleket» tabiri tabiiyetini haiz olduğu memleketlerden her birini kasteder. Haklı bir korkuya müstenit muteber bir sebep olmaksızın, vatandaşı olduğu memleketlerden birinin himayesinden istifade etmiyen şahıs, vatandaşı olduğu memleketin himayesinden mahrum sayılmaz.
(1) İşbu Sözleşme bakımından madde 1, kısım (A) daki «1 Ocak 1951 den evvel cereyan eden hadiseler» ibaresinin,
«1 Ocak 1951 den evvel Avrupa da cereyan eden hadiseler» veya
«1 Ocak 1951 den evvel Avrupa da veya başka bir yerde cereyan eden hadiseler»
Manasında anlaşılacak ve her Akıd Devlet bu Sözleşmeyi imzaladığı, tasdik ettiği veya iltihak eylediği sırada bu Sözleşmeye göre taahhüt ettiği vecibeler bakımından bu ibarenin şümulünü belirten bir beyanda bulunacaktır.
(2) (a) şıkkını kabul eden her Akid Devlet, Birleşmiş Milletler Genel Sekreterine göndereceği bir tebliğle (b) şıkkını kabul etmek suretiyle vecibelerini her zaman genişletebilir.
Bu Sözleşme yukarıdaki (A) kısmındaki hükümlerin şumulüne giren her şahıs hakkında aşağıdaki hallerde tatbikattan kalkacaktır:
Vatandaşı olduğu memleketin himayesinden kendi isteği ile tekrar istifade ederse veya
Vatandaşlığını kaybettikten sonra kendi arzusu ile tekrar iktisap ederse veya
Yeni bir vatandaşlık iktisap etmişse ve vatandaşlığını iktisap ettiği memleketin himayesinden istifade ediyorsa, veya
Kendi arzusu ile terk ettiği veya takip korkusu ile haricinde kaldığı memlekette kendi arzusu ile, tekrar yerleşmek üzere dönmüşse:
Mülteci tanınmasını intac ettiren şartlar ortadan kalktığı için vatandaşı olduğu memleketin himayesinden istifade etmekten imtinaa artık devam edemezse;
Şu kadar ki işbu fıkra vatandaşı olduğu memleketin himayesinden istifadeyi reddetmek için evvelce vakı takiplere müstenit haklı sebepler ileri sürebilen (A) kısmının 1 inci fıkrasının derpiş ettiği bir mülteciye tatbik olunmıyacaktır;
Tabiiyetsiz olup da, mülteci tanınmasını intac ettiren şartlar ortadan kalktığı için, mutat ikametgahının bulunduğu memlekete dönmek durumunda olan bir şahıs bahis konusu olduğunda;
Şu kadar ki işbu fıkra, mutat ikametgahının bulunduğu memlekete dönmeyi reddetmek için evvelce maruz kaldığı takiplere müstenit haklı sebepler ileri sürebilen (A) kısmının 1 inci fıkrasının derpiş ettiği bir mülteciye tatbik olunmıyacaktır.
Bu Sözleşme, Birleşmiş Milletler Mülteciler Yüksek Komiseri haricinde, diğer bir Birleşmiş Milletler organı veya teşekkülünden halen himaye veya yardım gören kimselere tatbik olunmaz.
Böyle bir himaye veya yardım, her hangi bir sebeple bu gibi kimselerin durumu Birleşmiş Milletler Genel Kurulunun bu hususla ilgili kararları gereğince nihai surette halledilmeksizin sona ermiş ise, bu şahıslar Sözleşme rejiminden bihakkın istifade ederler.
Bu Sözleşme, ikamet ettiği memleketin yetkili makamlarınca o memleket vatandaşlığını haiz olanlara mahsus hak ve vecibeleri haiz addedilen bir şahsa tatbik olunmaz.
Bu Sözleşme hükümleri:
Bunlara mütedair milletlerarası vesikalarda tarif edildiği manada barışa karşı bir suç, bir harb suçu veya insanlığa karşı bir suç işlediği;
Mülteci sıfatiyle kabul edildiği memlekete ilticadan evvel iltica memleketi dışında ağır bir genel suç işlediği;
Birleşmiş Milletlerin gaye ve prensiplerine aykırı fiillerden suçlu olduğu hususunda;
Ciddi kanaat mevcut olan bir şahıs hakkında tatbik edilmez.
Madde 0002: Genel vecibeler
Her mültecinin, bulunduğu memlekete karşı, hassaten kanunlara, tüzüklere ve amme düzenini korumak için alınan tedbirlere uymak vecibesini ihtiva eden görevleri vardır.
Madde 0003: Ayırdetmeme
Akıd Devletler bu Sözleşme hükümlerini mültecilere, ırk, din, veya menşe memleketi bakımından ayırdetmeden tatbik ederler.
Madde 0004: Din
Akıd Devletler, ülkelerindeki mültecilere, ibadet ve çocuklarının dini eğitim hürriyeti bakımından, en az vatandaşlara tatbik edilen muamele kadar müsait muamele tatbik ederler.
Madde 0005: Bu Sözleşme dışında bahşolunan haklar
Bu Sözleşmenin hiçbir hükmü, bir Akıd Devlet tarafından mültecilere bu Sözleşme dışında bahşolunan diğer hakları ve menfaatleri ihlal etmez.
Madde 0006: «Aynı şartlarla» tabiri
Bu Sözleşme bakımından, «Aynı şartlarla» tabiri, ilgili kimsenin, bir mülteci olmadığı takdirde muayyen bir hakkı kullanmak için yerine getirmesi gereken bütün şartların (Geçici yahut daimi ikamet müddetine ve şartlarına ait olanlar dahil) mahiyetleri itibariyle bir mülteci tarafından yerine getirilemiyecek olanlar müstesna, kendisi tarafından yerine getirilmesini tazammun eder.
Madde 0007: Mütekabiliyet şartından muafiyet
Bu Sözleşmede derpiş olunan daha müsait hükümler saklı kalmak üzere, her Akıd Devlet, mültecilere genel olarak yabancılara tanıdığı rejimi bahşeder.
Bütün mülteciler Akıd Devletlerin ülkesinde üç sene ikametten sonra, kanuni mütekabiliyet şartından muaf olurlar.
Her Akıd Devlet, bu Sözleşme kendisi hakkında yürürlüğe girdiği tarihte mültecilerin, mütekabiliyet şartı olmadan, istifade edebilecekleri hakları ve menfaatleri kendilerine tanımaya devam eder.
Akıd Devletler, mütekabiliyet şartının bulunmaması halinde, mültecilere 2 nci ve 3 üncü fıkralara göre istifade edebilecekleri haklardan ve menfaatlerden başka hak ve menfaatler bahşetmek imkanlarını ve 2 nci ve 3 üncü fıkralarda mezkur şartları haiz olmıyan mültecileri mütekabil muamele muafiyetinden istifade ettirmek imkanını müsait surette nazarı itibara alırlar.
Yukardaki 2 nci ve 3 üncü fıkralar hükümleri gerek bu Sözleşmenin 13, 18, 19, 21 ve 22 nci maddelerinde mezkur haklara ve menfaatlere, gerekse bu Sözleşmede derpiş olunmıyan haklara ve menfaatlere tatbik edilir.
Madde 0008: İstisnai tedbirlerden muafiyet
Yabancı bir Devlet vatandaşlarının şahısları, malları veya menfaatleri aleyhinde ittihaz olunabilecek istisnai tedbirler bakımından Akıd Devletler, bu gibi tedbirleri, mezkur devletin resmen vatandaşı olan bir mülteciye sırf bu vatandaşlığına müsteniden tatbik etmezler. Bu maddede ifade olunan genel prensibi mevzuatlarına göre tatbik edemiyen Akıd Devletler bu gibi mültecilere münasip hallerde muafiyet bahşederler.
Madde 0009: Geçici tedbirler
İşbu Sözleşmenin hiçbir hükmü bir Akıd Devletin harb zamanında veya diğer vahim ve müstesna hallerde, milli güvenliği için elzem saydığı tedbirleri muayyen bir kimse hakkında, bu kimsenin hakikatte bir mülteci olduğu ve mezkur tedbirlerin kendisi hakkında milli güvenliği icabı muhafazası gerektiği tesbit edilinceye kadar, geçici olarak ittihaz eylemesine mani değildir.
Madde 00010: İkametin devamı
Bir mülteci İkinci Dünya Harbi sırasında sürgün edilerek Akıd Devletlerden birinin ülkesine götürülmüş olup burada ikamet etmekte ise, bu mecburi ikamet müddeti bu ülkede kanuni ikamet sayılacaktır.
Bir mülteci İkinci Dünya Harbi sırasında bir Akıd Devletin ülkesinden sürgün edilip bu Sözleşmenin yürürlüğe girmesinden evvel daimi ikamet kastı ile oraya dönmüş ise, sürgünden önceki ve sonraki devre, aralıksız ikamet zaruri olan hallerde, bir tek aralıksız ikamet sayılacaktır.
Madde 0011: Mülteci gemi adamları
Her Akıd Devlet, bayrağını taşıyan bir geminin mürettebatı arasında muntazam şekilde hizmete alınmış mülteciler varsa, bunların ülkesinde yerleşmesine müsaade eylemek imkanlarını ve bilhassa diğer bir memlekette yerleşmelerini kolaylaştırmak üzere kendilerine seyahat belgeleri vermeyi yahut muvakkaten ülkesine kabul eylemeyi müsait surette inceler.
BÖLÜM - II
Hukuki Durum
Madde 0012: Şahsi statü
Her mültecinin şahsi statüsü ikametgahı memleketinin kanununa, ikametgahı yoksa bulunduğu memleketin kanununa tabidir.
Mülteci tarafından evvelce iktisap edilen ve şahsi statüye dair olan haklara, bilhassa evliliğe bağlı haklara, her Akıd Devlet tarafından gerekirse bu devletin mevzuatının gösterdiği şartları yerine getirmek kaydiyle riayet olunur. Ancak bahis konusu hakkın, şahıs mülteci olmasaydı o devletin mevzuatı tarafından tanınacak haklar arasında bulunması lazımdır.
Madde 0013: Menkul ve gayrimenkul mülkiyet
Akıd Devletler, menkul ve gayrimenkul iktisabı ve buna müteferri diğer haklar, menkul ve gayrimenkul mülkiyete ait kira ve diğer mukaveleler bakımından her mülteciye mümkün olduğu kadar müsait veher halde aynı şartlar içinde genel olarak yabancılara bahşolunandan daha az müsait olmıyan bir muamele tatbik ederler.
Madde 0014: Fikri ve sınai mülkiyet
Sınai mülkiyetin ve bilhassa ihtiralar, desenler, modeller, alameti farika, ticari unvanın himayesi konusunda ve edebi, artistik, ilmi mülkiyetin himayesi konusunda, her mülteci, mutat ikametgahının bulunduğu memlekette işbu memleketin vatandaşlarına bahşolunan himayeden istifade eder. Mülteci, diğer Akıd Devletlerden her hangi birinin ülkesinde, bu ülkede mutat ikametgahının bulunduğu memleketin vatandaşlarına bahşolunan himayeden istifade eder.
Madde 0015: Dernek hakları
Akıd Devletler, muntazam surette ülkelerinde ikamet eden mültecilere, siyasi ve kazanç maksadı taşımıyan dernekler ile meslek sendikaları bakımından, aynı şartlar içinde yabancı bir memleketin vatandaşlarına bahşolunan en müsait muameleyi tatbik ederler.
Madde 0016: Mahkemede taraf olarak bulunma hakkı
Her mültecinin Akıd Devletlerin ülkesinde mahkemelere serbestçe ve kolayca müracaata hakkı vardır.
Her mülteci, mutat ikametgahının bulunduğu Akıd Devlette, adli yardım ve teminat akçesinden muafiyet dahil, mahkemelere müracaat bakımından vatandaş gibi muamele görür.
Mutat ikametgahının bulunduğu memleketten gayrı Akıd Devletlerde ve 2 nci fıkrada mezkur konular hakkında, her mülteci mutat ikametgahının bulunduğu memleket vatandaşlarına edilen muamelenin aynından istifade eder.
BÖLÜM - III
Kazançlı işler
Madde 0017: Ücretli meslekler
Akıd Devletler, ülkelerinde muntazam surette ikamet eden her mülteciye, ücretli bir meslekte çalışmak hakkı bakımından, aynı şartlar içinde yabancı bir memleketin vatandaşına bahşedilen en müsait muameleyi bahsederler.
Her halde, milli çalışmayı himaye için yabancılara veya yabancılar istihdamı konusunda vaz edilen tahdit tedbirleri, bu Sözleşmenin ilgili Akıd Devlet hakkında yürürlüğe girdiği tarihte bunlardan muaf tutulan veya aşağıdaki şartlardan birini haiz olan mültecilere tatbik edilmez:
Memlekette üç sene ikamet etmiş olmak;
İkametgah memleketi vatandaşı olan bir kimse ile evli bulunmak, eşini terk etmiş olan bir mülteci bu hükümden istifadeyi iddia edemez;
İkametgah memleketi vatandaşı olun bir veya birkaç çocuğu olmak.
Akıd Devletler ücretli mesleklerde çalışmak bakımından bütün mültecilerin ve bilhassa ülkelerine bir işçi bulma programına yahut göçmen getirme planına göre girmiş olan mültecilerin hakkını vatandaşları hakları ile bir arada tutmaya matuf tedbirler ittihazını müsait surette düşünürler.
Madde 0018: Ücretsiz meslekler
Akıd Devletler, ülkelerinde muntazam surette bulunan mültecilere ziraat, sanayi, küçük sanatlar ve ticaret sahalarında ücretsiz bir meslek sahibi olmak ve ticaret ve sanayi şirketleri kurmak hususlarında mümkün olduğu kadar müsait ve her halde aynı şartlarla genel olarak yabancılara bahşedilenden daha az müsait olmıyan muameleyi bahşederler.
Madde 0019: Serbest meslekler
Her Akıd Devlet, ülkesinde muntazam suretle ikamet eden ve bu Devletin yetkili makamlarınca tanınan diplomalara sahip olup serbest bir meslek icrasını arzu eden mültecilere mümkün olduğu kadar müsait ve her halde aynı şartlar içinden genel olarak yabancılara bahşedilenden daha az müsait olmıyan şekilde muamele bahşeder.
Akıd Devletler, bu gibi mültecilerin, anavatandan gayrı, milletlerarası münasebetlerini deruhde eyledikleri ülkelere yerleşmelerini temin için, kanunları ve anayasalarına göre iktidarları dahilindeki her şeyi yaparlar.
BÖLÜM - IV
Sosyal durum
Madde 0020: Vesika usulü
Bütün ahalinin tabi olduğu ve nadir bulunan maddelerin genel dağıtımını düzenliyen bir vesika usulü mevcut olan hallerde mültecilere vatandaşlar gibi muamele edilecektir.
Madde 0021: Mesken
Akıd Devletler, mesken bakımından, bu mesele kanun ve nizamlar veya amme makamlarının kontroluna tabi olduğu nispette, ülkelerinde muntazam surette ikamet eden mültecilere mümkün olduğu kadar müsait bir muamele bahşederler; bu muamele her halde aynı şartlar içinde genel olarak yabancılara bahşedilenden daha az müsait olmaz.
Madde 0022: Maarif
Akıd Devletler mültecilere ilk tahsil konusunda vatandaşlara tanınan aynı muameleyi yaparlar.
Akıd Devletler mültecilere ilk tahsilden gayrı tahsil sınıfları konusunda ve bilhassa tahsilden istifade; yabancı memleketlerde verilmiş tahsil belgeleri, üniversite diplomaları ve belgelerinin tanınması; harc ve resimlerden muafiyet ve tahsil bursları konularında mümkün olduğu kadar müsait ve her halde aynı şartlar içinde genel olarak yabancılara bahşedilenden daha az müsait olmıyan şekilde muamele ederler.
Madde 0023: Sosyal yardım
Akıd Devletler, ülkelerinde muntazam surette ikamet eden mültecilere sosyal yardım ve iane konularında vatandaşlara yapılan muamelenin aynını yaparlar.
Madde 0024: Çalışma mevzuatı ve sosyal sigorta
Akıd Devletler, ülkelerinde muntazam surette ikamet eden mültecilere aşağıdaki konularda vatandaşlara yapılan muamelenin aynını bahşedeceklerdir:
Mevzuatla düzenlendiği veya idari makamların yetkisine tabi oldukları nispette, istihkaka dahil olmak şartiyle, aile yardımları da dahil, işçi istihkakları, çalışma müddeti, munzam çalışma saatleri, ücretli tatil, evde çalışmaya ait tahditler, çalışmaya başlama yaşı, çıraklık ve mesleki yetiştirme, kadınların ve gençlerin çalışması, kolektif iş mukaveleleri ile bahşolunan menfaatler,
Aşağıdaki tahditler ile sosyal sigorta (İş kazalarına, meslek hastalıklarına, analığa, hastalığa, sakatlığa, yaşlılığa ve ölüme, işsizliğe, aile mükellefiyetlerine) ve milli mevzuata göre bir sosyal sigorta sistemine dahil diğer her hangi bir tehlikeye ait kanuni hükümler:
Müktesep hakların ve iktisap edilmek üzere olan hakların muhafazası için hususi anlaşmalar;
İkametgah memleketinin milli mevzuatının emrettiği ve tamamen Devlet fonlarından karşılanan ödenek veya ödenek parçaları ile normal bir emeklilik ödeneği için lüzumlu aidat şartlarını haiz olmıyan kimselere yapılan yardımlar hakkında hususi anlaşmalar.
Bir mültecinin bir iş kazası veya bir meslek hastalığı neticesinde ölümüne ait tazminat haklarına, hak sahibinin Akıd Devlet ülkesi dışında ikamet etmesi yüzünden halel gelmez.
Akıd Devletler, sosyal sigorta konusunda müktesep haklara veya iktisap edilmek üzere olan haklara, dair akdettikleri veya akdedecekleri anlaşmalardan mültecileri de istifade ettireceklerdir; şu şartla ki, mülteciler mezkur anlaşmaları imzalıyan devletlerin vatandaşlarından aranan şartları haiz olsunlar.
Akıd Devletler, Akıd olmıyan Devletler ile aralarında yürürlükte bulunan veya bulunacak olan bunlara benzer anlaşmalardan mültecileri, mümkün olduğu nispette, istifade ettirmek imkanlarını müsait surette tetkik edeceklerdir.
BÖLÜM - V
İdari Tedbirler
Madde 0025: İdari yardım
Bir mültecinin bir hakkını kullanması, kendilerine müracaat edecek durumda olmadığı yabancı makamların usulen yardımını gerektirmekte ise ülkesinde ikamet ettiği Akıd Devletler bu yardımın kendi makamlarınca veya milletlerarası bir makam tarafından yapılmasını temin ederler.
Birinci fıkrada mezkur makam veya makamlar, bir yabancıya kendi milli makamları tarafından veya vasıtası ile usulen verilebilecek belgeleri veya tasdiknameleri mültecilere kontrolleri altında verirler veya verdirirler.
Bu suretle verilen belgeler veya tasdiknameler, aksi sabit oluncaya kadar, yabancılara kendi milli makamları tarafından veya vasıtası ile verilen resmi belgelerin yerine geçerler, ve muteber sayılırlar.
Muhtaçlar lehinde tanınabilecek istisnalar mahfuz kalmak şartı ile bu maddede mezkur hizmetler mukabilinde ücret alınabilir; bununla beraber işbu ücretler mutedil bir nispette ve müşahit hizmetler için vatandaşlardan alınan harclara mütenasip olurlar.
Bu madde hükümleri hiç bir suretle 27 ve 28 inci maddeleri ihlal etmez.
Madde 0026: Seyrisefer serbestliği
Her Akıd Devlet ülkesinde muntazam surette ikamet eden mültecilere, aynı şartlarla umumiyetle yabancılara tatbik olunan mevzuattaki istisnalar mahfuz olmak şartı ile, ikamet mahallerini seçmek ve serbestçe seyrüsefer etmek hakkı tanırlar.
Madde 0027: Hüviyet belgeleri
Akıd Devletler ülkelerinde bulunan ve muteber bir seyahat belgesine sahip olmıyan her mülteciye hüviyet belgeleri verirler.
Madde 0028: Seyahat belgeleri
Akıd Devletler ülkelerinde muntazam surette ikamet eden mültecilere, milli emniyet veya amme nizamına ait ciddi sebepler mani olmadıkça, bu ülke haricine seyahatlerini temin edecek seyahat belgeleri verirler. Mekur belgeler bu Sözleşme ekindeki hükümler tatbik edilir. Akıd Devletler bu nevi belgeyi ülkelerinde bulunan diğer her hangi bir mülteciye verebilirler; ülkelerinde bulunup muntazam surette ikamet ettikleri memleketten bir seyahat belgesi almak imkanından mahrum olan mültecilerin vaziyetini bilhassa müsait surette tetkik ederler.
Evvelce münakit milletlerarası anlaşmalara taraf olan Devletler tarafından verilmiş seyahat belgeleri Akıd Devletlerce tanınır. Ve mültecilere işbu madde mucibince verilmiş gibi muamele edilir.
Madde 0029: Mali mükellefiyetler
Akıd Devletler mültecilere, her ne isimle olursa olsun benzer vaziyetlerde vatandaşlarına tahmil ettiklerinden veya edebileceklerinden başka veya daha yüksek resim, harc, vergiye tabi tutmazlar.
Yukarıdaki fıkra hükümleri, hüviyet belgeleri dahil yabancılara verilecek idari belgeler hakkındaki harclara ait kanun ve tüzük hükümlerinin mültecilere tatbikına mani değildir.
Madde 0030: Emvalin transferi
Her Akıd Devlet, mültecilerin, ülkesine ithal ettikleri emvali, yerleşmek üzere kabul edilecekleri diğer bir memleketin ülkesine, kendi kanun ve nizamlarına göre nakletmelerine müsaade eder.
Her Akıd Devlet, yerleşmek üzere kabul olundukları diğer bir memlekette yerleşmelerine lüzumlu her hangi diğer emvali götürmek için müsaade istiyen mültecilerin müracaatlerini müsait surette tetkik eder.
Madde 0031: İltica memleketinde usulsüz durumda bulunan mülteciler
Akıd Devletler, hayatları veya hürriyetleri birinci maddede gösterilen şekilde tehdit altında bulunmuş olan memleketten doğruca gelerek müsaadesiz ülkelerine giren veya ülkelerinde bulunan mültecilere usulsüz girişlerinden veya bulunuşlarından dolayı ceza vermezler; bunların vakit geçirmeden resmi makamlara müracaatla usulsüz girişlerini veya bulunuşlarını mucip makbul sebepleri anlatmaları şarttır.
Akıd Devletler, bu mültecilerin hareketlerini lüzumlu olanlardan başka tahdit etmiyeceklerdir. Bu tahditler ancak işbu mültecilerin iltica memleketindeki durumları düzenleninceye veya bunlar diğer bir memlekete kabullerini temin edinceye kadar tatbik olunacaktır. Akıd Devletler, bu mültecilerin diğer bir memlekete kabullerini temin etmeleri için makul bir müddet ve lüzumlu bütün kolaylıkları bahşederler.
Madde 0032: Sınır dışı etme
Akıd Devletler, ülkelerinde muntazam surette bulunan bir mülteciyi ancak milli emniyet veya amme niamı sebepleri ile sınır dışı ederler.
Bu mültecinin sınır dışı edilmesi, kanunla derpiş olunan usule tevfikan verilmiş bir karara istinat eder. Acil milli emniyet mülahazaları mani değilse, mültecinin, suçsuzluğunu ispat eylemesine salahiyetli bir makam yahut salahiyetli makam tarafından hususi surette seçilmiş bir veya birkaç kimse nezdinde itiraz etmesine ve bu maksatla temsil olunmasına müsaade edilir.
Akıd Devletler bu gibi bir mülteciye, diğer bir memlekete muntazam surette kabulünü temin edebilmesi için makul bir müddet verirler. Akıd Devletler, bu müddet sırasında, münasip sayacakları dahili mahiyette her hangi bir tedbiri alabilirler.
Madde 0033: Sınır dışı veya iade etme yasağı
Hiçbir Akıd Devlet bir mülteciyi, ırkı, dini, vatandaşlığı, muayyen bir içtimai zümreye mensubiyeti veya siyasi fikirleri dolayısle hayat veya hürriyetinin tehdit edileceği ülkelerin hudutlarından her ne şekilde olursa olsun sınır dışı veya iade edemez.
Bununla beraber, bulunduğu memleketin emniyeti için tehlikeli sayılması hususunda ciddi sebepler mevcut olan, veya bilhassa vahim bir cürümden dolayı katileşmiş bir hükümle mahkum olduğu için mezkur memleket topluluğu için bir tehlike teşkil eden bir mülteci işbu hükümden istifadeyi talep edemez.
Madde 0034: Vatandaşlığa alma
Akıd Devletler, mültecileri imtisal eylemeye ve vatandaşlığa almayı her türlü imkan nispetinde kolaylaştırır. Vatandaşlığa alma muamelelerini çabuklaştırmaya ve bu muamelenin masraf ve resimlerini her türlü imkan nispetinde azaltmaya bilhassa gayret ederler.
BÖLÜM - VI
Tatbikata Mütaallik Geçici Hükümler
Madde 0035: Milli makamların Birleşmiş Milletlerle işbirliği
Akıd Devletler, Birleşmiş Milletler Mülteciler Yüksek Komiserliği, veya onu istihdaf edecek diğer her hangi bir Birleşmiş Milletler teşekkülü ile vazifesini ila sırasında işbirliği yapmayı ve hususiyle işbu Sözleşme hükümlerinin tatbikında nezaret vazifesini kolaylaştırmayı taahhüt ederler.
Akıd Devletler, Yüksek Komiserliğin veya onu istihdaf edecek her hangi bir Birleşmiş Milletler Teşekkülünün Birleşmiş Milletlerin salahiyetli uzuvlarına rapor vermesini teminen, aşağıdaki hususlar hakkında talep olunacak malumatı ve istatistikleri münasip bir şekilde vermeyi taahhüt ederler:
Mültecilerin hukuki durumu,
Bu Sözleşmenin tatbiki,
Mültecilere mütaallik mevcut veya yürürlüğe girecek kanun, tüzük ve kararnameler.
Madde 0036: Milli kanun ve tüzükler hakkında malumat
Akıd Devletler, işbu Sözleşmenin tatbikını temin maksadiyle yayınlıyabilecekleri kanun ve tüzükleri Birleşmiş Milletler Umumi Katibine bildirirler.
Madde 0037: Bundan evvelki sözleşmelerle münasebetler
28 inci maddenin 2 nci fıkrası hükümlerine halel gelmemek şartiyle işbu Sözleşme, Akıdlar arasında, 5 Temmuz 1922, 31 Mayıs 1924, 12 Mayıs 1926, 30 Haziran 1938 ve 30 Temmuz 1935 tarihli Anlaşmalar ile 28 Ekim 1933, 10 Şubat 1938 tarihli Sözleşmelerin, 14 Eylül 1939 tarihli Protokolün ve 15 Ekim 1946 tarihli Anlaşmanın yerine kaim olmuştur.
BÖLÜM - VII
Nihai Hükümler
Madde 0038: Uyuşmazlıkların halli
Bu Sözleşmenin Tarafları arasında Sözleşmenin tefsiri veya tatbikı hakkında zuhur edip diğer yollardan halledilmemiş olan uyuşmazlıklar, uyuşmazlık taraflarından birinin talebi üzerine Milletlerarası Adalet Divanına tevdi edilir.
Madde 0039: İmza, tasdik ve iltihak
Bu Sözleşme Cenevre de 28 Temmuz 1951 tarihinde imzaya açık tutulur ve bu tarihten sonra Birleşmiş Milletler Genel Sekreterliğine tevdi olunur. Birleşmiş Milletler Avrupa Ofisinde 28 Temmuzdan 31 Ağustos 1951 tarihine kadar ve bilahare Birleşmiş Milletler Teşkilatı Merkezinde 17 Eylül 1951 den 31 Aralık 1952 ye kadar tekrar imzaya açık bulundurulur.
Bu Sözleşme, Birleşmiş Milletler Teşkilatına üye bütün Devletler ile mülteciler ve vatansızların hukuki durumu hakkındaki diplomatik konferansa davet edilen üye olmıyan diğer her hangi bir devletin veya Genel Kurul tarafından imzalamaya davet olunan her devletin imzasına açık tutulur. Sözleşme tasdik olunur ve tasdiknameler Birleşmiş Milletler Genel Sekreterine tevdi olunur.
İşbu maddenin 2 nci fıkrasında işaret edilen devletler 28 Temmuz 1961 tarihinden itibaren Sözleşmeye iltihak edebilirler. İltihak, iltihak vesikasının Birleşmiş Milletler Genel Sekreterine tevdi suretiyle vukubulur.
Madde 0040: Sözleşmenin tatbik olunacağı ülkeye dair hüküm
Her hangi bir devlet imza, tasdik veya iltihak sırasında işbu Sözleşmenin milletlerarası sahada temsil ettiği ülkelerin hepsine veya bir veya birkaçına şamil olacağını beyan edebilir. Böyle bir beyan Sözleşmenin mezkur devlet hakkında yürürlüğe girdiği tarihte muteber olur.
Bu tarihten sonra her zaman, Birleşmiş Milletler Genel Sekreterine yapılacak bir tebligat ile bu teşmil yapılabilir ve tebligatın Birleşmiş Milletler Genel Sekreterine tevdii gününü takip eden doksanıncı günden itibaren veya Sözleşmenin mezkur devlet hakkında yürürlüğe girdiği tarih daha sonra ise, bu tarihte yürürlüğe girer.
Bu Sözleşmenin imza, tasdik veya iltihak tarihinde tatbik edilmiyeceği ülkeler bakımından, ilgili her devlet, icap ediyorsa, bu ülkeler hükümetlerinin, Anayasa hükümleri gereğince lüzumlu olan muvafakatlerini almak kaydiyle, Sözleşmenin mezkur ülkelere tatbikına müncer olacak her türlü tedbiri mümkün olduğu kadar süratle almak imkanını tetkik eder.
Madde 0041: Federal devlet hükmü
Birleşik olmıyan veya federal bir devlet hakkında aşağıdaki hükümler tatbik edilir:
Bu Sözleşme maddelerinden tatbikı federal teşrii makamın teşrii yetkisine ait olanlar hakkında federal hükümetin vecibeleri bu bakımdan federal devlet olmıyan tarafların vecibelerinin aynı olacaktır.
Bu Sözleşme maddelerinden tatbiki, birliği teşkil eden ve federasyonun anayasasına göre teşrif tedbirler ittihazına mecbur olmıyan Devlet, eyalet veya kantonların her birinin teşrii yetkisine ait olanları, federal hükümet, Devletler, eyaletler veya kantonların yetkili makamlarına en kısa zamanda ve müspet mütalaasiyle bildirir.
Bu sözleşmeye Taraf federal bir Devlet, kendisine her hangi bir Akıd Devletin Birleşmiş Milletler Genel Sekreteri vasıtasiyle tevdi olunacak talebi üzerine, Sözleşmenin her hangi bir hüküm hakkında federasyonda ve bunu teşkil eden birliklerde cari mevzuat ve tatbikata dair mezkur hükmün teşrii veya diğer şekilde ne derecede tatbik edildiğini gösteren bir izahname sunar.
Madde 0042: İhtirazi kayıtlar
Her Devlet, imza tasdik veya iltihak esnasında Sözleşmenin 1, 3, 4, 16 (1), 33, 36-46 (Dahil) maddeleri haricindeki maddeler hakkında ihtirazi kayıtlar beyan edebilir.
Bu maddenin 1 inci fıkrası mucibinde ihtirazi bir kayıt beyan eden her Akıd Devlet, Birleşmiş Milletler Genel Sekreterine göndereceği bir tebliğ ile bunu her zaman geri alabilir.
Madde 0043: Yürürlüğe girme
Bu Sözleşme altıncı tasdik veya iltihak vesikasının tevdii tarihini takip eden doksanıncı gün yürürlüğe girer.
Sözleşme altıncı tasdik veya iltihak vesikasının tevdiinden sonra tasdik veya iltihak eden Devletlerden her biri hakkında, bu Devletin tasdik veya iltihak vesikasını tevdii tarihini takip eden doksanıncı gün yürürlüğe girer.
Madde 0044: Fesih
Her Akıd Devlet Birleşmiş Milletler Genel Sekreterine göndereceği bir tebligat ile Sözleşmeyi her zaman feshedebilir.
Fesih, ilgili Devlet hakkında,Birleşmiş Milletler Genel Sekreteri tarafından tebligatın alınması tarihinden bir sene sonra hüküm ifade eder.
40 ıncı madde mucibince bir beyan veya tebliğde bulunan her Devlet, Sözleşmenin tebliğde bildirilen ülkelere artık tatbik edilemiyeceğini bilahara Birleşmiş Milletler Genel Sekreterine tebliğ edebilir. Sözleşmenin mevzuubahis ülkeye tatbiki işbu tebliğin Genel Sekreter tarafından alınması tarihinden bir sene sonra hitam bulur.
Madde 0045: Tadil
Her Akıd Devlet, Birleşmiş Milletler Genel Sekreterine göndereceği tebliğ yoliyle bu Sözleşmenin tadilini her zaman talep edebilir.
Birleşmiş Milletler Genel Kurulu icabı halinde, bu talep hakkında alınacak tedbirleri tavsiye eder.
Madde 0046: Birleşmiş Milletler Genel Sekreterinin tebliğleri
Birleşmiş Milletler Genel Sekreteri, Birleşmiş Milletler üyesi bütün Devletlere ve 39 uncu maddede derpiş edilen üye olmıyan devletlere aşağıdaki hususları tebliğ eder:
Birinci maddenin B kısmında derpiş edilen beyan ve tebliğler;
39 uncu maddede derpiş edilen imza, tasdik veya iltihaklar;
40 ıncı maddede derpiş edilen beyan ve tebliğler;
42 nci maddede derpiş edilen beyan olunmuş veya geri alınmış ihtirazi kayıtlar;
43 üncü maddeyi tatbikan, bu Sözleşmenin yürürlüğe gireceği tarih;
44 üncü maddede derpiş edilen fesih ve tebliğler;
45 inci maddede derpiş edilen tadil talepleri.
Yukarıdaki hususları tasdikan, aşağıda imzaları bulunanlar, usulüne tevfikan yetkili olarak, işbu Sözleşmeyi Hükümetleri adına imzalamışlardır.
Cenevre de, 28 Temmuz 1951 tarihinde, Fransızca ve İngilizce metinleri aynı derecede muteber olmak suretiyle bir nüsha olarak tanzim edilmiştir. Bu nüsha Birleşmiş Milletler Teşkilatı Arşivine tevdi olunur ve tasdikli suretleri bütün Birleşmiş Milletler üyesi Devletlerle 39 uncu maddede derpiş edilen aza olmıyan Devletlere verilir.
EK
Paragraf 1.
Bu Sözleşmenin 28 inci maddesinde derpiş edilen seyahat vesikası ilişikteki nümuneye uygun olur.
Bu vesika en az iki dilde tanzim olunur, ikisinden biri İngilizce veya Fransızca olur.
Paragraf 2.
Vesikayı veren memleketin mevzuatı mahfuz kalmak şartiyle, çocuklar anne ve babadan birinin veya istisnai hallerde diğer bir reşit mültecinin seyahat vesikasına kaydolunabilirler.
Paragraf 3.
Vesikanın verilmesi için alınacak harclar, milli pasaportlara tatbik olunan en düşük harcları tecavüz etmez.
Paragraf 4.
Hususi veya istisnai vakalar mahfuz olmak üzere, vesika mümkün olduğu kadar çok sayıda memleket için verilir.
Paragraf 5.
Vesikanın yürürlük süresi, ita eden makamın ihtiyarına göre bir veya iki yıl olur.
Paragraf 6.
Vesika hamili kanuni ikametgahını diğer bir ülkeye nakletmediği müddetçe ve vesikayı veren makamın ülkesinde muntazam surette ikamet etmekte ise vesikanın yenilenmesi veya süresinin uzatılması ita eden makama aittir. Yeni bir vesika verilmesi, aynı şartlar ile eski vesikayı ita eden makama aittir.
Bu husus için kendilerine hususi yetki verilen diplomatik temsilciler veya konsolosluk makamları, hükümetleri tarafından verilmiş olan seyahat vesikalarının süresini altı ayı geçmiyen bir süre için uzatmaya yetkilidirler.
Akıd Devletler kanuni ikametgahlarını artık kendi ülkelerinde bulunmayan ve fakat kanuni ikametgahlarının bulunduğu memleketten bir seyahat vesikası alamıyan mültecilerin seyahat vesikalarının yenilenmesi veya sürelerinin uzatılması imkanlarını hayırhane şekilde mütalaa ederler.
Paragraf 7.
Akıd Devletler işbu Sözleşmenin 28 inci maddesi hükümleri mucibince verilen vesikaları muteber addederler.
Paragraf 8.
Mültecilerin gitmek istediği memleketin yetkili makamları, kendisini memlekete kabul edeceklerse ve bir vizeye lüzum varsa hamili olduğu vesikaya vize vazederler.
Paragraf 9.
Akıd Devletler, nihai olarak gidecekleri ülkenin vizesini almış olan mültecilere transit vizeleri vermeyi taahhüt ederler.
Her hangi bir yabancıya vize verilmemesini haklı gösterebilecek sebeplerle işbu vizenin verilmesi reddedilebilir.
Paragraf 10.
Çıkış - giriş veya transit vizelerine mütaallik harclar yabancı pasaport vizelerine tatbik olunan asgari tarifeyi tecavüz etmez.
Paragraf 11.
Bir mültecinin kanuni ikametgahını değiştirip diğer bir Akıd Devletin ülkesinde yerleşmesi halinde, 28 inci maddenin hüküm ve şartlarına göre yeni bir vesika verilmesi artık işbu ülkenin yetkili makamına ait olur, ve mültecinin bu makama müracaata hakkı bulunur.
Paragraf 12.
Yeni bir vesika veren makam eski vesikayı geri almaya ve eğer eski vesikada iadesi tasrik ediyorsa ita eden memlekete iadeye mecburdur.
Aksi takdirde yeni vesikayı veren makam eskisini geri alır ve iptal eder.
Paragraf 13.
Akıd Devletlerden her biri kendisi tarafından Sözleşmenin 28 inci maddesine göre verilen bir seyahat vesikası hamilinin, bu vesikanın yürürlük süresi içinde her zaman ülkesine tekrar gelmesine müsaade eylemeyi taahhüt eder.
Yukardaki fıkra hükümleri mahfuz kalmak şartiyle, bir Akıd Devlet, vesika hamilinin, memleketten çıkanlara veya girenlere tahmil edilen muamelelere tabi olmasını talep edebilir.
İstisnai hallerde veya mülteciye muayyen süreli ikamet müsaadesi verilmişse Akıd Devletlerin adı geçen vesikayı verirken mültecinin avdet edebileceği müddeti, üç aydan az olmamak üzere, tahdit eylemek hakkı mahfuzdur.
Paragraf 14.
Yalnız 13 üncü paragraf hükümleri mahfuz olmak üzere işbu ek hükümleri Akıd Devletlerin ülkelerinde giriş, transit, geçici ikamet, yerleşme ve çıkış hallerine tatbik edilen kanun ve tüzükleri hiç bir suretle ihlal etmez.
Paragraf 15.
Vesikanın verilmesi veya vesikaya vaz edilen şerhler, hususiyle vatandaşlık bakımından, hamilinin statüsünü tayin veya ihlal etmez.
Paragraf 16.
Vesikanın verilmesi hamiline hiçbir suretle ita eden memleketin diplomatik temsilcileri veya konsolosluk makamlarının himayesini talep etmek hakkını vermez; ve bu temsilci veya makamlara da bir himaye hakkı bahsetmez.
Yükleyen: yasinuzunoglu
