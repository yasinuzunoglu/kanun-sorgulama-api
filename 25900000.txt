2590 sayılı 488 Sayılı Damga Vergisi Kanununda Değişiklik Yapılması Hakkında Kanun
Yayımlandığı Resmî Gazete Tarihi: 27.01.1982
Yayımlandığı Resmî Gazete Sayısı: 17587
Kabul Tarihi	21.01.1982
Madde 0001:
488 sayılı Damga Vergisi Kanununa bağlı (2) sayılı tablonun I- Resmi İşlerle İlgili Kağıtlar Bölümünün (C) bendinin sonuna aşağıdaki 15 numaralı fıkra eklenmiştir.
15. Sosyal ve Kültürel bakımdan yurdumuzu tanıtmak üzere ilgili Bakanlığın izni ile yarışmalara katılacak, sergilenecek, gösterilecek veya benzeri nedenlerle geçici olarak yurt dışına çıkarılacak tablo, pul, film, seramik ve bu mahiyetteki sanat eserleri ve sair eşya ile ilgili olarak kambiyo mercilerine verilecek beyanname ve taahhütnameler.
Madde 0002:
Aynı Kanuna bağlı (2) sayılı tablonun IV- Ticari ve Medeni İşlerle İlgili Kağıtlar Bölümünün 6 ncı fıkrası aşağıdaki şekilde değiştirilmiştir.
6. Posta çekleri ve trafik para cezalarının tahsilinde düzenlenen makbuzlarla, 10 000 lira ve daha aşağı parayı ihtiva eden fatura (Bedelin alındığına dair makbuz şerhini ihtiva edenler dahil), fatura yerine geçen müstahsil makbuzu ve gider pusulası ile 500 Lira ve daha aşağı parayı ihtiva eden her türlü makbuzlar, ibra senetleri, serbest meslek makbuzu nüshaları, havale mektupları, posta ve telgraf havalenameleri ve borç senetleri.
Madde 0003: Yürürlük
Bu Kanun hükümleri yayımlandığı tarihte yürürlüğe girer.
Madde 0004: Yürütme
Bu Kanunu Bakanlar Kurulu yürütür.
Yükleyen: yasinuzunoglu
