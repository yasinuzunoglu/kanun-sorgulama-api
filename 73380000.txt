7338 sayılı Veraset ve İntikal Vergisi Kanunu (VİVK.) 
Yayımlandığı Resmî Gazete Tarihi: 15.06.1959
Yayımlandığı Resmî Gazete Sayısı: 10231
Kabul Tarihi	08.06.1959
BİRİNCİ BÖLÜM
MEVZU, TABİRLER, MUAFİYET ve İSTİSNALAR
Madde 0001: Verginin mevzuu
Türkiye Cumhuriyeti tabiiyetinde bulunan şahıslara ait mallar ile Türkiye de bulunan malların veraset tarikiyle veya her hangi bir suretle olursa olsun ivazsız bir tarzda bir şahıstan diğer şahsa intikali Veraset ve İntikal Vergisine tabidir.
Bu vergi, Türk tabiiyetinde bulunan şahısların ecnebi memleketlerde aynı yollardan iktisab edecekleri mallara da şamildir.
Türkiye Cumhuriyeti tabiiyetindeki bir şahsın Türkiye hudutları dışında bulunan malını veraset tarikiyle veya sair suretle ivazsız bir tarzda iktisabeden ve Türkiye de ikametgahı olmayan ecnebi şahıs bu vergi ile mükellef tutulmaz.
BİRİNCİ BÖLÜM
MEVZU, TABİRLER, MUAFİYET ve İSTİSNALAR
Madde 0002: Kanunda kullanılan tabirler
Bu kanunda kullanılan tabirlerin delalet ettiği manalar aşağıda gösterilmiştir.
Şahıs tabiri; hilafına sarahat olmadıkça hakiki ve hükmi şahısları;
Mal tabiri; mülkiyete mevzu olabilen menkul ve gayrimenkul şeylerle muameleke girebilen sair bütün hakları ve alacakları;
Veraset tabiri; miras, vasiyet ve miras mukavelesi gibi ölüme bağlı tasarrufları;
İvazsız intikal tabiri; hibe yoluyle veya her hangi bir tarzda olan ivazsız iktisapları; (Maddi ve manevi bir zarar mukabili verilen tazminatlar ivazsız sayılmaz.)
ifade eder.
BİRİNCİ BÖLÜM
MEVZU, TABİRLER, MUAFİYET ve İSTİSNALAR
Madde 0003: Muafiyetler
Aşağıda yazılı şahıslar Veraset ve İntikal Vergisinden muaftır:
Amme idareleri, emekli ve yardım sandıkları, sosyal sigorta kurumları, umumi menfaate hadim cemiyetler, siyasi partiler ve bunlara ait olan veya bunların aralarında kurdukları teşekküllerden Kurumlar Vergisine tabi olmayanlar;
Yukarıki fıkrada sayılanlar dışında kalan hükmi şahıslara ait olup umumun istifadesi için ilim, araştırma, kültür, sanat, sıhhat, eğitim, din, hayır, imar, spor gibi maksatlarla kurulan teşekküller;
Yabancı devletlerin Türkiye de bulunan elçi, maslahatgüzar ve konsolosları (Fahri konsoloslar hariç) ile elçilik ve konsolosluklara mensup olan ve o Devletin tabiiyetinde bulunan memurlar ve Türkiye de resmi bir vazifeye memur edilenler ile bu sayılanların aileleri efradı (Mütekabiliyet şartiyle) (Türk tabiiyetinde bulunan şahıslardan veraset tarikiyle veya sair suretle mal iktisabedenlerle yukarıda sayılanların dışında kalıp da Türkiye de ikamet eden şahısların Türkiye de bulunan mallarını veraset tarikiyle veya sair suretle iktisabedenler hariç).
BİRİNCİ BÖLÜM
MEVZU, TABİRLER, MUAFİYET ve İSTİSNALAR
Madde 0004: İstisnalar
Aşağıda gösterilen intikaller Veraset ve İntikal Vergisinden müstesnadır:
a) Veraset tarikı ile intikal eden ev eşyası ile murise ait zat eşyası ve aile hatırası olarak muhafaza edilen tablo, kılıç, madalya gibi eşya;
b)  (4008 sayılı Kanunun 36 ncı maddesiyle değişen ve 06.07.1994 tarihinden geçerli olarak yürürlüğe giren şekli.) Değerleri 10 uncu maddeye göre belirlenen menkul ve gayrimenkul mallardan evlatlıklar da dahil olmak üzere füruğ ve eşten her birine isabet eden miras hisselerinin 400.000.000 lirası (1995: 830.000.000 - 1996: 1.655.000.000 - 1997: 2.859.000.000 - 1998: 5.157.000.000 - 1999: 9.169.000.000 - 2000: 13.946.000.000 - 2001: 21,755,000,000 - 2002: 33.328.000.000 - 2003: 52.991.000.000 - 2004: 68.093.000.000 - 2005: 75.719 YTL - 2006: 83.139 YTL - 2007: 89.623 YTL - 2008: 96.075 YTL - 2009: 107.604 TL - 2010: 109.971 TL - 2011: 118.438 TL - 2012: 130.589 TL - 2013: 140.774 TL - 2014: 146.306 TL - 2015: 161.097 TL - 2016: 170.086 TL - 2017: 176.600 TL - 2018: 202.154 TL - 2019: 250.125 TL - 2020: 303.603 TL - 2021: 334.534 TL - 2022: 455.635 TL - 2023: 1.015.747 TL - 2024: 1.609.552 TL - 2025: 2.316.628 TL) (füruğ bulunmaması halinde eşe isabet eden miras hissesinin 800.000.000 lirası (1995: 1.660.000.000 - 1996: 3.311.000.000 - 1997: 5.721.000.000 - 1998: 10.320.000.000 - 1999: 18.348.000.000 - 2000: 27.907.000.000 - 2001: 43.534.000,000 - 2002: 86.694.000.000 - 2003: 106.043.000.000 - 2004: 136.265.000.000 - 2005: 151.526 YTL - 2006: 166.375 YTL - 2007: 179.352 YTL - 2008: 192.265 YTL - 2009: 215.336 TL - 2010: 220.073 TL - 2011: 237.018 TL - 2012: 261.336 TL - 2013: 281.720 TL - 2014: 292.791 TL - 2015: 322.392 TL - 2016: 340.381 TL - 2017: 353.417 TL - 2018: 404.556 TL - 2019: 500.557 TL - 2020: 613.582 TL - 2021: 669.479 TL - 2022: 911.830 TL - 2023: 2.032.742 TL - 2024: 3.221.082 TL - 2025: 4.636.103 TL)
c) Örf ve adete göre verilmesi mütad bulunan hediye, cihaz, yüzgörümlüğü ve drahomalar (Gayrimenkuller hariç);
ç) Bilümum sadakalar;
d)  (4008 sayılı Kanunun 36 ncı maddesiyle değişen ve 06.07.1994 tarihinden geçerli olarak yürürlüğe giren şekli.) İvazsız suretle vaki intikallerin 10.000.000 lirası; (1995: 20.000.000 - 1996: 39.000.000 - 1997: 67.000.000 - 1998: 120.000.000 - 1999: 231.000.000 - 2000: 323.000.000 - 2001: 503.000.000 - 2002: 770.000.000 - 2003: 1.224.000.000 - 2004: 1.572.000.000 - 2005: 1.748 YTL - 2006: 1.919 YTL - 2007: 2.068 YTL - 2008: 2.216 YTL - 2009: 2.481 TL - 2010: 2.535 TL - 2011: 2.730 TL - 2012: 3.010 TL - 2013: 3.244 TL - 2014: 3.371 TL - 2015: 3.711 TL - 2016: 3.918 TL - 2017: 4.068 TL - 2018: 4.656 TL - 2019: 5.760 TL - 2020: 7.060 TL - 2021: 7.703 TL - 2022: 10.491 TL - 2023: 23.387 TL - 2024: 37.059 TL - 2025: 53.339 TL)
e)  (4008 sayılı Kanunun 36 ncı maddesiyle değişen ve 06.07.1994 tarihinden geçerli olarak yürürlüğe giren şekli.) Para ve mal üzerine düzenlenen yarışma ve çekilişler ile 14/3/2007 tarihli ve 5602 sayılı Şans Oyunları Hasılatından Alınan Vergi, Fon ve Payların Düzenlenmesi Hakkında Kanunda tanımlanan şans oyunlarında kazanılan ikramiyelerin(2) 10.000 000 (1995: 20.000.000 - 1996: 39.000.000 - 1997: 67.000.000 - 1998: 120.000.000 - 1999: 231.000.000 - 2000: 323.000.000 - 2001: 503.000.000 - 2002: 770.000.000 - 2003: 1.224.000.000 - 2004: 1.572.000.000 - 2005: 1.748 YTL 2006: 1.919 YTL - 2007: 2.068 YTL - 2008: 2.216 YTL - 2009: 2.481 TL - 2010: 2.535 TL - 2011: 2.730 TL - 2012: 3.010 TL - 2013: 3.244 TL - 2014: 3.371 TL - 2015: 3.711 TL - 2016: 3.918 TL - 2017: 4.068 TL - 2018: 4.656 TL - 2019: 5.760 TL - 2020: 7.060 TL - 2021: 7.703 TL - 2022: 10.491 TL - 2023: 23.387 TL - 2024: 37.059 TL - 2025: 53.339 TL)
f) Üçüncü maddenin (a) ve (b) fıkraları şümulüne giren şahısların statüleri gereğince maksatları içinde usulüne uygun olarak yaptıkları yardımlar;
g) Amme idare ve müesseseleri ve 3659 sayılı kanuna tabi müesseseler ve amme menfaatlerine hadim cemiyetlerden veya emekli sandıklarından (Veya bu mahiyetteki kurumlardan) dul ve yetimlere bağlanan aylıklarla bu aylıklar dışında verilen emekli ikramiyeleri ile dul ve yetim evlenme ikramiyeleri ve hizmet müddetlerini doldurmamış bulunanların dul ve yetimlerine aylık yerine toptan yapılan ödemeler ve harp malülleriyle şehit yetimlerine tekel bayiilerinden ödenen paralar;
h) Harpte veya eşkıya müsademelerinde,manevra ve talimler esnasında veyahut bunlarda aldığı yaralar neticesinde ölen subay, astsubay ve erlerin (Jandarma dahil) kezalik vazife esnasında ölen emniyet mensuplarının füru ve karılarına ve ana ve babalarına intikal eden bütün mallar kıymetinden (b) fıkrasında kabul olunan miktarın bir misli;
i) Borçlar Kanununun 242 nci maddesine göre rücu şartı ile yapılan hibelerde bağışlananın bağışlayandan evvel vefatı halinde bağışlayana rücu eden hibe edilmiş mallar;
j) (2353 sayılı Kanunun 1 inci maddesiyle değişen şekli.) Sağlar arasında ivazsız bir tarzda vuku bulan intikaller hariç olmak üzere kuru mülkiyet halinde intikal eden mallar (kuru mülkiyet halinde kaldığı müddetçe.)
k) Bakanlar Kurulunca vergi muafiyeti tanınan vakıflara kuruluşu için veya kurulduktan sonra tahsis olunan mallar.
l) (3393 sayılı Kanunun 1 inci maddesiyle eklenen ve 30.06.1987 tarihinden geçerli olarak yürürlüğe giren bent.) Plaka tahdidi uygulanan illerde Bakanlar Kurulu Kararı ile yetkili kılınan trafik komisyonlarınca ticari plaka satışından elde edilen paralardan, ticari, plakalı taşıt sahiplerine dağıtılan miktarlar.
m) (21.09.2004 tarih ve 25590 sayılı Resmi Gazete de yayımlanan 5234 sayılı Kanunun 8 inci maddesiyle eklenen ve 01.01.2005 tarihinden geçerli olarak yürürlüğe giren bent.) Genel bütçeye dahil dairelerle katma bütçeli idareler bütçelerinden kamu iktisadi teşebbüslerine yapılacak iktisadi transferler ve yardımlar.
n) (1) (27.07.2004 tarih ve 25535 sayılı Resmi Gazete de yayımlanan 5226 sayılı Kanunun 18 inci maddesiyle eklenmiştir.) 2863 sayılı Kültür ve Tabiat Varlıklarını Koruma Kanunu kapsamındaki tescilli taşınmaz kültür varlıklarının veraset ve intikal yoluyla devir ve iktisabına ilişkin işlemler.
(4008 sayılı Kanunun 36 ncı maddesiyle değişen ve 06.07.1994 tarihinden geçerli olarak yürürlüğe giren şekli.) (b), (d) ve (e) bentlerine göre,her bir takvim yılında uygulanacak istisna hadleri,önceki yılda uygulanan istisna hadlerine bu yıla ilişkin olarak Vergi Usul Kanunu hükümleri uyarınca belirlenen yeniden değerleme oranında artış yapılmak suretiyle tespit olunur. Artırım sırasında 1 milyon liraya kadar olan tutarlar dikkate alınmaz.
o) (Bent 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) (Yürürlük : 01.01.2013) 28/3/2001 tarihli ve 4632 sayılı Bireysel Emeklilik Tasarruf ve Yatırım Sistemi Kanunu kapsamında bireysel emeklilik hesabına yapılan Devlet katkılarının hak kazanılan kısımları.
(1) (Bu kısımda yer alan m) ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/13-a maddesiyle metinde görüldüğü şekilde teselsül ettirilmiştir.)
(2) (Bu kısımda yer alan yarışma ve çekilişlerde kazanılan ikramiyelerin ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 31. maddesiyle metinde görüldüğü şekilde değişmiştir.)
İKİNCİ BÖLÜM
MÜKELLEF, TEKLİF MAHALLİ ve BEYANNAME
Madde 0005: Verginin mükellefi
Veraset ve İntikal Vergisinin mükellefi, veraset tarikiyle veya ivazsız bir tarzda mal iktisap eden şahıstır.
İKİNCİ BÖLÜM
MÜKELLEF, TEKLİF MAHALLİ ve BEYANNAME
Madde 0006: Teklif mahalli
Veraset ve İntikal Vergisi:
Veraset tarikiyle vakı intikallerde ölen kimsenin, diğer suretle vukua gelen intikallerde tasarrufu yapan şahsın ikametgahının, hükmi şahıslarda ve diğer teşekküllerde merkezlerinin bulunduğu;
Muris veya tasarrufu yapan şahsın bu ikametgahı yabancı bir memlekette ise Türkiye deki son ikametgahının bulunduğu;
Muris veya tasarrufu yapan şahıs Türkiye de hiç ikamet etmemiş veya son ikametgahı tespit olunamamış ise Maliye Vekaletinin tayin edeceği;
Yer vergi dairesi tarafından tarh olunur.
İKİNCİ BÖLÜM
MÜKELLEF, TEKLİF MAHALLİ ve BEYANNAME
Madde 0007: Beyanname
(1. Fıkranın: 22.07.1998 tarih ve 4369 sayılı Kanunun 71 inci maddesiyle değişen ve 01.08.1998 tarihinden geçerli olarak yürürlüğe giren şekli.) Veraset tarikiyle veya sair suretle ivazsız bir tarzda mal iktisap edenler, iktisap ettikleri malları, (1) 5602 sayılı Kanun kapsamında şans oyunları düzenleyen ilgili kurum ve kuruluşlar ile yarışma ve çekilişi düzenleyen gerçek ve tüzel kişiler ikramiye kazananların ikramiyelerinden kesilen vergileri, bir beyanname ile bildirmeye mecburdurlar.
(2. Fıkranın: 22.07.1998 tarih ve 4369 sayılı Kanunun 71 inci maddesiyle değişen ve 01.08.1998 tarihinden geçerli olarak yürürlüğe giren şekli.) Şu kadar ki, Bu Kanunun 3 üncü maddesinde yazılı şahıslar ile 4 üncü maddesinin birinci fıkrasının (1) bendinde yazılı şahıslar, bu bentte yazılı iktisapları 16 ncı maddesinin son fıkrasına göre kazandıkları ikramiyeler üzerinden vergi tevkifatı yapanlar ise bu ikramiyeleri için beyanname vermezler.
Verilecek beyannamenin ihtiva edeceği malumatı ve şeklini ve bu beyannameye eklenecek evrak ve vesikaların nevi ve mahiyetlerini tayine Maliye Vekili salahiyetlidir.
(1) (Bu kısımda yer alan futbol müsabakaları ve at yarışları üzerine müşterek bahis düzenleyenler ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 31. maddesiyle metinde görüldüğü şekilde değişmiştir.)
İKİNCİ BÖLÜM
MÜKELLEF, TEKLİF MAHALLİ ve BEYANNAME
Madde 0008: Beyannamenin verileceği yer
Beyannameler, 6 ncı maddenin (a) ve (b) fıkralarına giren hallerde vergi dairelerine, (c) fıkrasına giren hallerde Maliye Vekaletine verilir.
Yabancı memleketlerde bulunan mükellefler beyannamelerini Türkiye konsolosluklarına verirler.
Beyannamenin her mükellef için ayrı ayrı veya müştereken verilmesi caizdir.
İKİNCİ BÖLÜM
MÜKELLEF, TEKLİF MAHALLİ ve BEYANNAME
Madde 0009: Beyannamenin verilme müddeti
Beyannameler aşağıda yazılı müddetlerde verilir:
Veraset tarikiyle vuku bulan intikallerde:
Ölüm Türkiye de vuku bulmuş ise mükelleflerin Türkiye de bulunmaları halinde ölüm tarihini takip eden dört ay içinde, mükelleflerin yabancı bir memlekette bulunmaları halinde ölüm tarihini takip eden altı ay içinde;
Ölüm yabancı bir memlekette vuku bulmuş ise mükelleflerin Türkiye de bulunmaları halinde ölüm tarihini takip eden altı ay içinde, mükellefler müteveffanın bulunduğu memlekette oldukları takdirde ölüm tarihini takip eden dört ay içinde, mükellefler müteveffanın bulunduğu yerin dışında başka bir yabancı memlekette oldukları takdirde de ölüm tarihini takip eden sekiz ay içinde;
Gaiplik halinde, gaiplik kararının ölüm siciline kaydolunduğu tarihi takip eden bir ay içinde;
Diğer suretle vakı intikallerde malların hukuken iktisap edildiği tarihi takip eden bir ay içinde.
Vergi Usul Kanununun 13, 15, 17 ve 18 inci maddeleri hükümleri mahfuzdur.
(22.07.1998 tarih ve 4369 sayılı Kanunun 72 nci maddesiyle değişen ve 01.08.1998 tarihinden geçerli olarak yürürlüğe giren şekli.) Gerçek ve tüzel kişilerce düzenlenen yarışma ve çekilişler ile (1) 5602 sayılı Kanunda tanımlanan şans oyunlarında, yarışma ve çekiliş ile müsabakaların yapıldığı günü takip eden ayın 20 nci günü akşamına kadar.
(1) (Bu kısımda yer alan futbol müsabakaları ve at yarışları üzerine müşterek bahis düzenleyenler ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 31. maddesiyle metinde görüldüğü şekilde değişmiştir.)
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0010: Verginin matrahı ve ilk tarhiyat
(1318 sayılı Kanunun 91 inci maddesiyle değişen şekli) Veraset ve İntikal Vergisinin matrahı, intikal eden malların Vergi Usul Kanununa göre bulunan değerleridir. (12 nci maddede yazılı borç ve masrafların tenzili lazım geldiği takdirde matrah yukarda yazılı değerlerden bu tenziller yapıldıktan sonra kalan miktardır.)
Mükellefler ilk tarhiyatta nazara alınmak üzere Veraset ve İntikal Vergisi mevzuuna giren malları aşağıda belirtilen değerleme ölçülerinden faydalanarak, belirtilmeyenler bakımından ise Vergi Usul Kanununun servetleri değerleme ile ilgili 3 üncü bölümündeki esaslara göre değerlemek ve beyannamelerinde göstermek zorundadırlar.
Ticari sermaye; bilanço esasına göre defter tutanlarda ölüm tarihine takaddüm eden takvim yılı bilançosuna göre bulunacak öz sermaye, ticari sermayedir.
Mükellefler isterlerse ölüm günü itibariyle çıkaracakları bilançoyu esas alarak öz sermayelerini tespit edebilirler.
İşletme esasına göre defter tutanlarla götürü mükellefiyete tabi olanlarda ticari sermaye olarak murisin ölüm tarihindeki ticari varlığı beyan edilir.
Öz sermaye veya ticari varlık, bu maddedeki esaslara göre bu maddede hüküm olmayan hallerde Vergi Usul Kanununun iktisadi işletmelere dahil kıymetleri değerleme ile ilgili 2 nci bölümündeki esaslara göre tespit olunur.
(2591 sayılı Kanunun 2 nci maddesiyle değişen şekli) Gayrimenkuller ticari işletmeye dahil olsun veya olmasın Emlak Vergisine esas olan değerle değerlenir.
Menkul mallar ve gemiler rayiç bedelle değerlenir.
Esham; borsada kayıtlı ise ölüm tarihine takaddüm eden üç yıl içindeki en son muamele değeri ile değerlenir. Borsada kayıtlı değil ise veya kayıtlı olup da üç yıl içinde muamele görmemiş ise itibari değerle değerlenir.
Tahvilat; Vergi Usul Kanununun 266 ncı maddesindeki hükümlere göre değerlenir.
Yabancı paralar; borsa rayici ile; borsada rayici yoksa Maliye Bakanlığınca tespit olunacak kura göre değerlenir.
Haklar; tescile tabi bilumum hakların değeri tesisleri sırasında tapu siciline kaydedilen değerdir.
Tapu sicilinde bedeli gösterilmeyen haklarla, bunlar dışındaki bilumum haklar (Sınai ve edebi mülkiyet haklarıyla imtiyazlar dahil) mükellef tarafından değerlendirilmez ve ilk tarhiyatta nazara alınmaz.
İdare yukarıdaki esaslara göre beyan edilen bu değerler üzerinden vergiyi beyannamenin verildiği tarihten itibaren en geç on beş gün içinde tarh eder. Tarh edilen vergiler intikal eden malların Vergi Usul Kanununa göre bulunacak değerlerine göre ikmal edilir.
(2591 sayılı Kanunun 2 nci maddesiyle değişen fıkra) İlk tarhiyatta nazara alınmak üzere mükellefler tarafından bu maddedeki esaslara göre beyan edilen miktar ile idarece aynı değerleme ölçülerine göre bulunan miktar arasındaki farka ait vergi (gayrimenkuller hariç),vergi ziyaı cezasının yarısı ile birlikte alınır.
Ancak, menkul mallar ile gemilere ilişkin değerlemelerde % 50 ye kadar bulunacak fark için ceza uygulanmaz.
Bu madde ve geçici 1 inci maddeye göre yapılacak ilk tarhiyatla ilgili ödemeler kanunun 19 uncu maddesinde bahis konusu edilen tamamen ödemeyi tazammun etmez.
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0011: Değerleme günü
Bu vergiye mevzu olacak malların değerleme günü miras yoluyla
Vuku bulan intikallerde mirasın açıldığı, diğer suretle vaki intikallerde malların hukuken iktisap edildiği gündür.
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0012: Tenzil olunabilecek borçlar ve masraflar
İktisap edilen malların değerlerinden veya değerleri yekünundan aşağıda yazılı borçlar ve masraflar, beyannamede gösterilmek şartıyla tenzil olunur.
Veraset yoluyla vuku bulan intikallerde murisin ihticaca salih vesaika müstenit borçları ile vergi borçları;
Diğer suretle iktisaplarda intikal eden malın aynına taallük eden borçlarla vergi borçları (Şu kadar ki, hibe eden hibe ettiği mala taallük eden borçları kendi üzerine almış veya öyle taahhüd etmiş ise bu borçlar nazara alınmaz);
Türkiye Cumhuriyeti tabiiyetinde olan şahıslara ait mallardan yabancı memleketlerde bulunanlara taallük eden borçlar ve yabancı memleketlerde bu mallar dolayısıyla alınan Veraset ve İntikal vergileri (Tevsik edilmek şartıyla);
(c fıkrasında yazılı borçlar ile Veraset ve İntikal vergileri, beyannamede gösterilen bu kabil malların değerini geçemez.)
Cenazenin techiz ve tedfini için yapılan masraflar.
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0013: İhtilaflı borçlar
Müteveffanın sağlığında icra dairesine veya mahkemeye intikal etmiş ve takip edilmekte olan alacak ve borçlarının beyannamede sarahaten gösterilmesi şarttır. Bu alacak ve borçların vergileri tahakkuk ettirilerek tahsilleri icra dairesi veya mahkemenin vereceği kati karar veya hüküm neticesine intizaren tecil olunur. Şu kadar ki, bu tecil her ne suretle olursa olsun, hiçbir zaman on seneden fazla devam edemez. Mükellefler her altı ayda bir icra ve dava vaziyetlerini bir dilekçe ile vergi dairesine bildirmeye mecburdurlar. Bu bildirim yapılmadığı takdirde tecil olunan vergiler derhal tahsil edilir. Tecil olunan vergilerin taallük eylediği davalar tecil müddetinden sonra neticelenecek olursa mükelleflerin müracaatı üzerine ve tebeyyün edecek hale göre gereken düzeltmeler yapılır ve fazla alınmış vergiler varsa, terkin ve sahiplerine geri verilir.
(3482 sayılı Kanunun 7 nci maddesiyle eklenen ve 5.11.1988 tarihinde geçerli olarak yürürlüğe giren fıkra) Murisin ölüm tarihinden önce, kanunlara veya kanunların verdiği yetkiye dayanarak kamu düzeni koyan mevzuata göre kısmen yada tamamen ilgili kuruluşlara bedelsiz devri konusunda işleme başlanılmış olan gayrimenkullere ait vergiler de yukarıdaki fıkrada belirtilen esaslar çerçevesinde tecil olunur. Verginin tahsili halinde gecikme zammı yüzde elli noksanı ile uygulanır.
Borçlunun ölümü halinde terekenin borçlarından dolayı ölüm günü ile beraber üç gün için icrai geri bırakılır. Üç günün bitiminde terekenin borçları için takibata devam edilir.
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0014: Verginin tarhı
Vergi,mükellef tarafından verilen beyanname üzerine tarh olunur.
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0015: Beyanname verilmemesi veya noksan beyanda bulunulması
(213 sayılı Kanunun 415 inci maddesiyle kaldırılmıştır.)
ÜÇÜNCÜ BÖLÜM
MATRAHIN TAYİNİ, VERGİNİN TARHI ve NİSPET
Madde 0016: Nispetler
(22.07.1998 tarih ve 4369 sayılı Kanunun 73 üncü maddesiyle değişen ve 29.07.1998 tarihinden geçerli olarak yürürlüğe giren şekli.) Veraset ve İntikal Vergisi aşağıda yazılı nispetler üzerinden alınır.
AŞAĞIDAKİ TABLO İLE ALAKALI OLARAK; Bu maddeye Kanun ile getirilen oranlar aynen bırakılmış olup, 30/12/2024 tarihli ve 32768 (2. Mükerrer) sayılı Resmî Gazete de yayımlanan, Hazine ve Maliye Bakanlığının (Gelir İdaresi Başkanlığı) 56 Seri No. lu Veraset ve İntikal Vergisi Kanunu Genel Tebliği ile yeniden değerleme oranı uyarınca tespit edilen ve 1/1/2025 tarihinden itibaren uygulanacak olan oranlar siyah puntolarla parantez içinde yazılmıştır. Bu maddede rakamların daha önce yapılan ve en son yapılan değişiklikleri görmek için, Sağ Taraftaki İlgili Atıflara bakınız.
Matrah  	  Veraset yoluyla intikallerde vergi oranı (yüzde)  	  İvazsız intikallerde vergi oranı (yüzde)
İlk  	  10.000.000.000 lira  	  (2.400.000 TL) için  	  1  	  10
Sonra gelen  	  20.000.000.000 lira  	  (5.700.000 TL) için  	  3  	  15
Sonra gelen  	  40.000.000.000 lira  	  (12.000.000 TL) için  	  5  	  20
Sonra gelen  	  80.000.000.000 lira  	  (24.000.000 TL) için  	  7  	  25
Matrahın aşan bölümü için  	  150.000.000.000 lirayı  	  (44.100.000 TL) yi  	  10  	  30
Bir şahsa ana, baba, eş ve çocuklarından (evlatlıktan evlat edinenlere yapılan ivazsız intikaller hariç) ivazsız mal intikali halinde vergi, ivazsız intikaller ilişkin tarifede yer alan oranların yarısı uygulanarak hesaplanır.
Vergi tarifesinin matrah dilim tutarları, her yıl bir önceki yıla ilişkin olarak Vergi Usul Kanunu uyarınca belirlenen yeniden değerleme oranında artırmak suretiyle uygulanır. Bu şekilde hesaplanan dilim tutarlarının %5 ini aşmayan kesirler dikkate alınmaz. Bakanlar Kurulu,bu suretle tespit edilen tutarları yarısına kadar artırmaya veya indirmeye yetkilidir.
(3) 5602 sayılı Kanunda tanımlanan şans oyunları ile gerçek ve tüzel kişilerce düzenlenen yarışma ve çekilişlerde kazanılan ikramiyelerde oran %20 (2)(4) olarak uygulanır. İkramiyenin aynı olarak ödenmesi halinde, fatura değeri esas alınır.
(1) Bu kısımda yer alan Futbol müsabakalarına ibaresi; 07.01.2003 tarih ve 4783 sayılı Kanunun 11/c maddesiyle 01.02.2003 tarihinden geçerli olamak üzere Futbol müsabakalarına ve at yarışlarına şeklinde değiştirilmiş ve metne işlenmiştir.
(2) Bu kısımda yer alan %20 ibaresi; 07.01.2003 tarih ve 4783 sayılı Kanunun 11/c maddesiyle 01.02.2003 tarihinden geçerli olamak üzere %10 şeklinde değiştirilmiş ve metne işlenmiştir.
(3) Bu kısımda yer alan Futbol müsabakalarına ve at yarışlarına ait müşterek bahislerle ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 31. maddesiyle metinde görüldüğü şekilde değişmiştir.
(4) %10 İbaresi 05.12.2017 Tarih ve 30261 Sayılı Resmi Gazetede Yayımlanan 7061 Sayılı Kanunun 13. Maddesi ile %20 şeklinde değişmiştir.
DÖRDÜNCÜ BÖLÜM
İHTİYAT TEDBİRLERİ ve TAHSİL HÜKÜMLERİ
Madde 0017: Vergiye mukabil alınacak teminat
Amme idare ve müesseseleri, bankalar, bankerler, kasa kiralayanlar, sigorta şirketleri, sair şirket ve müesseseler, mahkemeler ve icra daireleri istihkak sahiplerine bu verginin mevzuuna giren her hangi bir muamele dolayısıyla para ve senet verebilmek için evvelemirde verginin ödenmiş olduğuna dair vergi dairesinden verilmiş bir tasdikname talep ederler.
(2. Fıkranın: 22.07.1998 tarih ve 4369 sayılı Kanunun 74 üncü maddesiyle değişen ve 29.07.1998 tarihinden geçerli olarak yürülüğe giren şekli) Tasdikname ibraz etmeyen hak sahiplerinin istihkaklarından, veraset yoluyla intikallerde %5, ivazsız intikallerde %15 oranında vergi karşılığı olarak tevkifat yaptıktan sonra, bakiyesini verebilirler. Tevkifatı yapanlar tevkif ettikleri parayı en geç bir hafta içinde bulundukları yerin mal sandıklarına yatırmaya ve keyfiyeti bağlı bulundukları Vergi dairesine yazı ile bildirmeye mecburdurlar.
(3. Fıkranın: 22.07.1998 tarih ve 4369 sayılı Kanunun 74 üncü maddesiyle değişen ve 29.07.1998 tarihinden geçerli olarak yürülüğe giren şekli) Tevkifat yapmadan para ve senet verenlerle tevkif ettikleri parayı yukarıda belirtilen süre içinde mal sandığına yatırmayanlardan (hakimler hariç), tevkif etmeye ve yatırmaya mecbur oldukları paralar Amme Alacaklarının Tahsil Usulü Hakkında Kanun hükümlerine göre gecikme zammı tatbik edilerek tahsil edilir. Tevkifatı yapan ilgili kuruluşların, bu görevleri süresinde yerine getirmeyen sorumlularından, tevkif etme ve yatırmaya mecbur oldukları paraların %10 u oranında ayrıca ceza tahsil olunur.
DÖRDÜNCÜ BÖLÜM
İHTİYAT TEDBİRLERİ ve TAHSİL HÜKÜMLERİ
Madde 0018: İhtiyat tedbirleri
Veraset ve İntikal Vergisi matrahına girmesi icap eden malların kaçırılacağını anlatır karinelerin bulunduğu hallerde vergi dairesince Türk Medeni Kanununun 590 ıncı maddesinin (3) numaralı fıkrasına (1) istinaden tereke defterinin yapılması istenebilir.
(1) (Bu kısımda yer alan Türk Kanunu Medenisinin 532 nci maddesinin (3) numaralı fıkrasına ibaresi; 31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 43/13-b maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
İHTİYAT TEDBİRLERİ ve TAHSİL HÜKÜMLERİ
Madde 0019: Ödeme zamanı
(1. Fıkranın: 22.07.1998 tarih ve 4369 sayılı Kanunun 75 inci maddesiyle değişen ve 29.07.1998 tarihinden geçerli olarak yürürlüğe giren şekli.) Veraset ve İntikal Vergisi Tahakkukundan itibaren (3) yılda ve her yıl Mayıs ve Kasım aylarında olmak üzere iki eşit taksitte (gerçek ve tüzel kişilerce düzenlenen yarışma ve çekilişlerde kazananlara ödenecek ikramiyeler ile (3) 5602 sayılı Kanunda tanımlanan şans oyunları dolayısıyla dağıtılacak ikramiyelerden kesilen vergiler beyanname verme süresi içinde) ödenir.
(2997 sayılı Kanunun 1 inci maddesiyle değişen şekli.) Tescil tarihinden itibaren en geç 15 gün içinde sonucu ilgili vergi dairesine bildirilmek üzere, intikal eden gayrimenkullerin tescil işlemi, veraset ve intikal vergisinin tahakkuku beklenmeksizin yapılır. Ancak, intikali yapılan gayrimenkule isabet eden veraset ve intikal vergisi tamamen ödenmedikçe devir ve ferağı yapılamaz ve üzerinde herhangi bir ayni hak tesis edilemez. Tapu memurları vergi dairesince verilmiş ilişik kesme belgesi olmaksızın devir ve ferağ işlemi yapamazlar, aksi halde verginin ödenmesinden mükellefler ile birlikte müteselsilen sorumlu olurlar.
Ancak, mükelleflerce, tahakkuk eden vergiye karşılık 6183 sayılı Kanunun 10 ncu maddesinde yazılı cinsten (Bu maddenin 5 nci bendinde yazılı menkul mallar hariç) teminat gösterildiği takdirde intikal eden gayrimenkullerin bir kısmının veya tamamının devir ve ferağına izin verilebilir. Teminat olarak gösterilecek gayrimenkullerin değeri 6183 sayılı Kanunun 90 ncı maddesinde yazılı komisyonlar tarafından aynı Kanunun 91 nci maddesine göre tespit edilir.
01.01.1983 tarihinden önce yapılan vergi tarhiyatlarından menkule ait olanları bir yıl içinde iki eşit taksitte, gayrimenkullere ait olanları beş yılda ve on eşit taksitte ödeniyordu. Bu hüküm 2591 sayılı kanunla değiştirilmiş ve verginin tamamının beş yılda ve on eşit taksitte ödenmesi öngörülmüştür.
(1) (Bu kısımda yer alan futbol müsabakalarına ve at yarışlarına ait müşterek bahisler ibaresi; 03.07.2009 tarih ve 27277 sayılı Resmi Gazete de yayımlanan 5904 sayılı Kanunun 31. maddesiyle metinde görüldüğü şekilde değişmiştir.)
BEŞİNCİ BÖLÜM
MÜTEFERRİK HÜKÜMLER
Madde 0020: Mükellefiyetin başlangıcı
Veraset ve İntikal Vergisi mükellefiyeti:
Beyanname verildiği takdirde, beyannamede gösterilen mallar için beyanname tarihinde;
Verilen beyannamede gösterilmeyen mallar ile beyanname verilmeyen hallerde intikal eden malların idarece tespit olunduğu tarihte;
Terekenin tahriri, defter tutma veya resmi tasfiye hallerinde mahkemece bu muamelelerin ikmal edildiği tarihte;
Başlar.
BEŞİNCİ BÖLÜM
MÜTEFERRİK HÜKÜMLER
Madde 0021: Gaibin zuhuru
Gaip mirasçının zuhuru:
Gaip mirasçının zuhuru dolayısıyla evvelce tahakkuk eden Veraset ve İntikal Vergisinin tadili icap ettiği takdirde zuhur eden mirasçının vereceği beyannameye veya vergi dairesince yapılacak idari tahkikata göre sabit olacak matrah üzerinden vergi düzeltilir.
Gaip murisin zuhuru:
Gaip muris zuhur ettiği takdirde nüfustaki ölüm kaydının terkinini mütaakip, evvelce alınmış olan vergiler talep üzerine mükellefe geri verilir.
BEŞİNCİ BÖLÜM
MÜTEFERRİK HÜKÜMLER
Madde 0022: Mirasçılıkları hükmen sabit olanlar
Veraset ve İntikal Vergisinin ödenmesinden sonra bir malın vergi verenden başka bir şahsa ait olduğu mahkeme kararıyla sabit olur ve ilamın katileşmesinden sonra bir sene içinde müracaat edilirse fazla alınan vergi, verene iade ve hakiki mükelleften tahsil olunur.
BEŞİNCİ BÖLÜM
MÜTEFERRİK HÜKÜMLER
Madde 0023: Bankalardaki kiralık kasalar muhteviyatının tespiti
Bankalar nezdlerindeki kiralık kasa sahiplerinden birinin ölümü halinde (Sulh hakimi tarafından yapılacak tespit hariç) vergi dairesinin salahiyetli bir memuru hazır bulunmadıkça kasanın açılmasına ve bu memur huzurunda tespit edilmedikçe muhteviyatının mirasçıları veya kanuni temsilcileri veya vekilleri tarafından alınmasına müsaade edemezler.
BEŞİNCİ BÖLÜM
MÜTEFERRİK HÜKÜMLER
Madde 0024: Kaldırılan kanunlar ve hükümler
Aşağıda yazılı kanunlar ve hükümler kaldırılmıştır:
797, 1836, 4509 ve 5381 numaralı kanunlar.
4040 numaralı kanunun 30 uncu maddesiyle Tapu Harçları Kanununa ek 5625 numaralı kanunun birinci maddesinin bu kanuna uymayan hükümleri.
BEŞİNCİ BÖLÜM
MÜTEFERRİK HÜKÜMLER
Geçici Madde 0001:
(188 sayılı Kanunun 2 nci maddesiyle kaldırılmıştır.)
BEŞİNCİ BÖLÜM
MÜTEFERRİK HÜKÜMLER
Geçici Madde 0002:
01.03.1957 tarihinden sonra vaki olan ölüm ve intikaller dolayısıyla yapılmış olan tarhiyat ve bu kanunun hükümlerine göre düzeltilir ve bu düzeltmeye göre fazla alınmış vergiler varsa mükelleflere ret ve iade olunur. Noksanı aranmaz.
Yukarıdaki fıkra hükmü halen ihtilaflı bulunan vergilerle İtiraz ve Temyiz Komisyonları ve Devlet Şurası kararlarına iktiran etmek suretiyle kesbi katiyet etmiş olan vergilere de şamildir.
01.03.1957 tarihinden sonra vuku bulduğu halde bu kanunun mer iyete girdiği tarihe kadar vergilendirme muameleleri henüz ikmal edilmemiş olan ölüm ve intikaller hadiseleri hakkında da işbu kanun hükümleri tatbik olunur.
BEŞİNCİ BÖLÜM
MÜTEFERRİK HÜKÜMLER
Madde 0025:
Bu kanun neşri tarihinde mer iyete girer.
BEŞİNCİ BÖLÜM
MÜTEFERRİK HÜKÜMLER
Madde 0026:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu