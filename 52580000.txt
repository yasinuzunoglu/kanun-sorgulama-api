5258 sayılı Aile Hekimliği Kanunu
Yayımlandığı Resmî Gazete Tarihi: 09.12.2004
Yayımlandığı Resmî Gazete Sayısı: 25665
Kabul Tarihi	24.11.2004
Madde 0001: Amaç ve kapsam
Bu Kanunun amacı; Sağlık Bakanlığının (1) belirleyeceği illerde, birinci basamak sağlık hizmetlerinin geliştirilmesi, birey ihtiyaçları doğrultusunda koruyucu sağlık hizmetlerine ağırlık verilmesi, kişisel sağlık kayıtlarının tutulması ve bu hizmetlere eşit erişimin sağlanması amacıyla aile hekimliği hizmetlerinin yürütülebilmesini teminen görevlendirilecek veya çalıştırılacak sağlık personelinin statüsü ve mali hakları ile hizmetin esaslarını düzenlemektir.
(1) 02.11.2011 Tarih ve 28103 Sayılı Resmi gazetede yayınlanan 0663 Sayılı Khk ile pilot olarak ibaresi yürürlükten kaldırılmıştır.
Madde 0002: Tanımlar
Aile hekimi; kişiye yönelik koruyucu sağlık hizmetleri ile birinci basamak teşhis, tedavi ve rehabilite edici sağlık hizmetlerini yaş, cinsiyet ve hastalık ayrımı yapmaksızın her kişiye kapsamlı ve devamlı olarak belli bir mekânda vermekle yükümlü, gerektiği ölçüde gezici sağlık hizmeti veren ve tam gün esasına göre çalışan aile hekimliği uzmanı veya Sağlık Bakanlığının öngördüğü eğitimleri alan uzman tabip veya tabiptir.
aile sağlığı çalışanı (1); aile hekimi ile birlikte hizmet veren hemşire, ebe, sağlık memuru gibi sağlık elemanıdır.
(1) aile sağlığı elemanı İbaresi 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 28. Maddesi ile aile sağlığı çalışanı şeklinde değişmiştir.
Madde 0003: Personelin statüsü, hak ve yükümlülükleri (*)
Sağlık Bakanlığı; Bakanlık veya diğer kamu kurum veya kuruluşları personeli olan uzman tabip, tabip ve aile sağlığı çalışanı (5) olarak çalıştırılacak sağlık personelini, kendilerinin talebi ve kurumlarının veya Bakanlığın muvafakatı üzerine, 657 sayılı Devlet Memurları Kanunu ile diğer kanunların sözleşmeli personel çalıştırılması hakkındaki hükümlerine bağlı olmaksızın, sözleşmeli olarak çalıştırmaya veya bu nitelikteki Bakanlık personelini aile hekimliği uygulamaları için görevlendirmeye veya aile hekimliği uzmanlık eğitimi veren kurumlarla sözleşme yapmaya (1) yetkilidir.
Aile sağlığı çalışanları, Sağlık Bakanlığı tarafından uygun görülen ve aile hekiminin de görüşü alınarak, kurumlarınca (5)(6) muvafakatı verilen Bakanlık veya diğer kamu kurum ve kuruluşları personeli arasından seçilir ve bunlar sözleşmeli olarak çalıştırılır. Bu suretle eleman temin edilememesi halinde, Sağlık Bakanlığı, personelini bu hizmetler için görevlendirebilir. İhtiyaç duyulması halinde, Türkiye de mesleğini icra etmeye yetkili ve 657 sayılı Devlet Memurları Kanununun 48 inci maddesinin (A) bendinin (4), (5) ve (7) numaralı alt bentlerindeki şartları taşıyan kamu görevlisi olmayan uzman tabip, tabip ve aile sağlığı çalışanları (5); Sağlık Bakanlığının önerisi, Maliye Bakanlığının uygun görüşü üzerine sözleşme yapılarak aile hekimliği uygulamalarını yürütmek üzere aile hekimleri ve aile sağlığı çalışanları altmış beş yaşına kadar (4) çalıştırılabilir.
Sözleşmeli olarak çalışan aile hekimi ve aile sağlığı çalışanları (5) kurumlarında aylıksız veya ücretsiz izinli sayılırlar ve bunların kadroları ile ilişkileri devam eder. Bu personelin, sözleşmeli statüde geçen süreleri kazanılmış hak derece ve kademelerinde veya kıdemlerinde değerlendirilerek her yıl işlem yapılır ve bunlar talepleri halinde eski görevlerine atanırlar. (1) Sözleşmeli personel statüsünde çalışmakta iken aile hekimi ve aile sağlığı çalışanı (5) statüsüne geçenlerden önceki sözleşmeli personel statüsüne dönmek isteyenler, eski kurumlarındaki boş pozisyonlara öncelikle atanırlar ve bu madde kapsamındaki çalışmaları hizmet sürelerinde dikkate alınır.
Kadroya bağlı olarak veya sözleşmeli personel pozisyonlarında görev yapan personelden Sağlık Bakanlığınca aile hekimi veya aile sağlığı çalışanı (5) olarak görevlendirilenlere, 209 sayılı Sağlık ve Sosyal Yardım Bakanlığına Bağlı Sağlık Kuruluşları ile Esenlendirme (Rehabilitasyon) Tesislerine Verilecek Döner Sermaye Hakkında Kanun uyarınca ek ödeme yapılmaz. Bunlara, aylıklarına ve ücretlerine ilaveten, çalıştıkları günler dikkate alınarak aşağıdaki fıkrada belirlenen miktarların yarısını aşmamak üzere tespit edilecek tutarda ödeme yapılır.
Sözleşme yapılan aile hekimi ve aile sağlığı çalışanlarına (5), 657 sayılı Kanunun 4 üncü maddesinin (B) bendine göre belirlenen en yüksek brüt sözleşme ücretinin aile hekimi için (6) katını, aile sağlığı çalışanı (5) için (1,5) katını aşmamak üzere tespit edilecek tutar, çalışılan ay sonuçlarının ilgili sağlık idaresine bildiriminden itibaren onbeş gün içerisinde ödenir.  (2.Cümle 07.09.2016 tarih ve 29824 sayılı Resmi Gazetede yayımlanan 6745 Sayılı Kanun ile Değişmiştir.) Aile hekimlerine ve aile sağlığı çalışanlarına (5) ihtiyaç hâlinde, 657 sayılı Kanunun ek 33 üncü maddesinde belirtilen yerlerde haftalık çalışma süresi ve mesai saatleri dışında nöbet görevi verilir. (Cümle 18.01.2014 tarih ve 28886 sayılı Resmi Gazetede yayımlanan 6514 Sayılı Kanun ile Eklenmiştir) Bunlara entegre sağlık hizmeti sunulan merkezlerde artırımlı ücretten yararlananlar hariç olmak üzere, 657 sayılı Kanunun ek 33 üncü maddesi çerçevesinde nöbet ücreti ödenir.
Sözleşmeli olarak çalışmaya başlayanların, daha önce bağlı oldukları sosyal güvenlik kuruluşlarıyla ilişkileri aynı şekilde devam ettirilir. Ancak, her türlü prim, kesenek ve kurum karşılıkları bu fıkrada belirtilen ücretlerden kesilerek ilgili sosyal güvenlik kuruluşuna aktarılır. Bunlar önceki durumları çerçevesinde tedavi yardımlarından yararlanmaya devam ederler.
Aile hekimi ve aile sağlığı çalışanlarının (5) durumları ve aile hekimliği uzmanlık eğitimi almış olup olmadıkları da dikkate alınmak suretiyle yapılacak ödeme tutarlarının tespitinde; çalıştığı bölgenin sosyo-ekonomik gelişmişlik düzeyi, Bakanlıkça karşılanmadığı takdirde (6) aile sağlığı merkezi giderleri, tetkik ve sarf malzemesi giderleri (2) kayıtlı kişi sayısı ve bunların risk grupları, gezici sağlık hizmetleri ile aile hekimi tarafından karşılanmayan gider unsurları , belirlenen standartlar çerçevesinde sağlığın geliştirilmesi, hastalıkların önlenmesi, takibi ve kontrolündeki başarı oranı (1) gibi kriterler esas alınır. Sağlık Bakanlığınca belirlenen standartlara göre, koruyucu hekimlik hizmetlerinin eksik uygulaması veya hasta sevk oranlarının yüksek olması halinde bu ödeme tutarından brüt ücretin % 20 sine kadar indirim yapılır. Sosyo-ekonomik gelişmişlik düzeyi ücreti, aile sağlığı merkezi giderleri, tetkik ve sarf malzemesi giderleri ve gezici sağlık hizmetleri ödemelerinden Damga Vergisi hariç herhangi bir kesinti yapılmaz.(Cümle 18.01.2014 tarih ve 28886 sayılı Resmi Gazetede yayımlanan 6514 Sayılı Kanun ile Eklenmiştir)Aile hekimlerince talep edilen tetkik ve sarf malzemelerinin giderleri halk sağlığı müdürlükleri tarafından hak sahiplerine ayrıca ödenir.
(Fıkra 12.07.2012 tarih ve 28351 sayılı Resmi Gazetede yayımlanan 6354 Sayılı Kanun ile Eklenmiştir) Aile hekimliği uzmanlık eğitimi veren kurumların; her bir araştırma görevlisi/asistan başına azamî kayıtlı kişi sayısı 4000 kişiyi aşmamak ve her kayıtlı kişi başına (görev yapacak araştırma görevlisi/asistan sayısı da esas alınmak suretiyle) aylık beş Türk Lirasından fazla olmamak üzere belirlenecek tutar, çalışılan aya ait sonuçların ilgili sağlık idaresine bildiriminden itibaren onbeş gün içinde ilgili döner sermaye mevzuatı hükümlerine tabi tutulmaksızın döner sermaye işletmelerinde bu amaçla açılacak olan hesaba yatırılır. Bu tutarı üç katına kadar artırmaya Cumhurbaşkanı (3) yetkilidir. Kayıtlı kişi başına belirlenen tutar, 657 sayılı Kanunun 4 üncü maddesinin (B) bendine göre belirlenen en yüksek brüt sözleşme ücretinin artışı oranında artırılabilir. Sağlık Bakanlığı tarafından belirlenen standartlara göre, koruyucu hekimlik hizmetlerinin eksik uygulanması hâlinde ödeme tutarının % 20'sine kadar indirim yapılır.
(Fıkra 12.07.2012 tarih ve 28351 sayılı Resmi Gazetede yayımlanan 6354 Sayılı Kanun ile Eklenmiştir) Bu şekilde kurumlarca oluşturulacak aile sağlığı merkezlerinin bu Kanun kapsamında oluşacak tüm giderleri sekizinci fıkrada belirtilen hesaplardan ödenir. Kurumlarınca aile hekimliği hizmetlerinde çalıştırılan öğretim üyesi, eğitim görevlisi, araştırma görevlisi ve asistanlara; kayıtlı kişi sayısı ve bunların risk grupları, gezici sağlık hizmetleri, belirlenen standartlar çerçevesinde sağlığın geliştirilmesi, hastalıkların önlenmesi, takibi ve kontrolündeki başarı oranı gibi kriterlere göre yapılacak ödemelere ilişkin usul ve esaslar Maliye Bakanlığının uygun görüşü üzerine Sağlık Bakanlığınca çıkarılacak yönetmelikle belirlenir. İlgililere yapılacak toplam ödeme, kadrolarına bağlı olarak yapılan ödemeler de dâhil olmak üzere beşinci fıkrada yer alan sınırları aşamaz. Sekizinci fıkra kapsamında oluşturulan aile sağlığı merkezlerinde görev yapan aile sağlığı çalışanlarına (5) 209 sayılı Kanunun 5 inci maddesi ve 4/11/1981 tarihli ve 2547 sayılı Yükseköğretim Kanununun 58 inci maddesi hükümleri çerçevesinde belirlenen azamî ek ödeme tutarını geçmemek üzere yukarıda belirtilen kriterler çerçevesinde yapılacak ödeme, anılan fıkra uyarınca açılmış bulunan hesaplardan ödenir.  (5. Cümle 23.06.2022 tarih ve 31875 sayılı Resmi Gazetede yayımlanan 7411 Sayılı Kanunun 11. Maddesi ile 1/7/2022 tarihinden geçerli olmak üzere Yürürlükten Kaldırılmıştır.)  (6. Cümle 23.06.2022 tarih ve 31875 sayılı Resmi Gazetede yayımlanan 7411 Sayılı Kanunun 11. Maddesi ile 1/7/2022 tarihinden geçerli olmak üzere Değişmiştir.) Bu ödemelerden yararlanan personele, çalışmaları sebebiyle 4/1/1961 tarihli ve 209 sayılı Sağlık Bakanlığına Bağlı Sağlık Kurumları ile Esenlendirme (Rehabilitasyon) Tesislerine Verilecek Döner Sermaye Hakkında Kanunun 5 inci ve ek 3 üncü maddeleri ile 2547 sayılı Kanunun 58 inci maddesi uyarınca hizmet sunum şartları ve kriterleri de dikkate alınmak suretiyle ödeme yapılır. (Cümle 23.06.2022 tarih ve 31875 sayılı Resmi Gazetede yayımlanan 7411 Sayılı Kanunun 11. Maddesi ile 1/7/2022 tarihinden geçerli olmak üzere Eklenmiştir) Bu ödemeler toplamı ilgisine göre 209 sayılı Kanunun 5 inci maddesi ile 2547 sayılı Kanunun 58 inci maddesinde belirlenmiş olan tavanları geçemez.
(Fıkra 05.12.2018 tarih ve 30616 sayılı Resmi Gazetede yayımlanan 7151 Sayılı Kanunun 26.Maddesi ile Eklenmiştir) Aile hekimliği uzmanlık eğitimi veren vakıf üniversiteleri ile Sağlık Bakanlığı arasında bu maddenin birinci fıkrası kapsamında kurumsal sözleşme yapılabilir ve sekizinci fıkradaki usul ve esaslara göre üniversite hesabına ödeme yapılır.
(Fıkra 05.12.2018 tarih ve 30616 sayılı Resmi Gazetede yayımlanan 7151 Sayılı Kanunun 26.Maddesi ile Eklenmiştir) Aile hekimleri ferden veya müştereken personel çalıştırabilir ve işveren olabilir.
(Fıkra 05.12.2018 tarih ve 30616 sayılı Resmi Gazetede yayımlanan 7151 Sayılı Kanunun 26.Maddesi ile Eklenmiştir) Aile hekimleri ve aile sağlığı çalışanlarının yıllık izinleri, yıl içinde çalışılan süre ile orantılı olmak ve ait olduğu sözleşme döneminde kullanılmak üzere otuz gündür. Ayrıca beş gün kongre ve seminer izni ile yıllık izin bitiminden sonra mazeretleri nedeniyle beş gün idari izin verilebilir. Evlenme, ölüm, doğum ve emzirme hâllerinde, 657 sayılı Kanunun 4/B maddesi kapsamındaki sözleşmeli personele ilişkin izin süreleri uygulanır. Hastalık durumunda, bir malî yılda en çok on günlük dönemler halinde toplam kırk güne kadar hekimin uygun görmesiyle hastalık izni verilebilir. Bir defada on günü aşan hastalık izni ancak sağlık kurulu raporu ile verilebilir. Sözleşmeli aile hekimi iken aile hekimliği uzmanlık eğitimi almakta olanlar, bu eğitimleri kapsamındaki hastane rotasyonu süresince izinli sayılır.
(Fıkra 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 13. Maddesi ile Eklenmiştir) Sözleşmeli aile hekimleri ve sözleşmeli diş hekimleri ile aile sağlığı çalışanları hakkında uygulanacak disiplin cezalarında bu Kanun ile ilgili düzenlemeler dışında, 657 sayılı Devlet Memurları Kanununun ilgili maddelerine göre işlem yapılır. Aylıktan kesme cezası, kişinin brüt ücretinin 1/30-1/8 arasında kesinti yapılması şeklinde, bu Kanunun 3 üncü maddesinin ikinci fıkrasının son cümlesi kapsamında çalışanlar için kademe ilerlemesinin durdurulması cezası brüt ücretinin 1/6-1/4 arasında kesinti yapılması şeklinde uygulanır. Devlet memurluğundan çıkarma cezası sözleşmenin feshini gerektirir. (Cümleler 01.03.2024 tarih ve 32476 sayılı Resmi Gazetede yayımlanan 7496 Sayılı Kanunun 25.Maddesi ile Eklenmiştir) Sözleşme ile çalıştırılan aile hekimi ve aile sağlığı çalışanlarına, halk sağlığının geliştirilmesine destek olmalarını, halkın birinci basamak sağlık hizmetlerine erişimlerini kolaylaştırmalarını ve düzenli hizmet sunmalarını teminen ödüllendirilmeleri ve motivasyonlarının artırılması amacıyla destek ödemesi yapılır. Bu ödeme, uyarma cezası alanlara bir ay, kınama cezası alanlara iki ay, aylıktan kesme ya da kademe ilerlemesinin durdurulması cezası alanlara üç ay süresince yapılmaz. Aile hekimi ve aile sağlığı çalışanlarına bir sözleşme döneminde toplam altı ay ve üzerinde ödeme kesintisini gerektirir disiplin cezası verilmesi hâlinde aile hekimi ve aile sağlığı çalışanlarının mevcut sözleşmeleri feshedilir.
(Fıkra 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 13. Maddesi ile Eklenmiştir) Sağlığın geliştirilmesi, hastalıkların önlenmesi, takibi ve kontrolü ile koruyucu sağlık hizmetlerinin standartlara uygun olarak yerine getirilmemesi gibi Bakanlıkça belirlenen performans hedeflerine ulaşılamaması halinde sözleşmenin Bakanlıkça yenilenmemesine karar verilebilir.
(Fıkra 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 13. Maddesi ile Eklenmiştir) Sözleşmeli olarak çalışan aile hekimi, aile diş hekimi ve aile sağlığı çalışanlarının eski kadro veya pozisyonlarına atanabilmeleri için sözleşmelerinin Devlet memurluğundan çıkarma cezasını gerektiren fiilleri nedeniyle sona ermemiş olması gerekir.
(Fıkra 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 13. Maddesi ile Eklenmiştir) Disiplin kurullarının teşkili, disiplin amirlerinin tayin ve tespiti ile disiplin hükümlerinin uygulanmasına ilişkin diğer esaslar yönetmelikte düzenlenir.
(*) (Madde Başlığı 15.07.2023 Tarih ve 32249 Sayılı Resmi Gazetede Yayımlanan 7456 Sayılı Kanunun 13. Maddesi ile Personelin statüsü ve mali haklar iken metinde görüldüğü gibi değiştirilmiştir)
(1) 02.11.2011 Tarih ve 28103 Sayılı Resmi gazetede yayınlanan 0663 Sayılı Khk ile birinci fıkrasındaki görevlendirmeye ibaresinden sonra gelmek üzere veya aile hekimliği uzmanlık eğitimi veren kurumlarla sözleşme yapmaya ibaresi eklenmiş, üçüncü fıkrasının ikinci cümlesi değiştirilmiş, yedinci fıkrasında yer alan karşılanmayan gider unsurları ibaresinden sonra gelmek üzere , belirlenen standartlar çerçevesinde sağlığın geliştirilmesi, hastalıkların önlenmesi, takibi ve kontrolündeki başarı oranı ibaresi eklenmiştir.
(2) Üstü Çizili İbare 18.01.2014 Tarih ve 28886 Sayılı Resmi Gazetede Yayımlanan 6514 Sayılı Kanun ile Metinden Çıkarılmıştır.
(3) Sağlık Bakanlığının talebi ve Maliye Bakanlığının teklifi üzerine Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 158. Maddesi ile Cumhurbaşkanı şeklinde değişmiştir.
(4) 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 26. Maddesi ile ikinci fıkrasının üçüncü cümlesine yürütmek üzere ibaresinden sonra gelmek üzere aile hekimleri ve aile sağlığı çalışanları altmış beş yaşına kadar ibaresi eklenmiştir.
(5) aile sağlığı elemanı İbaresi 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 28. Maddesi ile aile sağlığı çalışanı şeklinde ve aile sağlığı elemanları İbaresi aile sağlığı çalışanları şeklinde ve aile sağlığı elemanlarına İbaresi aile sağlığı çalışanlarına şeklinde ve aile sağlığı elemanlarının İbaresi 7151 Sayılı Kanunun 28. Maddesi ile aile sağlığı çalışanlarının şeklinde değişmiştir.
(6) Aile sağlığı çalışanları, aile hekimi tarafından belirlenen ve Sağlık Bakanlığı tarafından uygun görülen, kurumlarınca da İbaresi 15.07.2023 Tarih ve 32249 Sayılı Resmi Gazetede Yayımlanan 7456 Sayılı Kanunun 13. Maddesi ile Aile sağlığı çalışanları, Sağlık Bakanlığı tarafından uygun görülen ve aile hekiminin de görüşü alınarak, kurumlarınca şeklinde değişmiş ve Altı Çizili İbareler eklenmiştir.
Madde 0004: Kamuya ait taşınmazların kullanımı
Hazine, belediye veya il özel idaresine ait taşınmazlardan aile sağlığı merkezi olarak kullanılması uygun görülenler, Maliye Bakanlığı, belediye veya il özel idarelerince bu amaçla kullanılmak üzere doğrudan aile hekimine kiraya verilebilir.
Madde 0005: Hizmetin esasları
(Fıkra 05.12.2018 tarih ve 30616 sayılı Resmi Gazetede yayımlanan 7151 Sayılı Kanunun 27. maddesi ile Değişmiştir.) Aile hekimliği uygulaması kapsamında kişilerin aile hekimine kaydı yapılır. Sağlık Bakanlığınca belirlenen süre sonunda kişiler aile hekimlerini değiştirebilirler veya sağlık hizmet planlamasına uygun olarak Sağlık Bakanlığı kişilerin aile hekimini değiştirebilir. Her bir aile hekimi için kayıtlı kişi sayısı; coğrafi şartlar, sağlık hizmet planlaması gibi kriterler esas alınarak Hazine ve Maliye Bakanlığının görüşü alınarak Sağlık Bakanlığınca belirlenir.
(1. Cümle 15.01.2025 tarih ve 32783 sayılı Resmi Gazetede yayımlanan 7538 Sayılı Kanunun 4. Maddesi ile Değişmiştir.) Yabancılara sunulan hizmetler, sertifikası olan aile hekimlerince mesai dışında sunulan akupunktur ve fitoterapi uygulamaları ile özel amaçlı raporlardan Bakanlıkça belirlenenler hariç olmak üzere aile hekimliği hizmetleri ücretsizdir. (Cümle 15.01.2025 tarih ve 32783 sayılı Resmi Gazetede yayımlanan 7538 Sayılı Kanunun 4. Maddesi ile Eklenmiştir) Acil haller hariç, haftada kırk saatten az olmamak kaydı ile Bakanlıkça belirlenen kıstaslar çerçevesinde ilgili aile hekiminin talebi ve o yerin sağlık idaresince onaylanan çalışma saatleri içinde yerine getirilir. (Cümle 11.09.2014 tarih ve 29116 sayılı Resmi Gazetede yayımlanan 6552 Sayılı Kanun ile Eklenmiştir) Bakanlıkça (4) belirlenen aile sağlığı merkezlerinde çalışma saatleri dışında, aile hekimleri ve aile sağlığı çalışanları (3) ile gerektiğinde Sağlık Bakanlığı ve bağlı kuruluşları personeline nöbet görevi verilebilir. Aile hekimliği uygulaması kapsamında (4) acil haller ve mücbir sebepler dışında, kişi hangi sosyal güvenlik kuruluşuna tâbi olursa olsun, aile hekiminin sevki olmaksızın sağlık kurum ve kuruluşlarına müracaat edenlerden katkı payı alınır. Alınacak katkı payı tutarı Sağlık Bakanlığı, Hazine ve Maliye Bakanlığı ile Çalışma ve Sosyal Güvenlik Bakanlığınca (4) müştereken belirlenir. Diğer (4) kanunların aile hekimliği hizmetleri kapsamındaki hizmetlerin sunumu ile sevk ve müracaata ilişkin hükümleri uygulanmaz. Aile hekimliği hizmetleri dışında kalan birinci basamak sağlık hizmetleri toplum sağlığı merkezleri tarafından verilir ve bu merkezlerin organizasyonu, kadroları, görevleri ile çalışma usûl ve esasları Bakanlıkça (4) belirlenir.(1) Yabancılar hakkında ilgili mevzuat hükümleri uygulanır. (Cümleler 15.01.2025 tarih ve 32783 sayılı Resmi Gazetede yayımlanan 7538 Sayılı Kanunun 4. Maddesi ile Eklenmiştir) Bu fıkranın birinci cümlesi kapsamında Bakanlıkça tarifeleri belirlenen hizmetlerden tahsil edilecek gelirler il sağlık müdürlüklerinin döner sermaye işletmelerinde bu amaçla açılacak olan hesaba yatırılır. Bu hesapta toplanan gelirlerin, sağlık hizmet sunumu için harcanma kriterleri, aile sağlığı merkezi giderlerinde kullanılması da dahil aile hekimine ve aile sağlığı çalışanına dağıtılabilecek miktarları, dağıtım ve harcamaya ilişkin diğer usul ve esaslar Hazine ve Maliye Bakanlığının uygun görüşü üzerine Bakanlıkça belirlenir. Aile hekimi ve aile sağlığı çalışanına yapılacak ödemenin hesabında 3 üncü maddenin beşinci fıkrası hükümleri dikkate alınmaz.
Aile hekimlerinin şahsi kayıtları ilgili il ve ilçe sağlık idare birimlerinde tutulur. Aile hekimlerinin kullandığı basılı veya elektronik ortamda tutulan kayıtlar, kişilerin sağlık dosyaları ile raporlar, sevk belgesi ve reçete gibi belgeler resmi kayıt ve evrak niteliğindedir. Bu kayıt ve belgeler, hekimin ayrılması veya kişinin hekim değiştirmesi halinde eksiksiz olarak devredilir. İlgili mevzuatta birinci basamak sağlık kuruluşları ve resmi tabiplerce düzenlenmesi öngörülen her türlü rapor, sevk evrakı, reçete ve sair belgeler, aile hekimliği uygulamasına geçilen yerlerde aile hekimleri tarafından düzenlenir.
(1) 02.11.2011 Tarih ve 28103 Sayılı Resmi gazetede yayınlanan 0663 Sayılı Khk ile ikinci fıkrasının dördüncü cümlesinden sonra gelmek üzere cümle eklenmiştir.
(3) aile sağlığı elemanları İbaresi 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 28. Maddesi ile aile sağlığı çalışanları şeklinde değişmiştir.
(4) Türkiye Halk Sağlığı Kurumunca İbareleri 15.01.2025 tarih ve 32783 sayılı Resmi Gazetede yayımlanan 7538 Sayılı Kanunun 4. Maddesi ile Bakanlıkça şeklinde ve Aile hekimliği uygulamasına geçilen yerlerde İbaresi Aile hekimliği uygulaması kapsamında şeklinde ve Sağlık, Maliye ve Çalışma ve Sosyal Güvenlik bakanlıklarınca İbaresi Sağlık Bakanlığı, Hazine ve Maliye Bakanlığı ile Çalışma ve Sosyal Güvenlik Bakanlığınca şeklinde ve Aile hekimliği uygulamasına geçilen yerlerde, diğer İbaresi Diğer şeklinde değişmiştir.
Madde 0006: Denetim, sorumluluk ve mal bildirimi
Aile hekimleri ve aile sağlığı çalışanları (1), mevzuat ve sözleşme hükümlerine uygunluk ile diğer konularda Bakanlık, ilgili mülki idare ve sağlık idaresinin denetimine tâbidir. Aile hekimi ve aile sağlığı çalışanları (1), görevleriyle ilgili ya da görevleri başında işledikleri veya kendilerine karşı işlenen suçlarda Devlet memurları gibi kabul edilir. Aile hekimi ve aile sağlığı çalışanları (1), 3628 sayılı Mal Bildiriminde Bulunulması, Rüşvet ve Yolsuzluklarla Mücadele Kanunu gereğince mal bildiriminde bulunmakla yükümlüdür.
(1) aile sağlığı elemanları İbareleri 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 28. Maddesi ile aile sağlığı çalışanları şeklinde değişmiştir.
Madde 0007: Ağız ve diş sağlığı ile yaşlı sağlığı hizmetleri
(Madde Başlığı ve Madde 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 14. Maddesi ile Değişmiştir.)
Birinci basamak sağlık hizmetlerinin etkililiğini ve kalitesini artırmak, aile hekimliği hizmetlerinin bütüncül olarak yürütülmesini sağlamak amacıyla Sağlık Bakanlığınca belirlenen nüfus, yaş grubu ve bölge gibi kriterlere göre ağız ve diş sağlığı ile yaşlı sağlığı hizmetleri planlaması yapılır.
Birinci basamak ağız ve diş sağlığı ile yaşlı sağlığı hizmetlerini yürütmek üzere hekim ve diş hekimleri ile Bakanlıkça belirlenen diğer sağlık meslek mensuplarıyla bu Kanunda belirtilen usul ve esaslar çerçevesinde sözleşme akdedilir. Sözleşme yapılan personel hakkında statü, hak, yükümlülükler ve diğer hususlarda bu Kanunun 3 üncü maddesi uygulanır.
Madde 0008: Yönetmelikler
Aile hekimi ve aile sağlığı çalışanlarının (1) çalışma usul ve esasları; çalışılan yer, kurum ve statülerine göre öncelik sıralaması; aile hekimliği uygulamasına geçişe ve nakillere ilişkin puanlama sistemi ve sayıları; aile sağlığı merkezi olarak kullanılacak yerlerde aranacak fiziki ve teknik şartlar; meslek ilkeleri; iş tanımları; performans ve hizmet kalite standartları; hasta sevk evrakı, reçete, rapor ve diğer kullanılacak belgelerin şekli ve içeriği, kayıtların tutulması ile çalışma ve denetime ilişkin usul ve esaslar, Sağlık Bakanlığınca çıkarılacak yönetmelikle düzenlenir.
Aile hekimi ve aile sağlığı çalışanlarıyla (1) yapılacak sözleşmede yer alacak hususlar (*) ve bu Kanunda belirlenen esaslar çerçevesinde bunlara yapılacak ödeme tutarları ile bu ücretlerden indirim oran ve şartları, sözleşmenin feshini gerektiren nedenler (**) Maliye Bakanlığının uygun görüşü alınarak, Sağlık Bakanlığının teklifi üzerine Bakanlar kurulunca çıkarılacak yönetmelikle düzenlenir. (*)
(*)Üstü Çizili ibareler 10.01.2015 Tarih ve 29232 Sayılı Resmi Gazetede Yayımlanan 11/9/2014 Tarihli ve E: 2014/82, K: 2014/143 Sayılı ve 17/12/2014 Tarihli ve E: 2014/186, K: 2014/188 Sayılı Anayasa Mahkemesi Kararları ile İptal edilmiştir.
(**) (Üstü Çizili madde, Anayasa Mahkemesinin 05.08.2022 tarih ve 31914 Sayılı Resmi Gazetede Yayımlanan 21/6/2022 tarihli ve E:2022/43 ; K:2022/81 sayılı kararı ile iptal edilmiş olup, söz konusu karar Resmî Gazete de yayımından başlayarak dokuz ay sonra [05.05.2023] yürürlüğe girecektir.)
(1) aile sağlığı elemanlarının İbaresi 05.12.2018 Tarih ve 30616 Sayılı Resmi Gazetede Yayımlanan 7151 Sayılı Kanunun 28. Maddesi ile aile sağlığı çalışanlarının şeklinde ve aile sağlığı elemanlarıyla İbaresi aile sağlığı çalışanlarıyla şeklinde değişmiştir.
Madde 0009: Yürürlük
Bu Kanun yayımı tarihinde yürürlüğe girer.
Madde 0010: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
