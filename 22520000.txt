2252 sayılı Kültür Bakanlığı Döner Sermaye Kanunu
Yayımlandığı Resmî Gazete Tarihi: 27.06.1979
Yayımlandığı Resmî Gazete Sayısı: 16679
Kabul Tarihi	19.06.1979
Madde 0001: Sermaye ayırımı
Kültür Bakanlığına bir milyar beş yüz milyon Türk lirası (1)(3) döner sermaye ayrılmıştır. Bu sermaye Cumhurbaşkanı (3) kararı ile iki milyar Türk lirasına (2)(3) kadar artırılabilir.
(1) (Bu kısımda yer alan 50 milyon ibaresi; 14.07.2004 tarih ve 5225 sayılı Kanunun 14 üncü maddesiyle üçyüz trilyon olarak değiştirilmiş ve metne işlenmiştir.)
(2) (Bu kısımda yer alan 300 milyon ibaresi; 14.07.2004 tarih ve 5225 sayılı Kanunun 14 üncü maddesiyle yediyüz trilyon olarak değiştirilmiş ve metne işlenmiştir.)
(3) 02.11.2023 tarih ve 32357 sayılı Resmi Gazetede Yayımlanan 7464 Sayılı Kanunun 8. Maddesi ile üçyüz trilyon lira İbaresi bir milyar beş yüz milyon Türk lirası şeklinde, Bakanlar Kurulu ibaresi Cumhurbaşkanı şeklinde ve yediyüz trilyon liraya ibaresi iki milyar Türk lirasına şeklinde değişmiştir.
Madde 0002: Sermayenin kaynakları
Kültür Bakanlığı döner sermayesi; Bakanlık bütçesine konulacak ödeneklerle Hazinece yapılacak ayni yardımlar, döner sermaye çalışmalarından elde edilecek karlar, bağış ve yardımlardan oluşur. Sermayenin tümü 1 inci maddede belirlenen düzeye ulaştıktan sonra fazlası bir sonraki hesap yılının altıncı ayı sonuna kadar Hazineye yatırılır. Bu süreyi uzatmaya Maliye Bakanı yetkilidir.
Bağış ve yardımlar 1 inci maddede gösterilen limite dahil değildir.
Madde 0003: Döner sermayenin kullanma alanı
Kültür Bakanlığı döner sermayesi; eski eserler, anıtlar, müzeler, kütüphanecilik, bibliyografya, dökümantasyon, enformasyon, yayın, tanıtma, güzel sanatlar, sahne sanatları arşiv, folklor, el sanatları, sinema sanatı, festival düzenleme, kültür merkezleri ve bunlar gibi mal veya hizmet üretim ve satışını içeren işletme ve Bakanlığın yukarıda sayılan hizmet (2) alanlarında kullanılır.
(16.04.2003 tarih ve 4848 sayılı Kanunun 34 üncü maddesiyle eklenmiştir.) Döner Sermaye ayrıca, (14.07.2004 tarih ve 5225 sayılı Kanunun 14/b maddesiyle eklenen ibare.) kültür veya turizm yatırımlarının alt yapı hizmetlerini yapmak Bakanlığın kamu hizmetlerinde ihtiyaç duyduğu taşınmaz mal alımı ve kültür veya turizm yatırımlarına ilişkin kamulaştırma bedelleri için destek sağlamak, (1) Bakanlığın görev alanına giren hizmetlerin yerine getirilmesi için gerektiğinde bina ve taşıt kiralaması yapmak, mal ve hizmet satın almak, (2) her türlü baskı, dağıtım ve reklam işleri ile afişler, turistik ve tanıtıcı yayınlar yapmak ve bunlarla ilgili tesisler kurmak, film, fotoğraf, plak ve hatıra eşyası hazırlamak, satış yerleri ve sergiler açmak, radyo ve televizyon programları, folklor gösterileri, festivaller düzenlemek ve turizm konularında yerli ve yabancı kuruluşlarla ortaklık kurmak, 12/3/1982 tarihli ve 2634 sayılı Turizmi Teşvik Kanunu kapsamında Bakanlığın görev alanına giren atık su arıtma tesisi, katı atık bertaraf tesisi gibi altyapı tesislerini yapmak veya yaptırmak (3) Fikir ve Sanat Eserleri Kanunu kapsamındaki her türlü eserin tüm mali haklarını yurt içinde ve yurt dışında satın almak, bu hakları kamu kurum ve kuruluşları ile kamu kurum ve kuruluşu niteliğindeki meslek örgütlerine, mahalli idarelere, Bakanlığın amaç ve görevlerini gerçekleştirmek için bedelsiz kullandırmak veya üçüncü kişilere satmak amacıyla da kullanılır.
(1) Altı Çizili İbare 24.12.2019 Tarih ve 30988 Sayılı Resmi Gazetede Yayımlanan 7201 Sayılı Kanunun 4. Maddesi ile eklenmiştir.
(2) Altı Çizili İbareler 05.07.2022 tarih ve 31887 sayılı Resmi Gazetede yayımlanan 7417 Sayılı Kanunun 30. Maddesi ile eklenmiştir.
(3) 12/3/1982 tarihli ve 2634 sayılı Turizmi Teşvik Kanunu kapsamında Bakanlığın görev alanına giren atık su arıtma tesisi, katı atık bertaraf tesisi gibi altyapı tesislerini yapmak veya yaptırmak ibaresi 02.11.2023 tarih ve 32357 sayılı Resmi Gazetede Yayımlanan 7464 Sayılı Kanunun 9. Maddesi ile eklenmiştir.
Madde 0004: Harcama yerleri
3 üncü maddede belirtilen iş ve hizmetlere ilişkin giderlerle, yalnız döner sermaye işlerinde çalıştırılacak personelin her türlü giderleri döner sermayeden karşılanır.
(14.07.2004 tarih ve 5225 sayılı Kanunun 14 üncü maddesiyle değişen şekli.) Döner Sermayeden elde edilecek gelirlerden Döner Sermaye İşletmesi Merkez Müdürlüğü görevini fiilen yürütene her ay, Döner Sermaye İşletmesi Merkez Müdürünün bir ayda alacağı aylık (ek gösterge dahil), yan ödeme ve her türlü tazminat (makam, temsil ve görev tazminatı hariç) tutarının %100`ünü aşmamak üzere ek ödeme yapılabilir.
(Fıkra 15.07.2023 tarih ve 32249 sayılı Resmi Gazetede yayımlanan 7456 Sayılı Kanunun 5. Maddesi ile Eklenmiştir) 21/7/1983 tarihli ve 2863 sayılı Kültür ve Tabiat Varlıklarını Koruma Kanunu kapsamında yer alan ve deprem, sel, heyelan, çığ, yangın ve benzeri doğal afetler sebebiyle tahrip olan taşınır veya taşınmaz kültür varlıklarının ihyası veya yeniden inşası amacıyla veya 3 üncü maddede belirtilen iş ve hizmetler ile kültür ve turizm yatırımlarıyla doğrudan bağlantılı olmak kaydıyla yatırım projeleri ve bunların zorunlu altyapı hizmetlerinin yerine getirilmesi amacıyla döner sermaye bütçesinden Kültür ve Turizm Bakanının onayıyla genel bütçeye kaynak aktarılabilir. Aktarılan bu tutarlar genel bütçeye gelir ve söz konusu tutarlar karşılığı yukarıda sayılan işlerin yapımı amacıyla Bakanlık bütçesine ödenek kaydedilir. Bu suretle ödenek kaydedilen tutarlardan yılı içinde harcanmayan kısımları ertesi yıla devretmeye Bakan yetkilidir. Kaydedilen bu ödeneklerden yatırım projeleri ile ilgili olanlar yılı yatırım programı ile ilişkilendirilir.
Madde 0005: Gelir kaynakları
(14.07.2004 tarih ve 5225 sayılı Kanunun 14/d maddesiyle eklenen ibare.) Her türlü alt yapı katılım payları ile 3 üncü maddede belirtilen iş vehizmetlerden elde edilecek;
Müzelerle, Devlet Tiyatroları ve Devlet Opera ve Balesi Genel Müdürlüklerince düzenlenenler dışındaki, tiyatro, bale, opera, konser, sinema ve benzeri yerlere giriş ücreti dahil, her türlü ücretler,
Her çeşit hizmet, mal, sanat eseri, kültür malzemesi, yayın ve benzeri satış gelirleri,
Taşınır mallarla, Kültür Bakanlığına tahsis edilen ve döner sermaye hizmetlerinde kullanılan taşınmaz malların ve tesislerin sergi, yeme, içme, dinlenme yerleri ile salon, büfe ve otoparklarının işletme ve kira gelirleri,
Depozito gelirleri,
Telif hakkı gelirleri,
(Bent 02.11.2023 tarih ve 32357 sayılı Resmi Gazetede Yayımlanan 7464 Sayılı Kanunun 10. Maddesi İle Eklenmiş ve Sonraki Bent Teselsül Ettirilmiştir.) Kart, belge ve plaket, kokart gelirleri ve benzeri her çeşit gelirler ile atık su arıtma tesisi, katı atık bertaraf tesisi gibi altyapı tesislerinde elde edilen her türlü ücret ve bu tesislerin işletme ve kira gelirleri ile döner sermaye faaliyetleri kapsamında Bakanlığın görev alanına giren tesislerden elde edilen ücret ve gelirler,
(14.07.2004 tarih ve 5225 sayılı Kanunun 14 üncü maddesiyle eklenmiştir.) Diğer gelirler,
Döner sermayenin gelirleridir.
Yukarıdaki gelirlerle ilgili tarifeler, Kültür Bakanlığınca saptanır.
Madde 0006: Kuruluş
Döner sermayenin bütçe, bilanço ve hesaplarını düzenleme, inceleme, döner sermaye ile ilgili bütün mali ve yönetsel işleri düzenlemek ve yönetmek üzereKültür Bakanlığı merkez kuruluşunda ve saymanlık örgütüne sahip olmak üzere Döner Sermaye İşletmesi Merkez Müdürlüğü ve ayrıca merkez ve taşra örgütünde, Kültür Bakanlığı kararı ile döner sermaye verilen her birimde Döner Sermaye İşletmesi kurulur. Döner sermaye işletmeleri mali ve yönetsel açıdan, döner sermaye İşletmesi Merkez Müdürlüğüne bağlı olarak çalışır.
Sayman Maliye Bakanlığınca atanır.
(16.04.2003 tarih ve 4848 sayılı Kanunun 36 ncı maddesiyle eklenmiştir.) Bakanlık Döner Sermaye İşletmesi Merkez Müdürlüğükamu tüzel kişiliğini haizdir. (Cümle 02.11.2023 tarih ve 32357 sayılı Resmi Gazetede yayımlanan 7464 Sayılı Kanunun 11. Maddesi ile Eklenmiştir) Döner Sermaye İşletmesi 2634 sayılı Kanun kapsamında Bakanlığın görev alanına giren atık su arıtma tesisi, katı atık bertaraf tesisleri işletebilir, işlettirebilir. Döner Sermaye İşletmesi ayrıca turizm eğitim merkezleri ilebunların uygulama otellerini ve diğer tesisleri işletebilir.
Madde 0007: Ayrıcalıklar
Kültür Bakanlığı döner sermayesi; 1050 sayılı Muhasebe-i UmumiyeKanunu, 2490 sayılı Artırma - Eksiltme ve İhale Kanunu ile bu kanunların ek vedeğişiklikleri hükümlerine bağlı değildir.
(Fıkra 12.06.2019 tarih ve 30799 sayılı Resmi Gazetede yayımlanan 7176 Sayılı Kanunun 1. Maddesi ile Eklenmiştir) Döner sermaye, 3 üncü maddede sayılan iş, hizmet ve faaliyetleri dolayısıyla kurumlar vergisinden muaftır. Bu muafiyetin, 31/12/1960 tarihli ve 193 sayılı Gelir Vergisi Kanunu ile 13/6/2006 tarihli ve 5520 sayılı Kurumlar Vergisi Kanunu uyarınca yapılacak vergi kesintilerine şümulü yoktur.
Madde 0008: Hesap yılı ve hesapların denetimi
Kültür Bakanlığı döner sermayesi hesap yılı, mali yıldır. Kültür Bakanlığı, hesap yılını izleyen 4 ay içinde döner sermaye hesaplarını, bilanço ve eklerini gelir vegider belgeleri ile birlikte Sayıştay`a bilanço ve eklerinin onaylı birer örneğini de Maliye Bakanlığına gönderir.
Çeşitli hükümler
Madde 0009:
Döner sermaye ile ilgili her türlü mali ve yönetsel işlemlerin nasıl yürütüleceği Kültür ve Maliye Bakanlıklarınca birlikte düzenlenecek bir yönetmelikle saptanır.
Çeşitli hükümler
Madde 0010:
Döner sermayeye ait mallar Devlet malı kapsamı içindedir.
Çeşitli hükümler
Madde 0011:
15 Temmuz 1953 tarih ve 6152 sayılı Kanunla değiştirilen, 3340 sayılı Müzelerle Örenyerlerini Ziyaret Edenlerden Alınacak Ücret Hakkındaki Kanun ile10 Haziran 1949 tarih ve 5441 sayılı Kanunun, 14 Temmuz 1970 tarih, 1310 sayılı Kanunla eklenen Ek 1 inci maddesi ve aynı tarih 1309 sayılı Kanunun 25 inci maddesi yürürlüktenkaldırılmıştır.
Çeşitli hükümler
Madde 0012:
Bu Kanun yayımı gününde yürürlüğe girer.
Çeşitli hükümler
Madde 0013:
Bu Kanunu Bakanlar Kurulu yürütür.
Yükleyen: yasinuzunoglu
