5237 sayılı Türk Ceza Kanunu
Yayımlandığı Resmî Gazete Tarihi: 12.10.2004
Yayımlandığı Resmî Gazete Sayısı: 25611
Kabul Tarihi	26.09.2004
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0001: Ceza Kanununun amacı
( 1 ) Ceza Kanununun amacı; kişi hak ve özgürlüklerini, kamu düzen ve güvenliğini, hukuk devletini, kamu sağlığını ve çevreyi, toplum barışını korumak, suç işlenmesini önlemektir. Kanunda, bu amacın gerçekleştirilmesi için ceza sorumluluğunun temel esasları ile suçlar, ceza ve güvenlik tedbirlerinin türleri düzenlenmiştir.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0002: Suçta ve cezada kanunilik ilkesi
( 1 ) Kanunun açıkça suç saymadığı bir fiil için kimseye ceza verilemez ve güvenlik tedbiri uygulanamaz. Kanunda yazılı cezalardan ve güvenlik tedbirlerinden başka bir ceza ve güvenlik tedbirine hükmolunamaz.
( 2 ) İdarenin düzenleyici işlemleriyle suç ve ceza konulamaz.
( 3 ) Kanunların suç ve ceza içeren hükümlerinin uygulanmasında kıyas yapılamaz. Suç ve ceza içeren hükümler, kıyasa yol açacak biçimde geniş yorumlanamaz.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0003: Adalet ve kanun önünde eşitlik ilkesi
( 1 ) Suç işleyen kişi hakkında işlenen fiilin ağırlığıyla orantılı ceza ve güvenlik tedbirine hükmolunur.
( 2 ) Ceza Kanununun uygulamasında kişiler arasında ırk, dil, din, mezhep, milliyet, renk, cinsiyet, siyasal veya diğer fikir yahut düşünceleri, felsefi inanç, milli veya sosyal köken, doğum, ekonomik ve diğer toplumsal konumları yönünden ayrım yapılamaz ve hiçbir kimseye ayrıcalık tanınamaz.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0004: Kanunun bağlayıcılığı
( 1 ) Ceza kanunlarını bilmemek mazeret sayılmaz.
(...) (1)
(1) (Bu kısımda yer alan ( 2 ) Ancak sakınamayacağı bir hata nedeniyle kanunu bilmediği için meşru sanarak bir suç işleyen kimse cezaen sorumlu olmaz. şeklindeki fıkra; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 1 inci maddesiyle madde metninden çıkarılmıştır.)
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0005: Özel kanunlarla ilişki
( 1 ) Bu Kanunun genel hükümleri, özel ceza kanunları ve ceza içeren kanunlardaki suçlar hakkında da uygulanır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
BİRİNCİ BÖLÜM
Temel İlkeler ve Tanımlar
Madde 0006: Tanımlar
( 1 ) Ceza kanunlarının uygulanmasında;
Vatandaş deyiminden; fiili işlediği sırada Türk vatandaşı olan kişi,
Çocuk deyiminden; henüz onsekiz yaşını doldurmamış kişi,
Kamu görevlisi deyiminden; kamusal faaliyetin yürütülmesine atama veya seçilme yoluyla ya da herhangi bir surette sürekli, süreli veya geçici olarak katılan kişi,
Yargı görevi yapan deyiminden; yüksek mahkemeler ve adli, idari ve askeri mahkemeler üye ve hakimleri ile Cumhuriyet savcısı ve avukatlar,
Gece vakti deyiminden; güneşin batmasından bir saat sonra başlayan ve doğmasından bir saat evvele kadar devam eden zaman süresi,
Silah deyiminden;
Ateşli silahlar,
Patlayıcı maddeler,
Saldırı ve savunmada kullanılmak üzere yapılmış her türlü kesici, delici veya bereleyici alet,
Saldırı ve savunma amacıyla yapılmış olmasa bile fiilen saldırı ve savunmada kullanılmaya elverişli diğer şeyler,
Yakıcı, aşındırıcı, yaralayıcı, boğucu, zehirleyici, sürekli hastalığa yol açıcı nükleer, radyoaktif, kimyasal, biyolojik maddeler,
Basın ve yayın yolu ile deyiminden; her türlü yazılı, görsel, işitsel ve elektronik kitle iletişim aracıyla yapılan yayınlar,
İtiyadi suçlu deyiminden; kasıtlı bir suçun temel şeklini ya da daha ağır veya daha az cezayı gerektiren nitelikli şekillerini bir yıl içinde ve farklı zamanlarda ikiden fazla işleyen kişi,
Suçu meslek edinen kişi deyiminden; kısmen de olsa geçimini suçtan elde ettiği kazançla sağlamaya alışmış kişi,
Örgüt mensubu suçlu deyiminden; bir suç örgütünü kuran, yöneten, örgüte katılan veya örgüt adına diğerleriyle birlikte veya tek başına suç işleyen kişi,
Anlaşılır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0007: Zaman bakımından uygulama
( 1 ) İşlendiği zaman yürürlükte bulunan kanuna göre suç sayılmayan bir fiilden dolayı kimseye ceza verilemez ve güvenlik tedbiri uygulanamaz. İşlendikten sonra yürürlüğe giren kanuna göre suç sayılmayan bir fiilden dolayı da kimse cezalandırılamaz ve hakkında güvenlik tedbiri uygulanamaz. Böyle bir ceza veya güvenlik tedbiri hükmolunmuşsa infazı ve kanuni neticeleri kendiliğinden kalkar.
( 2 ) Suçun işlendiği zaman yürürlükte bulunan kanun ile sonradan yürürlüğe giren kanunların hükümleri farklı ise, failin lehine olan kanun uygulanır ve infaz olunur.
( 3 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 2 nci maddesiyle değişen şekli.) Hapis cezasının ertelenmesi, koşullu salıverilme ve tekerrürle ilgili olanlar hariç; infaz rejimine ilişkin hükümler, derhal uygulanır.
( 4 ) Geçici veya süreli kanunların, yürürlükte bulundukları süre içinde işlenmiş olan suçlar hakkında uygulanmasına devam edilir.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0008: Yer bakımından uygulama
( 1 ) Türkiye de işlenen suçlar hakkında Türk kanunları uygulanır. Fiilin kısmen veya tamamen Türkiye de işlenmesi veya neticenin Türkiye de gerçekleşmesi halinde suç, Türkiye de işlenmiş sayılır.
( 2 ) Suç;
Türk kara ve hava sahaları ile Türk karasularında,
Açık denizde ve bunun üzerindeki hava sahasında, Türk deniz ve hava araçlarında veya bu araçlarla,
Türk deniz ve hava savaş araçlarında veya bu araçlarla,
Türkiye nin kıt a sahanlığında veya münhasır ekonomik bölgesinde tesis edilmiş sabit platformlarda veya bunlara karşı,
İşlendiğinde Türkiye de işlenmiş sayılır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0009: Yabancı ülkede hüküm verilmesi
( 1 ) Türkiye de işlediği suçtan dolayı yabancı ülkede hakkında hüküm verilmiş olan kimse, Türkiye de yeniden yargılanır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0010: Görev suçları
(1) Yabancı ülkede Türkiye namına memuriyet veya görev üstlenmiş olup da bundan dolayı bir suç işleyen kimse, bu fiile ilişkin olarak yabancı ülkede hakkında mahkumiyet hükmü verilmiş bulunsa bile, Türkiye de yeniden yargılanır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0011: Vatandaş tarafından işlenen suç
( 1 ) Bir Türk vatandaşı, 13 üncü maddede yazılı suçlar dışında, Türk kanunlarına göre aşağı sınırı bir yıldan az olmayan hapis cezasını gerektiren bir suçu yabancı ülkede işlediği ve kendisi Türkiye de bulunduğu takdirde, bu suçtan dolayı yabancı ülkede hüküm verilmemiş olması ve Türkiye de kovuşturulabilirliğin bulunması koşulu ile Türk kanunlarına göre cezalandırılır.
( 2 ) Suç, aşağı sınırı bir yıldan az hapis cezasını gerektirdiğinde yargılama yapılması zarar görenin veya yabancı hükumetin şikayetine bağlıdır. Bu durumda şikayet, vatandaşın Türkiye ye girdiği tarihten itibaren altı ay içinde yapılmalıdır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0012: Yabancı tarafından işlenen suç
( 1 ) Bir yabancı, 13 üncü maddede yazılı suçlar dışında, Türk kanunlarına göre aşağı sınırı en az bir yıl hapis cezasını gerektiren bir suçu yabancı ülkede Türkiye nin zararına işlediği ve kendisi Türkiye de bulunduğu takdirde, Türk kanunlarına göre cezalandırılır. Yargılama yapılması Adalet Bakanının istemine bağlıdır.
( 2 ) Yukarıdaki fıkrada belirtilen suçun bir Türk vatandaşının veya Türk kanunlarına göre kurulmuş özel hukuk tüzel kişisinin zararına işlenmesi ve failin Türkiye de bulunması halinde, bu suçtan dolayı yabancı ülkede hüküm verilmemiş olması koşulu ile suçtan zarar görenin şikayeti üzerine fail, Türk kanunlarına göre cezalandırılır.
( 3 ) Mağdur yabancı ise, aşağıdaki koşulların varlığı halinde fail, Adalet Bakanının istemi ile yargılanır:
Suçun, Türk kanunlarına göre aşağı sınırı üç yıldan az olmayan hapis cezasını gerektirmesi.
Suçluların geri verilmesi anlaşmasının bulunmaması veya geri verilme isteminin suçun işlendiği ülkenin veya failin uyruğunda bulunduğu devletin hükumeti tarafından kabul edilmemiş olması.
( 4 ) Birinci fıkra kapsamına giren suçtan dolayı yabancı mahkemece mahkum edilen veya herhangi bir nedenle davası veya cezası düşen veya beraat eden yahut suçu kovuşturulabilir olmaktan çıkan yabancı hakkında Adalet Bakanının istemi üzerine Türkiye de yeniden yargılama yapılır.
( 5 ) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir) Birinci fıkra kapsamına giren hâllerde rüşvet ve nüfuz ticareti suçlarından dolayı yargılama yapılması Adalet Bakanının istemine bağlı değildir.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0013: Diğer suçlar
( 1 ) Aşağıdaki suçların, vatandaş veya yabancı tarafından, yabancı ülkede işlenmesi halinde, Türk kanunları uygulanır:
İkinci Kitap, Birinci Kısım altında yer alan suçlar.
İkinci Kitap, Dördüncü Kısım altındaki Üçüncü, Dördüncü, Beşinci, Altıncı, Yedinci ve Sekizinci Bölümlerde yer alan suçlar.
İşkence (madde 94, 95).
Çevrenin kasten kirletilmesi (madde 181).
Uyuşturucu veya uyarıcı madde imal ve ticareti (madde 188), uyuşturucu veya uyarıcı madde kullanılmasını kolaylaştırma (madde 190).
Parada sahtecilik (madde 197), para ve kıymetli damgaları imale yarayan araçların üretimi ve ticareti (madde 200), mühürde sahtecilik (madde 202).
Fuhuş (madde 227).
(Bent 09.07.2009 tarih ve 27283 sayılı Resmi Gazetede yayımlanan Kanun ile Yürürlükten Kaldırılmıştır.)
Deniz, demiryolu veya havayolu ulaşım araçlarının kaçırılması veya alıkonulması (madde 223, fıkra 2, 3) ya da bu araçlara karşı işlenen zarar verme (madde 152) suçları.
( 2 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 3 üncü maddesiyle eklenmiştir.) İkinci Kitap, Dördüncü Kısım altındaki Üçüncü, Dördüncü, Beşinci, Altıncı ve Yedinci Bölümlerde yer alanlar hariç; birinci fıkra kapsamına giren suçlardan dolayı Türkiye de yargılama yapılması, Adalet Bakanının talebine bağlıdır.
( 3 ) Birinci fıkranın (a) ve (b) bentlerinde yazılı suçlar dolayısıyla yabancı bir ülkede mahkumiyet veya beraat kararı verilmiş olsa bile, Adalet Bakanının talebi üzerine Türkiye de yargılama yapılır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0014: Seçimlik cezalarda soruşturma
( 1 ) 11 ve 12 nci maddelerde belirtilen hallerde, soruşturma konusu suçun yer aldığı kanun maddesinde hapis cezası ile adli para cezasından birinin uygulanması seçimlik sayılmış ise soruşturma veya kovuşturma açılmaz.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0015: Soruşturma koşulu olan cezanın hesaplanması
( 1 ) Miktarının soruşturma koşulu oluşturduğu hallerde ceza, soruşturma evresinde ileri sürülen kanuni ağırlaştırıcı nedenlerin aşağı sınırı ve kanuni hafifletici nedenlerin yukarı sınırı göz önünde bulundurularak hesaplanır.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0016: Cezadan mahsup
( 1 ) Nerede işlenmiş olursa olsun bir suçtan dolayı, yabancı ülkede gözaltında, gözlem altında, tutuklulukta veya hükümlülükte geçen süre, aynı suçtan dolayı Türkiye de verilecek cezadan mahsup edilir.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0017: Hak yoksunlukları
( 1 ) Yukarıdaki maddelerde açıklanan hallerde mahkeme, yabancı mahkemelerden verilen ve Türk hukuk düzenine aykırı düşmeyen hükmün, Türk kanunlarına göre bir haktan yoksunluğu gerektirmesi halinde, Cumhuriyet savcısının istemi üzerine Türk kanunlarındaki sonuçlarının geçerli olmasına karar verir.
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0018: Geri verme
(Madde 05.05.2016 tarih ve 29703 sayılı Resmi Gazetede yayımlanan 6706 Sayılı Kanunla Yürürlükten Kaldırılmıştır.)
BİRİNCİ KİTAP
Genel Hükümler
BİRİNCİ KISIM
Temel İlkeler, Tanımlar ve Uygulama Alanı
İKİNCİ BÖLÜM
Kanunun Uygulama Alanı
Madde 0019: Yabancı kanunun göz önünde bulundurulması
( 1 ) Türkiye nin egemenlik alanı dışında işlenen suçlar dolayısıyla Türkiye de yargılama yapılırken, Türk kanununa göre verilecek olan ceza, suçun işlendiği ülke kanununda öngörülen cezanın üst sınırından fazla olamaz.
( 2 ) Ancak suçun;
Türkiye nin güvenliğine karşı veya zararına olarak,
Türk vatandaşına karşı ya da Türk kanunlarına göre kurulmuş özel hukuk tüzel kişisi zararına olarak,
İşlenmesi durumunda, yukarıdaki fıkra hükmü uygulanmaz.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BİRİNCİ BÖLÜM
Ceza Sorumluluğunun Şahsiliği, Kast ve Taksir
Madde 0020: Ceza sorumluluğunun şahsiliği
( 1 ) Ceza sorumluluğu şahsidir. Kimse başkasının fiilinden dolayı sorumlu tutulamaz.
( 2 ) Tüzel kişiler hakkında ceza yaptırımı uygulanamaz. Ancak, suç dolayısıyla kanunda öngörülen güvenlik tedbiri niteliğindeki yaptırımlar saklıdır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BİRİNCİ BÖLÜM
Ceza Sorumluluğunun Şahsiliği, Kast ve Taksir
Madde 0021: Kast
( 1 ) Suçun oluşması kastın varlığına bağlıdır. Kast, suçun kanuni tanımındaki unsurların bilerek ve istenerek gerçekleştirilmesidir.
( 2 ) Kişinin, suçun kanuni tanımındaki unsurların gerçekleşebileceğini öngörmesine rağmen, fiili işlemesi halinde olası kast vardır. Bu halde, ağırlaştırılmış müebbet hapis cezasını gerektiren suçlarda müebbet hapis cezasına, müebbet hapis cezasını gerektiren suçlarda yirmi yıldan yirmibeş yıla kadar hapis cezasına hükmolunur; diğer suçlarda ise temel ceza üçte birden yarısına kadar indirilir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BİRİNCİ BÖLÜM
Ceza Sorumluluğunun Şahsiliği, Kast ve Taksir
Madde 0022: Taksir
( 1 ) Taksirle işlenen fiiller, kanunun açıkça belirttiği hallerde cezalandırılır.
( 2 ) Taksir, dikkat ve özen yükümlülüğüne aykırılık dolayısıyla, bir davranışın suçun kanuni tanımında belirtilen neticesi öngörülmeyerek gerçekleştirilmesidir.
( 3 ) Kişinin öngördüğü neticeyi istememesine karşın, neticenin meydana gelmesi halinde bilinçli taksir vardır; bu halde taksirli suça ilişkin ceza üçte birden yarısına kadar artırılır.
( 4 ) Taksirle işlenen suçtan dolayı verilecek olan ceza failin kusuruna göre belirlenir.
( 5 ) Birden fazla kişinin taksirle işlediği suçlarda, herkes kendi kusurundan dolayı sorumlu olur. Her failin cezası kusuruna göre ayrı ayrı belirlenir.
( 6 ) Taksirli hareket sonucu neden olunan netice, münhasıran failin kişisel ve ailevi durumu bakımından, artık bir cezanın hükmedilmesini gereksiz kılacak derecede mağdur olmasına yol açmışsa ceza verilmez; bilinçli taksir halinde verilecek ceza yarıdan altıda bire kadar indirilebilir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BİRİNCİ BÖLÜM
Ceza Sorumluluğunun Şahsiliği, Kast ve Taksir
Madde 0023: Netice sebebiyle ağırlaşmış suç
( 1 ) Bir fiilin, kastedilenden daha ağır veya başka bir neticenin oluşumuna sebebiyet vermesi halinde, kişinin bundan dolayı sorumlu tutulabilmesi için bu netice bakımından en azından taksirle hareket etmesi gerekir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0024: Kanunun hükmü ve amirin emri
( 1 ) Kanunun hükmünü yerine getiren kimseye ceza verilmez.
( 2 ) Yetkili bir merciden verilip, yerine getirilmesi görev gereği zorunlu olan bir emri uygulayan sorumlu olmaz.
( 3 ) Konusu suç teşkil eden emir hiçbir surette yerine getirilemez. Aksi takdirde yerine getiren ile emri veren sorumlu olur.
( 4 ) Emrin, hukuka uygunluğunun denetlenmesinin kanun tarafından engellendiği hallerde, yerine getirilmesinden emri veren sorumlu olur.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0025: Meşru savunma ve zorunluluk hali
( 1 ) Gerek kendisine ve gerek başkasına ait bir hakka yönelmiş, gerçekleşen, gerçekleşmesi veya tekrarı muhakkak olan haksız bir saldırıyı o anda hal ve koşullara göre saldırı ile orantılı biçimde defetmek zorunluluğu ile işlenen fiillerden dolayı faile ceza verilmez.
( 2 ) Gerek kendisine gerek başkasına ait bir hakka yönelik olup, bilerek neden olmadığı ve başka suretle korunmak olanağı bulunmayan ağır ve muhakkak bir tehlikeden kurtulmak veya başkasını kurtarmak zorunluluğu ile ve tehlikenin ağırlığı ile konu ve kullanılan vasıta arasında orantı bulunmak koşulu ile işlenen fiillerden dolayı faile ceza verilmez.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0026: Hakkın kullanılması ve ilgilinin rızası
( 1 ) Hakkını kullanan kimseye ceza verilmez.
( 2 ) Kişinin üzerinde mutlak surette tasarruf edebileceği bir hakkına ilişkin olmak üzere, açıkladığı rızası çerçevesinde işlenen fiilden dolayı kimseye ceza verilmez.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0027: Sınırın aşılması
( 1 ) Ceza sorumluluğunu kaldıran nedenlerde sınırın kast olmaksızın aşılması halinde, fiil taksirle işlendiğinde de cezalandırılıyorsa, taksirli suç için kanunda yazılı cezanın altıda birinden üçte birine kadarı indirilerek hükmolunur.
( 2 ) Meşru savunmada sınırın aşılması mazur görülebilecek bir heyecan, korku veya telaştan ileri gelmiş ise faile ceza verilmez.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0028: Cebir ve şiddet, korkutma ve tehdit
( 1 ) Karşı koyamayacağı veya kurtulamayacağı cebir ve şiddet veya muhakkak ve ağır bir korkutma veya tehdit sonucu suç işleyen kimseye ceza verilmez. Bu gibi hallerde cebir ve şiddet, korkutma ve tehdidi kullanan kişi suçun faili sayılır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0029: Haksız tahrik
( 1 ) Haksız bir fiilin meydana getirdiği hiddet veya şiddetli elemin etkisi altında suç işleyen kimseye, ağırlaştırılmış müebbet hapis cezası yerine onsekiz yıldan yirmidört yıla ve müebbet hapis cezası yerine oniki yıldan onsekiz yıla kadar hapis cezası verilir. Diğer hallerde verilecek cezanın dörtte birinden dörtte üçüne kadarı indirilir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0030: Hata
( 1 ) Fiilin icrası sırasında suçun kanuni tanımındaki maddi unsurları bilmeyen bir kimse, kasten hareket etmiş olmaz. Bu hata dolayısıyla taksirli sorumluluk hali saklıdır.
( 2 ) Bir suçun daha ağır veya daha az cezayı gerektiren nitelikli hallerinin gerçekleştiği hususunda hataya düşen kişi, bu hatasından yararlanır.
( 3 ) Ceza sorumluluğunu kaldıran veya azaltan nedenlere ait koşulların gerçekleştiği hususunda kaçınılmaz bir hataya düşen kişi, bu hatasından yararlanır.
( 4 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 4 üncü maddesiyle eklenmiştir.) İşlediği fiilin haksızlık oluşturduğu hususunda kaçınılmaz bir hataya düşen kişi, cezalandırılmaz.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0031: Yaş küçüklüğü
( 1 ) Fiili işlediği sırada oniki yaşını doldurmamış olan çocukların ceza sorumluluğu yoktur. Bu kişiler hakkında, ceza kovuşturması yapılamaz; ancak, çocuklara özgü güvenlik tedbirleri uygulanabilir.
( 2 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 5 inci maddesiyle değişen şekli.) Fiili işlediği sırada oniki yaşını doldurmuş olup da onbeş yaşını doldurmamış olanların işlediği fiilin hukuki anlam ve sonuçlarını algılayamaması veya davranışlarını yönlendirme yeteneğinin yeterince gelişmemiş olması halinde ceza sorumluluğu yoktur. Ancak bu kişiler hakkında çocuklara özgü güvenlik tedbirlerine hükmolunur. İşlediği fiilin hukuki anlam ve sonuçlarını algılama ve bu fiille ilgili olarak davranışlarını yönlendirme yeteneğinin varlığı halinde, bu kişiler hakkında suç, ağırlaştırılmış müebbet hapis cezasını gerektirdiği takdirde oniki yıldan onbeş yıla; müebbet hapis cezasını gerektirdiği takdirde dokuz yıldan onbir yıla kadar hapis cezasına hükmolunur. Diğer cezaların yarısı indirilir ve bu halde her fiil için verilecek hapis cezası yedi yıldan fazla olamaz.
( 3 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 5 inci maddesiyle değişen şekli.) Fiili işlediği sırada onbeş yaşını doldurmuş olup da onsekiz yaşını doldurmamış olan kişiler hakkında suç, ağırlaştırılmış müebbet hapis cezasını gerektirdiği takdirde onsekiz yıldan yirmidört yıla; müebbet hapis cezasını gerektirdiği takdirde oniki yıldan onbeş yıla kadar hapis cezasına hükmolunur. Diğer cezaların üçte biri indirilir ve bu halde her fiil için verilecek hapis cezası oniki yıldan fazla olamaz.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0032: Akıl hastalığı
( 1 ) Akıl hastalığı nedeniyle, işlediği fiilin hukuki anlam ve sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan kişiye ceza verilmez. Ancak, bu kişiler hakkında güvenlik tedbirine hükmolunur.
( 2 ) Birinci fıkrada yazılı derecede olmamakla birlikte işlediği fiille ilgili olarak davranışlarını yönlendirme yeteneği azalmış olan kişiye, ağırlaştırılmış müebbet hapis cezası yerine yirmibeş yıl, müebbet hapis cezası yerine yirmi yıl hapis cezası verilir. Diğer hallerde verilecek ceza, altıda birden fazla olmamak üzere indirilebilir. Mahkum olunan ceza, süresi aynı olmak koşuluyla, kısmen veya tamamen, akıl hastalarına özgü güvenlik tedbiri olarak da uygulanabilir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0033: Sağır ve dilsizlik
( 1 ) Bu Kanunun, fiili işlediği sırada oniki yaşını doldurmamış olan çocuklara ilişkin hükümleri, onbeş yaşını doldurmamış olan sağır ve dilsizler hakkında; oniki yaşını doldurmuş olup da onbeş yaşını doldurmamış olanlara ilişkin hükümleri, onbeş yaşını doldurmuş olup da onsekiz yaşını doldurmamış olan sağır ve dilsizler hakkında; onbeş yaşını doldurmuş olup da onsekiz yaşını doldurmamış olanlara ilişkin hükümleri, onsekiz yaşını doldurmuş olup da yirmibir yaşını doldurmamış olan sağır ve dilsizler hakkında da uygulanır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
İKİNCİ BÖLÜM
Ceza Sorumluluğunu Kaldıran veya Azaltan Nedenler
Madde 0034: Geçici nedenler, alkol veya uyuşturucu madde etkisinde olma
( 1 ) Geçici bir nedenle ya da irade dışı alınan alkol veya uyuşturucu madde etkisiyle, işlediği fiilin hukuki anlam ve sonuçlarını algılayamayan veya bu fiille ilgili olarak davranışlarını yönlendirme yeteneği önemli derecede azalmış olan kişiye ceza verilmez.
( 2 ) İradi olarak alınan alkol veya uyuşturucu madde etkisinde suç işleyen kişi hakkında birinci fıkra hükmü uygulanmaz.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
ÜÇÜNCÜ BÖLÜM
Suça Teşebbüs
Madde 0035: Suça teşebbüs
(1) Kişi, işlemeyi kastettiği bir suçu elverişli hareketlerle doğrudan doğruya icraya başlayıp da elinde olmayan nedenlerle tamamlayamaz ise teşebbüsten dolayı sorumlu tutulur.
(2) Suça teşebbüs halinde fail, meydana gelen zarar veya tehlikenin ağırlığına göre, ağırlaştırılmış müebbet hapis cezası yerine ondört yıldan yirmibir yıla (1) kadar, müebbet hapis cezası yerine on yıldan onsekiz yıla (1) kadar hapis cezası ile cezalandırılır. Diğer hallerde verilecek cezanın dörtte birinden dörtte üçüne kadarı indirilir.
(1) onüç yıldan yirmi yıla İbaresi 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 7. Maddesi ile ondört yıldan yirmibir yıla şeklinde ve dokuz yıldan onbeş yıla İbaresi on yıldan onsekiz yıla şeklinde değişmiştir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
ÜÇÜNCÜ BÖLÜM
Suça Teşebbüs
Madde 0036: Gönüllü vazgeçme
( 1 ) Fail, suçun icra hareketlerinden gönüllü vazgeçer veya kendi çabalarıyla suçun tamamlanmasını veya neticenin gerçekleşmesini önlerse, teşebbüsten dolayı cezalandırılmaz; fakat tamam olan kısım esasen bir suç oluşturduğu takdirde, sadece o suça ait ceza ile cezalandırılır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
DÖRDÜNCÜ BÖLÜM
Suça İştirak
Madde 0037: Faillik
( 1 ) Suçun kanuni tanımında yer alan fiili birlikte gerçekleştiren kişilerden her biri, fail olarak sorumlu olur.
( 2 ) Suçun işlenmesinde bir başkasını araç olarak kullanan kişi de fail olarak sorumlu tutulur. Kusur yeteneği olmayanları suçun işlenmesinde araç olarak kullanan kişinin cezası, üçte birden yarısına kadar artırılır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
DÖRDÜNCÜ BÖLÜM
Suça İştirak
Madde 0038: Azmettirme
( 1 ) Başkasını suç işlemeye azmettiren kişi, işlenen suçun cezası ile cezalandırılır.
( 2 ) Üstsoy ve altsoy ilişkisinden doğan nüfuz kullanılmak suretiyle suça azmettirme halinde, azmettirenin cezası üçte birden yarısına kadar artırılır. Çocukların suça azmettirilmesi halinde, bu fıkra hükmüne göre cezanın artırılabilmesi için üstsoy ve altsoy ilişkisinin varlığı aranmaz.
( 3 ) Azmettirenin belli olmaması halinde, kim olduğunun ortaya çıkmasını sağlayan fail veya diğer suç ortağı hakkında ağırlaştırılmış müebbet hapis cezası yerine yirmi yıldan yirmibeş yıla kadar, müebbet hapis cezası yerine onbeş yıldan yirmi yıla kadar hapis cezasına hükmolunabilir. Diğer hallerde verilecek cezada, üçte bir oranında indirim yapılabilir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
DÖRDÜNCÜ BÖLÜM
Suça İştirak
Madde 0039: Yardım etme
( 1 ) Suçun işlenmesine yardım eden kişiye, işlenen suçun ağırlaştırılmış müebbet hapis cezasını gerektirmesi halinde, onbeş yıldan yirmi yıla; müebbet hapis cezasını gerektirmesi halinde, on yıldan onbeş yıla kadar hapis cezası verilir. Diğer hallerde cezanın yarısı indirilir. Ancak, bu durumda verilecek ceza sekiz yılı geçemez.
( 2 ) Aşağıdaki hallerde kişi işlenen suçtan dolayı yardım eden sıfatıyla sorumlu olur:
Suç işlemeye teşvik etmek veya suç işleme kararını kuvvetlendirmek veya fiilin işlenmesinden sonra yardımda bulunacağını vaat etmek.
Suçun nasıl işleneceği hususunda yol göstermek veya fiilin işlenmesinde kullanılan araçları sağlamak.
Suçun işlenmesinden önce veya işlenmesi sırasında yardımda bulunarak icrasını kolaylaştırmak.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
DÖRDÜNCÜ BÖLÜM
Suça İştirak
Madde 0040: Bağlılık kuralı
( 1 ) Suça iştirak için kasten ve hukuka aykırı işlenmiş bir fiilin varlığı yeterlidir. Suçun işlenişine iştirak eden her kişi, diğerinin cezalandırılmasını önleyen kişisel nedenler göz önünde bulundurulmaksızın kendi kusurlu fiiline göre cezalandırılır.
( 2 ) Özgü suçlarda, ancak özel faillik niteliğini taşıyan kişi fail olabilir. Bu suçların işlenişine iştirak eden diğer kişiler ise azmettiren veya yardım eden olarak sorumlu tutulur.
( 3 ) Suça iştirakten dolayı sorumlu tutulabilmek için ilgili suçun en azından teşebbüs aşamasına varmış olması gerekir.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
DÖRDÜNCÜ BÖLÜM
Suça İştirak
Madde 0041: İştirak halinde işlenen suçlarda gönüllü vazgeçme
( 1 ) İştirak halinde işlenen suçlarda, sadece gönüllü vazgeçen suç ortağı, gönüllü vazgeçme hükümlerinden yararlanır.
( 2 ) Suçun;
Gönüllü vazgeçenin gösterdiği gayreti dışında başka bir sebeple işlenmemiş olması,
Gönüllü vazgeçenin bütün gayretine rağmen işlenmiş olması,
Hallerinde de gönüllü vazgeçme hükümleri uygulanır.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BEŞİNCİ BÖLÜM
Suçların İçtimaı
Madde 0042: Bileşik suç
( 1 ) Biri diğerinin unsurunu veya ağırlaştırıcı nedenini oluşturması dolayısıyla tek fiil sayılan suça bileşik suç denir. Bu tür suçlarda içtima hükümleri uygulanmaz.
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BEŞİNCİ BÖLÜM
Suçların İçtimaı
Madde 0043: Zincirleme suç
( 1 ) Bir suç işleme kararının icrası kapsamında, değişik zamanlarda bir kişiye karşı aynı suçun birden fazla işlenmesi durumunda, bir cezaya hükmedilir. Ancak bu ceza, dörtte birinden dörtte üçüne kadar artırılır. Bir suçun temel şekli ile daha ağır veya daha az cezayı gerektiren nitelikli şekilleri, aynı suç sayılır. (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 6 ncı maddesiyle eklenen cümle.) Mağduru belli bir kişi olmayan suçlarda da bu fıkra hükmü uygulanır.
( 2 ) Aynı suçun birden fazla kişiye karşı tek bir fiille işlenmesi durumunda da, birinci fıkra hükmü uygulanır.
( 3 ) Kasten öldürme, kasten yaralama, işkence, (...) (1) ve yağma suçlarında bu madde hükümleri uygulanmaz.
(1) (Bu kısımda yer alan cinsel saldırı, çocukların cinsel istismarı ibaresi; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 6 ncı maddesiyle madde metninden çıkarılmıştır.)
BİRİNCİ KİTAP
Genel Hükümler
İKİNCİ KISIM
Ceza Sorumluluğunun Esasları
BEŞİNCİ BÖLÜM
Suçların İçtimaı
Madde 0044: Fikri içtima
( 1 ) İşlediği bir fiil ile birden fazla farklı suçun oluşmasına sebebiyet veren kişi, bunlardan en ağır cezayı gerektiren suçtan dolayı cezalandırılır.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0045: Cezalar
( 1 ) Suç karşılığında uygulanan yaptırım olarak cezalar, hapis ve adli para cezalarıdır.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0046: Hapis cezaları
( 1 ) Hapis cezaları şunlardır:
Ağırlaştırılmış müebbet hapis cezası.
Müebbet hapis cezası.
Süreli hapis cezası.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0047: Ağırlaştırılmış müebbet hapis cezası
( 1 ) Ağırlaştırılmış müebbet hapis cezası hükümlünün hayatı boyunca devam eder, kanun ve tüzükte belirtilen sıkı güvenlik rejimine göre çektirilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0048: Müebbet hapis cezası
( 1 ) Müebbet hapis cezası, hükümlünün hayatı boyunca devam eder.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0049: Süreli hapis cezası
( 1 ) Süreli hapis cezası, kanunda aksi belirtilmeyen hallerde bir aydan az, yirmi yıldan fazla olamaz.
( 2 ) Hükmedilen bir yıl veya daha az süreli hapis cezası, kısa süreli hapis cezasıdır.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0050: Kısa süreli hapis cezasına seçenek yaptırımlar
(1) Kısa süreli hapis cezası, suçlunun kişiliğine, sosyal ve ekonomik durumuna, yargılama sürecinde duyduğu pişmanlığa ve suçun işlenmesindeki özelliklere göre;
Adli para cezasına,
Mağdurun veya kamunun uğradığı zararın aynen iade, suçtan önceki hale getirme veya tazmin suretiyle, tamamen giderilmesine,
En az iki yıl süreyle, bir meslek veya sanat edinmeyi sağlamak amacıyla, gerektiğinde barınma imkanı da bulunan bir eğitim kurumuna devam etmeye,
Mahkum olunan cezanın yarısından bir katına kadar süreyle, belirli yerlere gitmekten veya belirli etkinlikleri yapmaktan yasaklanmaya,
Sağladığı hak ve yetkiler kötüye kullanılmak suretiyle veya gerektirdiği dikkat ve özen yükümlülüğüne aykırı davranılarak suç işlenmiş olması durumunda; mahkum olunan cezanın yarısından bir katına kadar süreyle, ilgili ehliyet ve ruhsat belgelerinin geri alınmasına, belli bir meslek ve sanatı yapmaktan yasaklanmaya,
Mahkum olunan cezanın yarısından bir katına kadar süreyle ve gönüllü olmak koşuluyla kamuya yararlı bir işte çalıştırılmaya,
Çevrilebilir.
(2) Suç tanımında hapis cezası ile adli para cezasının seçenek olarak öngörüldüğü hallerde, hapis cezasına hükmedilmişse; bu ceza artık adli para cezasına çevrilmez.
(3) Daha önce hapis cezasına mahkum edilmemiş olmak koşuluyla, mahkum olunan otuz gün ve daha az süreli hapis cezası ile fiili işlediği tarihte onsekiz yaşını doldurmamış veya altmışbeş yaşını bitirmiş bulunanların mahkum edildiği bir yıl veya daha az süreli hapis cezası, birinci fıkrada yazılı seçenek yaptırımlardan birine çevrilir.
(4) Taksirli suçlardan dolayı hükmolunan hapis cezası uzun süreli de olsa; bu ceza, diğer koşulların varlığı halinde, birinci fıkranın (a) bendine göre adli para cezasına çevrilebilir. Ancak, bu hüküm, bilinçli taksir halinde uygulanmaz.
(5) Uygulamada asıl mahkumiyet, bu madde hükümlerine göre çevrilen adli para cezası veya tedbirdir.
(6) Hüküm kesinleştikten sonra Cumhuriyet savcılığınca yapılan tebligata rağmen otuz gün içinde seçenek tedbirin gereklerinin yerine getirilmesine başlanmaması veya başlanıp da devam edilmemesi halinde, infaz hâkimliği (1) kısa süreli hapis cezasının tamamen veya kısmen infazına karar verir ve bu karar derhal infaz edilir. Bu durumda, beşinci fıkra hükmü uygulanmaz. (yaptırımın ibaresi tedbirin şeklinde 01.03.2008 tarih ve 26803 Sayılı Resmi Gazetede Yayınlanan Kanunla Değiştirilmiştir. )
(7) Hükmedilen seçenek tedbirin hükümlünün elinde olmayan nedenlerle yerine getirilememesi durumunda, infaz hâkimliğince (1) tedbir değiştirilir.
(1) hükmü veren mahkeme ve hükmü veren mahkemece İbarelerri 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 8. Maddesi ile sırasıyla infaz hâkimliği şeklinde ve infaz hâkimliğince şeklinde değişmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
Madde 0051: Hapis cezasının ertelenmesi
(1) İşlediği suçtan dolayı iki yıl veya daha az süreyle hapis cezasına mahkum edilen kişinin cezası ertelenebilir. Bu sürenin üst sınırı, fiili işlediği sırada onsekiz yaşını doldurmamış veya altmışbeş yaşını bitirmiş olan kişiler bakımından üç yıldır. Ancak, erteleme kararının verilebilmesi için kişinin;
Daha önce kasıtlı bir suçtan dolayı üç aydan fazla hapis cezasına mahkum edilmemiş olması,
Suçu işledikten sonra yargılama sürecinde gösterdiği pişmanlık dolayısıyla tekrar suç işlemeyeceği konusunda mahkemede bir kanaatin oluşması,
Gerekir.
(2) Cezanın ertelenmesi, mağdurun veya kamunun uğradığı zararın aynen iade, suçtan önceki hale getirme veya tazmin suretiyle tamamen giderilmesi koşuluna bağlı tutulabilir. Bu durumda, koşul gerçekleşinceye kadar cezanın infaz kurumunda çektirilmesine devam edilir. Koşulun yerine getirilmesi halinde, infaz hâkimi (1) kararıyla hükümlü infaz kurumundan derhal salıverilir.
(3) Cezası ertelenen hükümlü hakkında, bir yıldan az, üç yıldan fazla olmamak üzere, bir denetim süresi belirlenir. Bu sürenin alt sınırı, mahkum olunan ceza süresinden az olamaz.
(4) Denetim süresi içinde;
Bir meslek veya sanat sahibi olmayan hükümlünün, bu amaçla bir eğitim programına devam etmesine,
Bir meslek veya sanat sahibi hükümlünün, bir kamu kurumunda veya özel olarak aynı meslek veya sanatı icra eden bir başkasının gözetimi altında ücret karşılığında çalıştırılmasına,
Onsekiz yaşından küçük olan hükümlülerin, bir meslek veya sanat edinmelerini sağlamak amacıyla, gerektiğinde barınma imkanı da bulunan bir eğitim kurumuna devam etmesine,
Mahkemece karar verilebilir.
(5) Mahkeme, denetim süresi içinde hükümlüye rehberlik edecek bir uzman kişiyi görevlendirebilir. Bu kişi, kötü alışkanlıklardan kurtulmasını ve sorumluluk bilinciyle iyi bir hayat sürmesini temin hususunda hükümlüye öğütte bulunur; eğitim gördüğü kurum yetkilileri veya nezdinde çalıştığı kişilerle görüşerek, istişarelerde bulunur; hükümlünün davranışları, sosyal uyumu ve sorumluluk bilincindeki gelişme hakkında üçer aylık sürelerle rapor düzenleyerek infaz hâkimine (1) verir.
(6) Mahkeme, hükümlünün kişiliğini ve sosyal durumunu göz önünde bulundurarak, denetim süresinin herhangi bir yükümlülük belirlemeden veya uzman kişi görevlendirmeden geçirilmesine de karar verebilir.
(7) Hükümlünün denetim süresi içinde kasıtlı bir suç işlemesi veya kendisine yüklenen yükümlülüklere, infaz hâkimininin (1) uyarısına rağmen, uymamakta ısrar etmesi halinde; ertelenen cezanın kısmen veya tamamen infaz kurumunda çektirilmesine infaz hâkimliğince (1) karar verilir.
(8) Denetim süresi yükümlülüklere uygun veya iyi halli olarak geçirildiği takdirde, ceza infaz edilmiş sayılır.
(1) 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 9. Maddesi ile Maddenin ikinci fıkrasında yer alan hakim ibaresi infaz hâkimi, beşinci fıkrasında yer alan hakime ibaresi infaz hâkimine ve yedinci fıkrasında yer alan hakimin ibaresi infaz hâkiminin şeklinde değiştirilmiş ve yedinci fıkrasına çektirilmesine ibaresinden sonra gelmek üzere infaz hâkimliğince ibaresi eklenmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
BİRİNCİ BÖLÜM
Cezalar
MADDENİN YÜRÜRLÜĞE GİRMEMİŞ DEĞİŞİKLİĞİ MEVCUT ! GÖRMEK İÇİN TIKLAYINIZ
Madde 0052: Adli para cezası
( 1 ) Adli para cezası, beş günden az ve kanunda aksine hüküm bulunmayan hallerde yediyüzotuz günden fazla olmamak üzere belirlenen tam gün sayısının, bir gün karşılığı olarak takdir edilen miktar ile çarpılması suretiyle hesaplanan meblağın hükümlü tarafından Devlet Hazinesine ödenmesinden ibarettir.
( 2 ) En az yirmi ve en fazla yüz Türk Lirası olan bir gün karşılığı adli para cezasının miktarı, kişinin ekonomik ve diğer şahsi halleri göz önünde bulundurularak takdir edilir.
( 3 ) Kararda, adli para cezasının belirlenmesinde esas alınan tam gün sayısı ile bir gün karşılığı olarak takdir edilen miktar ayrı ayrı gösterilir.
( 4 ) Hakim, ekonomik ve şahsi hallerini göz önünde bulundurarak, kişiye adli para cezasını ödemesi için hükmün kesinleşme tarihinden itibaren bir yıldan fazla olmamak üzere mehil verebileceği gibi, bu cezanın belirli taksitler halinde ödenmesine de karar verebilir. Taksit süresi iki yılı geçemez ve taksit miktarı dörtten az olamaz. Kararda, taksitlerden birinin zamanında ödenmemesi halinde geri kalan kısmın tamamının tahsil edileceği ve ödenmeyen adli para cezasının hapse çevrileceği belirtilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0053: Belli hakları kullanmaktan yoksun bırakılma (*)
(1) Kişi, kasten işlemiş olduğu suçtan dolayı hapis cezasına mahkumiyetin kanuni sonucu olarak;
Sürekli, süreli veya geçici bir kamu görevinin üstlenilmesinden; bu kapsamda, Türkiye Büyük Millet Meclisi üyeliğinden veya Devlet, il, belediye, köy veya bunların denetim ve gözetimi altında bulunan kurum ve kuruluşlarca verilen, atamaya veya seçime tabi bütün memuriyet ve hizmetlerde istihdam edilmekten,
Seçme ve seçilme ehliyetinden ve diğer siyasi hakları kullanmaktan, (*)
Velayet hakkından; vesayet veya kayyımlığa ait bir hizmette bulunmaktan,
Vakıf, dernek, sendika, şirket, kooperatif ve siyasi parti tüzel kişiliklerinin yöneticisi veya denetçisi olmaktan,
Bir kamu kurumunun veya kamu kurumu niteliğindeki meslek kuruluşunun iznine tabi bir meslek veya sanatı, kendi sorumluluğu altında serbest meslek erbabı veya tacir olarak icra etmekten,
Yoksun bırakılır.
(2) Kişi, işlemiş bulunduğu suç dolayısıyla mahkum olduğu hapis cezasının infazı tamamlanıncaya kadar bu hakları kullanamaz.
(3) Mahkum olduğu hapis cezası ertelenen veya denetimli serbestlik tedbiri uygulanarak cezası infaz edilen ya da (1) koşullu salıverilen hükümlünün kendi altsoyu üzerindeki velayet, vesayet ve kayyımlık yetkileri açısından yukarıdaki fıkralar hükümleri uygulanmaz. Mahkum olduğu hapis cezası ertelenen veya denetimli serbestlik tedbiri uygulanarak cezası infaz edilen ya da koşullu salıverilen (1) hükümlü hakkında birinci fıkranın (e) bendinde söz konusu edilen hak yoksunluğunun uygulanmamasına karar verilebilir.
(4) Kısa süreli hapis cezası ertelenmiş veya fiili işlediği sırada onsekiz yaşını doldurmamış olan kişiler hakkında birinci fıkra hükmü uygulanmaz. (*)
(5) Birinci fıkrada sayılan hak ve yetkilerden birinin kötüye kullanılması suretiyle işlenen suçlar dolayısıyla hapis cezasına mahkumiyet halinde, ayrıca, cezanın infazından sonra işlemek üzere, hükmolunan cezanın yarısından bir katına kadar bu hak ve yetkinin kullanılmasının yasaklanmasına karar verilir. Bu hak ve yetkilerden birinin kötüye kullanılması suretiyle işlenen suçlar dolayısıyla sadece adli para cezasına mahkumiyet halinde, hükümde belirtilen gün sayısının yarısından bir katına kadar bu hak ve yetkinin kullanılmasının yasaklanmasına karar verilir. Hükmün kesinleşmesiyle icraya konan yasaklama ile ilgili süre, adli para cezasının tamamen infazından itibaren işlemeye başlar.
(6) Belli bir meslek veya sanatın ya da trafik düzeninin gerektirdiği dikkat ve özen yükümlülüğüne aykırılık dolayısıyla işlenen taksirli suçtan mahkumiyet halinde, üç aydan az ve üç yıldan fazla olmamak üzere, bu meslek veya sanatın icrasının yasaklanmasına ya da sürücü belgesinin geri alınmasına karar verilebilir. Yasaklama ve geri alma hükmün kesinleşmesiyle yürürlüğe girer ve süre, cezanın tümüyle infazından itibaren işlemeye başlar.
(*) (24.11.2015 Tarih ve 29542 Sayılı Resmi Gazetede Yayınlanan E: 2014/140 - K: 2015/85 Sayılı Anayasa Mahkemesi Kararı ile; maddenin birinci fıkrasında yer alan Kişi, kasten işlemiş olduğu suçtan dolayı hapis cezasına mahkûmiyetin kanuni sonucu olarak;... bölümü, aynı fıkranın (b) bendinde yer alan ...seçilme ehliyetinden... ibaresi yönünden, yine aynı fıkrada yer alan ...hapis cezasına... ibaresi ise (b) bendinde yer alan Seçme ve... ibaresi yönünden iptal edilmiş ve bu maddenin birinci fıkrasında yer alan ...ve diğer siyasi hakları kullanmaktan ibaresi ile aynı maddenin ikinci fıkrası, birinci fıkranın (b) bendinde yer alan Seçme ve seçilme ehliyetinden... ibaresi yönünden iptal edilmiş ve bu fıkrada yer alan Kısa süreli hapis cezası ertelenmiş veya... ibaresi, aynı maddenin birinci fıkrasında yer alan ...seçilme ehliyetinden... ibaresi yönünden iptal edilmiştir.)
(1) 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 10. Maddesi ile Maddenin üçüncü fıkrasının birinci cümlesine ertelenen veya ibaresinden sonra gelmek üzere denetimli serbestlik tedbiri uygulanarak cezası infaz edilen ya da ibaresi ve ikinci cümlesine cezası ertelenen ibaresinden sonra gelmek üzere veya denetimli serbestlik tedbiri uygulanarak cezası infaz edilen ya da koşullu salıverilen ibaresi eklenmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0054: Eşya müsaderesi
( 1 ) İyiniyetli üçüncü kişilere ait olmamak koşuluyla, kasıtlı bir suçun işlenmesinde kullanılan veya suçun işlenmesine tahsis edilen ya da suçtan meydana gelen eşyanın müsaderesine hükmolunur. Suçun işlenmesinde kullanılmak üzere hazırlanan eşya, kamu güvenliği, kamu sağlığı veya genel ahlak açısından tehlikeli olması durumunda müsadere edilir. (Cümle 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Eşyanın üzerinde iyiniyetli üçüncü kişiler lehine tesis edilmiş sınırlı ayni hakkın bulunması hâlinde müsadere kararı, bu hak saklı kalmak şartıyla verilir.
( 2 ) Birinci fıkra kapsamına giren eşyanın, ortadan kaldırılması, elden çıkarılması, tüketilmesi veya müsaderesinin başka bir surette imkansız kılınması halinde; bu eşyanın değeri kadar para tutarının müsaderesine karar verilir.
( 3 ) Suçta kullanılan eşyanın müsadere edilmesinin işlenen suça nazaran daha ağır sonuçlar doğuracağı ve bu nedenle hakkaniyete aykırı olacağı anlaşıldığında, müsaderesine hükmedilmeyebilir.
( 4 ) Üretimi, bulundurulması, kullanılması, taşınması, alım ve satımı suç oluşturan eşya, müsadere edilir.
( 5 ) Bir şeyin sadece bazı kısımlarının müsaderesi gerektiğinde, tümüne zarar verilmeksizin bu kısmı ayırmak olanaklı ise, sadece bu kısmın müsaderesine karar verilir.
( 6 ) Birden fazla kişinin paydaş olduğu eşya ile ilgili olarak, sadece suça iştirak eden kişinin payının müsaderesine hükmolunur.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0055: Kazanç müsaderesi
( 1 ) Suçun işlenmesi ile elde edilen veya suçun konusunu oluşturan ya da suçun işlenmesi için sağlanan maddi menfaatler ile bunların değerlendirilmesi veya dönüştürülmesi sonucu ortaya çıkan ekonomik kazançların müsaderesine karar verilir. Bu fıkra hükmüne göre müsadere kararı verilebilmesi için maddi menfaatin suçun mağduruna iade edilememesi gerekir.
( 2 ) Müsadere konusu eşya veya maddi menfaatlere elkonulamadığı veya bunların merciine teslim edilmediği hallerde, bunların karşılığını oluşturan değerlerin müsaderesine hükmedilir.
( 3 ) (Fıkra 09.07.2009 tarih ve 27283 sayılı Resmi Gazetede yayımlanan Kanun ile Eklenmiştir) Bu madde kapsamına giren eşyanın müsadere edilebilmesi için, eşyayı sonradan iktisap eden kişinin 22/11/2001 tarihli ve 4721 sayılı Türk Medenî Kanununun iyiniyetin korunmasına ilişkin hükümlerinden yararlanamıyor olması gerekir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0056: Çocuklara özgü güvenlik tedbirleri
( 1 ) Çocuklara özgü güvenlik tedbirlerinin neler olduğu ve ne suretle uygulanacakları ilgili kanunda gösterilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0057: Akıl hastalarına özgü güvenlik tedbirleri
(1) Fiili işlediği sırada akıl hastası olan kişi hakkında, koruma ve tedavi amaçlı olarak güvenlik tedbirine hükmedilir. Hakkında güvenlik tedbirine hükmedilen akıl hastaları, yüksek güvenlikli sağlık kurumlarında koruma ve tedavi altına alınırlar.
(2) Hakkında güvenlik tedbirine hükmedilmiş olan akıl hastası, yerleştirildiği kurumun sağlık kurulunca düzenlenen raporda toplum açısından tehlikeliliğinin ortadan kalktığının veya önemli ölçüde azaldığının belirtilmesi üzerine infaz hâkimi (1) kararıyla serbest bırakılabilir.
(3) Sağlık kurulu raporunda, akıl hastalığının ve işlenen fiilin niteliğine göre, güvenlik bakımından kişinin tıbbi kontrol ve takibinin gerekip gerekmediği, gerekiyor ise, bunun süre ve aralıkları belirtilir.
(4) Tıbbi kontrol ve takip, raporda gösterilen süre ve aralıklarla, Cumhuriyet savcılığınca bu kişilerin teknik donanımı ve yetkili uzmanı olan sağlık kuruluşuna gönderilmeleri ile sağlanır.
(5) Tıbbi kontrol ve takipte, kişinin akıl hastalığı itibarıyla toplum açısından tehlikeliliğinin arttığı anlaşıldığında, hazırlanan rapora dayanılarak, infaz hâkimliğince (1) yeniden koruma ve tedavi amaçlı olarak güvenlik tedbirine hükmedilir. Bu durumda, bir ve devamı fıkralarda belirlenen işlemler tekrarlanır.
(6) İşlediği fiille ilgili olarak hastalığı yüzünden davranışlarını yönlendirme yeteneği azalmış olan kişi hakkında birinci ve ikinci fıkra hükümlerine göre yerleştirildiği yüksek güvenlikli sağlık kuruluşunda düzenlenen kurul raporu üzerine, mahkum olduğu hapis cezası, süresi aynı kalmak koşuluyla, kısmen veya tamamen, infaz hâkimi (1) kararıyla akıl hastalarına özgü güvenlik tedbiri olarak da uygulanabilir.
(7) Suç işleyen alkol ya da uyuşturucu veya uyarıcı madde bağımlısı kişilerin, güvenlik tedbiri olarak, alkol ya da uyuşturucu veya uyarıcı madde bağımlılarına özgü sağlık kuruluşunda tedavi altına alınmasına karar verilir. Bu kişilerin tedavisi, alkol ya da uyuşturucu veya uyarıcı madde bağımlılığından kurtulmalarına kadar devam eder. Bu kişiler, yerleştirildiği kurumun sağlık kurulunca bu yönde düzenlenecek rapor üzerine infaz hâkimi (1) kararıyla serbest bırakılabilir.
(1) mahkeme veya hakim İbareleri ve mahkeme İbaresi 25.06.2021 tarih ve 31522 sayılı Resmi Gazetede yayımlanan 7328 Sayılı Kanunun 4. Maddesi ile infaz hâkimi şeklinde değişmiş ve Altı Çizili İbare eklenmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0058: Suçta tekerrür ve özel tehlikeli suçlular
( 1 ) Önceden işlenen suçtan dolayı verilen hüküm kesinleştikten sonra yeni bir suçun işlenmesi halinde, tekerrür hükümleri uygulanır. Bunun için cezanın infaz edilmiş olması gerekmez.
( 2 ) Tekerrür hükümleri, önceden işlenen suçtan dolayı;
Beş yıldan fazla süreyle hapis cezasına mahkumiyet halinde, bu cezanın infaz edildiği tarihten itibaren beş yıl,
Beş yıl veya daha az süreli hapis ya da adli para cezasına mahkumiyet halinde, bu cezanın infaz edildiği tarihten itibaren üç yıl,
Geçtikten sonra işlenen suçlar dolayısıyla uygulanmaz.
( 3 ) Tekerrür halinde, sonraki suça ilişkin kanun maddesinde seçimlik olarak hapis cezası ile adli para cezası öngörülmüşse, hapis cezasına hükmolunur.
( 4 ) Kasıtlı suçlarla taksirli suçlar ve sırf askeri suçlarla diğer suçlar arasında tekerrür hükümleri uygulanmaz. Kasten öldürme, kasten yaralama, yağma, dolandırıcılık, uyuşturucu veya uyarıcı madde imal ve ticareti ile parada veya kıymetli damgada sahtecilik suçları hariç olmak üzere; yabancı ülke mahkemelerinden verilen hükümler tekerrüre esas olmaz.
( 5 ) Fiili işlediği sırada onsekiz yaşını doldurmamış olan kişilerin işlediği suçlar dolayısıyla tekerrür hükümleri uygulanmaz.
( 6 ) Tekerrür halinde hükmolunan ceza, mükerrirlere özgü infaz rejimine göre çektirilir. Ayrıca, mükerrir hakkında cezanın infazından sonra denetimli serbestlik tedbiri uygulanır.
( 7 ) Mahkumiyet kararında, hükümlü hakkında mükerrirlere özgü infaz rejiminin ve cezanın infazından sonra denetimli serbestlik tedbirinin uygulanacağı belirtilir.
( 8 ) Mükerrirlerin mahkum olduğu cezanın infazı ile denetimli serbestlik tedbirinin uygulanması, kanunda gösterilen şekilde yapılır.
( 9 ) Mükerrirlere özgü infaz rejiminin ve cezanın infazından sonra denetimli serbestlik tedbirinin, itiyadi suçlu, suçu meslek edinen kişi veya örgüt mensubu suçlu hakkında da uygulanmasına hükmedilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0059: Sınır dışı edilme
(1)  (31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 1 inci maddesiyle değişen şekli.) İşlediği suç nedeniyle hapis cezasına mahkûm edilen yabancı, denetimli serbestlik tedbiri uygulanarak cezasının infazına veya koşullu salıverilmesine karar verildikten (1) ve her halde cezasının infazı tamamlandıktan sonra, durumu, sınır dışı işlemleriyle ilgili olarak değerlendirilmek üzere derhal İçişleri Bakanlığına bildirilir.
(1) koşullu salıverilmeden yararlandıktan İbaresi 25.06.2021 tarih ve 31522 sayılı Resmi Gazetede yayımlanan 7328 Sayılı Kanunun 5. Maddesi ile denetimli serbestlik tedbiri uygulanarak cezasının infazına veya koşullu salıverilmesine karar verildikten şeklinde değişmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
İKİNCİ BÖLÜM
Güvenlik Tedbirleri
Madde 0060: Tüzel kişiler hakkında güvenlik tedbirleri
( 1 ) Bir kamu kurumunun verdiği izne dayalı olarak faaliyette bulunan özel hukuk tüzel kişisinin organ veya temsilcilerinin iştirakiyle ve bu iznin verdiği yetkinin kötüye kullanılması suretiyle tüzel kişi yararına işlenen kasıtlı suçlardan mahkumiyet halinde, iznin iptaline karar verilir.
( 2 ) Müsadere hükümleri, yararına işlenen suçlarda özel hukuk tüzel kişileri hakkında da uygulanır.
( 3 ) Yukarıdaki fıkralar hükümlerinin uygulanmasının işlenen fiile nazaran daha ağır sonuçlar ortaya çıkarabileceği durumlarda, hakim bu tedbirlere hükmetmeyebilir.
( 4 ) Bu madde hükümleri kanunun ayrıca belirttiği hallerde uygulanır.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
ÜÇÜNCÜ BÖLÜM
Cezanın Belirlenmesi ve Bireyselleştirilmesi
Madde 0061: Cezanın belirlenmesi
( 1 ) Hakim, somut olayda;
Suçun işleniş biçimini,
Suçun işlenmesinde kullanılan araçları,
Suçun işlendiği zaman ve yeri,
Suçun konusunun önem ve değerini,
Meydana gelen zarar veya tehlikenin ağırlığını,
Failin kast veya taksire dayalı kusurunun ağırlığını,
Failin güttüğü amaç ve saiki,
Göz önünde bulundurarak, işlenen suçun kanuni tanımında öngörülen cezanın alt ve üst sınırı arasında temel cezayı belirler.
( 2 ) Suçun olası kastla ya da bilinçli taksirle işlenmesi nedeniyle indirim veya artırım, birinci fıkra hükmüne göre belirlenen ceza üzerinden yapılır.
( 3 ) Birinci fıkrada belirtilen hususların suçun unsurunu oluşturduğu hallerde, bunlar temel cezanın belirlenmesinde ayrıca göz önünde bulundurulmaz.
( 4 ) Bir suçun temel şekline nazaran daha ağır veya daha az cezayı gerektiren birden fazla nitelikli hallerin gerçekleşmesi durumunda; temel cezada önce artırma sonra indirme yapılır.
( 5 ) Yukarıdaki fıkralara göre belirlenen ceza üzerinden sırasıyla teşebbüs, iştirak, zincirleme suç, haksız tahrik, yaş küçüklüğü, akıl hastalığı ve cezada indirim yapılmasını gerektiren şahsi sebeplere ilişkin hükümler ile takdiri indirim nedenleri uygulanarak sonuç ceza belirlenir.
( 6 ) Hapis cezasının süresi gün, ay ve yıl hesabıyla belirlenir. Bir gün, yirmidört saat; bir ay, otuz gündür. Yıl, resmi takvime göre hesap edilir. Hapis cezası için bir günün, adli para cezası için bir Türk Lirasının artakalanı hesaba katılmaz ve bu cezalar infaz edilmez.
( 7 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 7 nci maddesiyle eklenmiştir.) Süreli hapis cezasını gerektiren bir suçtan dolayı bu madde hükümlerine göre belirlenen sonuç ceza, otuz yıldan fazla olamaz.
( 8 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 7 nci maddesiyle eklenmiştir.) Adli para cezası hesaplanırken, bu madde hükmüne göre cezanın belirlenmesi ve bireyselleştirilmesine yönelik artırma ve indirimler, gün üzerinden yapılır. Adli para cezası, belirlenen sonuç gün ile kişinin bir gün karşılığı ödeyebileceği miktarın çarpılması suretiyle bulunur.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
(9) Adli para cezasının seçimlik ceza olarak öngörüldüğü suçlarda bu cezaya ilişkin gün biriminin alt sınırı, o suç tanımındaki hapis cezasının alt sınırından az; üst sınırı da, hapis cezasının üst sınırından fazla olamaz.
( 10 ) Kanunda açıkça yazılmış olmadıkça cezalar ne artırılabilir, ne eksiltilebilir, ne de değiştirilebilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
ÜÇÜNCÜ BÖLÜM
Cezanın Belirlenmesi ve Bireyselleştirilmesi
Madde 0062: Takdiri indirim nedenleri
(1) Fail yararına cezayı hafifletecek takdiri nedenlerin varlığı halinde, ağırlaştırılmış müebbet hapis cezası yerine, müebbet hapis; müebbet hapis cezası yerine, yirmibeş yıl hapis cezası verilir. (Cümle 27.05.2022 tarih ve 31848 sayılı Resmi Gazetede yayımlanan 31848 Sayılı Resmi Gazetede Yayımlanan 7406 Sayılı Kanunun 1. Maddesi ile Eklenmiştir) Ancak failin duruşmadaki mahkemeyi etkilemeye yönelik şeklî tutum ve davranışları, takdiri indirim nedeni olarak dikkate alınmaz. Diğer cezaların altıda (1) birine kadarı indirilir.
(2) Takdiri indirim nedeni olarak, failin geçmişi, sosyal ilişkileri, fiilden sonraki ve yargılama sürecindeki pişmanlığını gösteren davranışları veya (2) cezanın failin geleceği üzerindeki olası etkileri gibi hususlar (2) göz önünde bulundurulabilir. Takdiri indirim nedenleri kararda gerekçeleriyle (2) gösterilir.
(1) Bu kısımda yer alan beşte ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 2 nci maddesiyle metinde görüldüğü şekilde değiştirilmiştir.
(2) sürecindeki davranışları, İbaresi 27.05.2022 Tarih ve 31848 Sayılı Resmi Gazetede Yayımlanan 7406 Sayılı Kanunun 1. Maddesi ile sürecindeki pişmanlığını gösteren davranışları veya şeklinde değişmiş ve Üstü Çizili İbareler madde metninden çıkarılmış ve Altı Çizili İbare eklenmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
ÜÇÜNCÜ BÖLÜM
Cezanın Belirlenmesi ve Bireyselleştirilmesi
Madde 0063: Mahsup
( 1 ) Hüküm kesinleşmeden önce gerçekleşen ve şahsi hürriyeti sınırlama sonucunu doğuran bütün haller nedeniyle geçirilmiş süreler, hükmolunan hapis cezasından indirilir. Adli para cezasına hükmedilmesi durumunda, bir gün beşyüz (1) Türk Lirası sayılmak üzere, bu cezadan indirim yapılır.
(1) 12.03.2024 tarih ve 32487 sayılı Resmi Gazetede yayımlanan 7499 Sayılı Kanunun 37. Maddesi ile yüz ibaresi beşyüz şeklinde değişmiştir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0064: Sanığın veya hükümlünün ölümü
( 1 ) Sanığın ölümü halinde kamu davasının düşürülmesine karar verilir. Ancak, niteliği itibarıyla müsadereye tabi eşya ve maddi menfaatler hakkında davaya devam olunarak bunların müsaderesine hükmolunabilir.
( 2 ) Hükümlünün ölümü, hapis ve henüz infaz edilmemiş adli para cezalarını ortadan kaldırır. Ancak, müsadereye ve yargılama giderlerine ilişkin olup ölümden önce kesinleşmiş bulunan hüküm, infaz olunur.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0065: Af
( 1 ) Genel af halinde, kamu davası düşer, hükmolunan cezalar bütün neticeleri ile birlikte ortadan kalkar.
( 2 ) Özel af ile hapis cezasının infaz kurumunda çektirilmesine son verilebilir veya infaz kurumunda çektirilecek süresi kısaltılabilir ya da adli para cezasına çevrilebilir.
( 3 ) Cezaya bağlı olan veya hükümde belirtilen hak yoksunlukları, özel affa rağmen etkisini devam ettirir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0066: Dava zamanaşımı
( 1 ) Kanunda başka türlü yazılmış olan haller dışında kamu davası;
Ağırlaştırılmış müebbet hapis cezasını gerektiren suçlarda otuz yıl,
Müebbet hapis cezasını gerektiren suçlarda yirmibeş yıl,
Yirmi yıldan aşağı olmamak üzere hapis cezasını gerektiren suçlarda yirmi yıl,
Beş yıldan fazla ve yirmi yıldan az hapis cezasını gerektiren suçlarda onbeş yıl,
Beş yıldan fazla olmamak üzere hapis veya adli para cezasını gerektiren suçlarda sekiz yıl,
Geçmesiyle düşer.
( 2 ) Fiili işlediği sırada oniki yaşını doldurmuş olup da onbeş yaşını doldurmamış olanlar hakkında, bu sürelerin yarısının; onbeş yaşını doldurmuş olup da onsekiz yaşını doldurmamış olan kişiler hakkında ise, üçte ikisinin geçmesiyle kamu davası düşer.
( 3 ) Dava zamanaşımı süresinin belirlenmesinde dosyadaki mevcut deliller itibarıyla suçun daha ağır cezayı gerektiren nitelikli halleri de göz önünde bulundurulur.
( 4 ) Yukarıdaki fıkralarda yer alan sürelerin belirlenmesinde suçun kanunda yer alan cezasının yukarı sınırı göz önünde bulundurulur; seçimlik cezaları gerektiren suçlarda zamanaşımı bakımından hapis cezası esas alınır.
( 5 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 8 inci maddesiyle değişen şekli.) Aynı fiilden dolayı tekrar yargılamayı gerektiren hallerde, mahkemece bu husustaki talebin kabul edildiği tarihten itibaren fiile ilişkin zamanaşımı süresi yeni baştan işlemeye başlar.
( 6 ) Zamanaşımı, tamamlanmış suçlarda suçun işlendiği günden, teşebbüs halinde kalan suçlarda son hareketin yapıldığı günden, kesintisiz suçlarda kesintinin gerçekleştiği ve zincirleme suçlarda son suçun işlendiği günden, çocuklara karşı üstsoy veya bunlar üzerinde hüküm ve nüfuzu olan kimseler tarafından işlenen suçlarda çocuğun onsekiz yaşını bitirdiği günden itibaren işlemeye başlar.
( 7 ) Bu Kanunun İkinci Kitabının Dördüncü Kısmında yazılı ağırlaştırılmış müebbet veya müebbet veya on yıldan fazla hapis cezalarını gerektiren suçların yurt dışında işlenmesi halinde dava zamanaşımı uygulanmaz.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0067: Dava zamanaşımı süresinin durması veya kesilmesi
( 1 ) Soruşturma ve kovuşturma yapılmasının, izin veya karar alınması veya diğer bir mercide çözülmesi gereken bir meselenin sonucuna bağlı bulunduğu hallerde; izin veya kararın alınmasına veya meselenin çözümüne veya kanun gereğince hakkında kaçak olduğu hususunda karar verilmiş olan suç faili hakkında bu karar kaldırılıncaya kadar dava zamanaşımı durur.
( 2 ) Bir suçla ilgili olarak;
Şüpheli veya sanıklardan birinin savcı huzurunda ifadesinin alınması veya sorguya çekilmesi,
Şüpheli veya sanıklardan biri hakkında tutuklama kararının verilmesi,
Suçla ilgili olarak iddianame düzenlenmesi,
Sanıklardan bir kısmı hakkında da olsa, mahkumiyet kararı verilmesi,
Halinde, dava zamanaşımı kesilir.
( 3 ) Dava zamanaşımı kesildiğinde, zamanaşımı süresi yeniden işlemeye başlar. Dava zamanaşımını kesen birden fazla nedenin bulunması halinde, zamanaşımı süresi son kesme nedeninin gerçekleştiği tarihten itibaren yeniden işlemeye başlar.
( 4 ) Kesilme halinde, zamanaşımı süresi ilgili suça ilişkin olarak Kanunda belirlenen sürenin en fazla yarısına kadar uzar.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0068: Ceza zamanaşımı
( 1 ) Bu maddede yazılı cezalar aşağıdaki sürelerin geçmesiyle infaz edilmez:
Ağırlaştırılmış müebbet hapis cezalarında kırk yıl.
Müebbet hapis cezalarında otuz yıl.
Yirmi yıl ve daha fazla süreli hapis cezalarında yirmidört yıl.
Beş yıldan fazla hapis cezalarında yirmi yıl.
Beş yıla kadar hapis ve adli para cezalarında on yıl.
( 2 ) Fiili işlediği sırada oniki yaşını doldurmuş olup da onbeş yaşını doldurmamış olanlar hakkında, bu sürelerin yarısının; onbeş yaşını doldurmuş olup da onsekiz yaşını doldurmamış olan kişiler hakkında ise, üçte ikisinin geçmesiyle ceza infaz edilmez.
( 3 ) Bu Kanunun İkinci Kitabının Dördüncü Kısmında yazılı yurt dışında işlenmiş suçlar dolayısıyla verilmiş ağırlaştırılmış müebbet hapis veya müebbet hapis veya on yıldan fazla hapis cezalarında zamanaşımı uygulanmaz.
( 4 ) Türleri başka başka cezaları içeren hükümler, en ağır ceza için konulan sürenin geçmesiyle infaz edilmez.
( 5 ) Ceza zamanaşımı, hükmün kesinleştiği veya infazın herhangi bir suretle kesintiye uğradığı günden itibaren işlemeye başlar ve kalan ceza miktarı esas alınarak süre hesaplanır.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0069: Ceza zamanaşımı ve hak yoksunlukları
( 1 ) Cezaya bağlı olan veya hükümde belirtilen hak yoksunluklarının süresi ceza zamanaşımı doluncaya kadar devam eder.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0070: Müsaderede zamanaşımı
( 1 ) Müsadereye ilişkin hüküm, kesinleşmeden itibaren yirmi yıl geçtikten sonra infaz edilmez.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0071: Ceza zamanaşımının kesilmesi
( 1 ) Mahkumiyet hükmünün infazı için yetkili merci tarafından hükümlüye kanuna göre yapılan tebligat veya bu maksatla hükümlünün yakalanması ceza zamanaşımını keser.
( 2 ) Bir suçtan dolayı mahkum olan kimse üst sınırı iki yıldan fazla hapis cezasını gerektiren kasıtlı bir suç işlediği takdirde, ceza zamanaşımı kesilir.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0072: Zamanaşımının hesabı ve uygulanması
( 1 ) Dava ve ceza zamanaşımı süreleri gün, ay ve yıl hesabıyla belirlenir. Bir gün, yirmidört saat; bir ay, otuz gündür. Yıl, resmi takvime göre hesap edilir.
( 2 ) Dava ve ceza zamanaşımı re sen uygulanır ve bundan şüpheli, sanık ve hükümlü vazgeçemezler.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0073: Soruşturulması ve kovuşturulması şikayete bağlı suçlar
(1) Soruşturulması ve kovuşturulması şikayete bağlı olan suç hakkında yetkili kimse altı ay içinde şikayette bulunmadığı takdirde soruşturma ve kovuşturma yapılamaz.
(2) Zamanaşımı süresini geçmemek koşuluyla bu süre, şikayet hakkı olan kişinin fiili ve failin kim olduğunu bildiği veya öğrendiği günden başlar. (Cümle 14.11.2024 tarih ve 32722 sayılı Resmi Gazetede yayımlanan 7531 Sayılı Kanunun 14. Maddesi ile Eklenmiştir) Ancak, soruşturulması ve kovuşturulması şikâyete bağlı olan hakaret suçu bakımından şikâyet süresi, her ne suretle olursa olsun fiilin gerçekleştiği tarihten itibaren iki yılı geçemez.
(3) Şikayet hakkı olan birkaç kişiden birisi altı aylık süreyi geçirirse bundan dolayı diğerlerinin hakları düşmez.
(4) Kovuşturma yapılabilmesi şikayete bağlı suçlarda kanunda aksi yazılı olmadıkça suçtan zarar gören kişinin vazgeçmesi davayı düşürür ve hükmün kesinleşmesinden sonraki vazgeçme cezanın infazına engel olmaz.
(5) İştirak halinde suç işlemiş sanıklardan biri hakkındaki şikayetten vazgeçme, diğerlerini de kapsar.
(6) Kanunda aksi yazılı olmadıkça, vazgeçme onu kabul etmeyen sanığı etkilemez.
(7) Kamu davasının düşmesi, suçtan zarar gören kişinin şikayetten vazgeçmiş olmasından ileri gelmiş ve vazgeçtiği sırada şahsi haklarından da vazgeçtiğini ayrıca açıklamış ise artık hukuk mahkemesinde de dava açamaz.
(8)  (Fıkra 19.12.2006 tarih ve 26381 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0074: Dava veya cezanın düşmesinin etkisi
( 1 ) Genel af, özel af ve şikayetten vazgeçme, müsadere olunan şeylerin veya ödenen adli para cezasının geri alınmasını gerektirmez.
( 2 ) Kamu davasının düşmesi, malların geri alınması ve uğranılan zararın tazmini için açılan şahsi hak davasını etkilemez.
( 3 ) Cezanın düşmesi şahsi haklar, tazminat ve yargılama giderlerine ilişkin hükümleri etkilemez. Ancak, genel af halinde yargılama giderleri de istenemez.
BİRİNCİ KİTAP
Genel Hükümler
ÜÇÜNCÜ KISIM
Yaptırımlar
DÖRDÜNCÜ BÖLÜM
Dava ve Cezanın Düşürülmesi
Madde 0075: Önödeme
(1) Uzlaşma kapsamındaki suçlar hariç olmak üzere, yalnız adli para cezasını gerektiren veya kanun maddesinde öngörülen hapis cezasının yukarı sınırı altı (1) ayı aşmayan suçların faili; (2. ve 3. Cümle 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 16. Maddesi ile Eklenmiştir) Failin on gün içinde talep etmesi koşuluyla bu miktarın birer ay ara ile üç eşit taksit hâlinde ödenmesine Cumhuriyet savcısı tarafından karar verilir. Taksitlerin süresinde ödenmemesi hâlinde önödeme hükümsüz kalır ve soruşturmaya devam edilir.
Adli para cezası maktu ise bu miktarı, değilse aşağı sınırını,
Hapis cezasının aşağı sınırının karşılığı olarak her gün için yüz (1)(2) Türk Lirası üzerinden bulunacak miktarı,
Hapis cezası ile birlikte adli para cezası da öngörülmüş ise, hapis cezası için bu fıkranın (b) bendine göre belirlenecek miktar ile adli para cezasının aşağı sınırını,
Soruşturma giderleri ile birlikte, Cumhuriyet savcılığınca yapılacak tebliğ üzerine on gün içinde ödediği takdirde hakkında kamu davası açılmaz. (Cümle 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Taksirli suçlar hariç olmak üzere, önödemeye bağlı olarak kovuşturmaya yer olmadığına veya kamu davasının düşmesine karar verildiği tarihten itibaren beş yıl içinde önödemeye tabi bir suçu işleyen faile bu fıkra uyarınca teklif edilecek önödeme miktarı yarı oranında artırılır.
(2) Özel kanun hükümleri gereğince işin doğrudan mahkemeye intikal etmesi halinde de fail, hakim tarafından yapılacak bildirim üzerine birinci fıkra hükümlerine göre saptanacak miktardaki parayı yargılama giderleriyle birlikte ödediğinde kamu davası düşer.
(3) Cumhuriyet savcılığınca madde kapsamına giren suç nedeniyle önödeme işlemi yapılmadan dava açılması veya dava konusu fiilin niteliğinin değişmesi suretiyle madde kapsamına giren bir suça dönüşmesi halinde de yukarıdaki fıkra uygulanır.
(4) Suçla ilgili kanun maddesinde yukarı sınırı altı (1) ayı aşmayan hapis cezası veya adli para cezasından yalnız birinin uygulanabileceği hallerde ödenmesi gereken miktar, yukarıdaki fıkralara göre adli para cezası esas alınarak belirlenir.
(5) Bu madde gereğince kamu davasının açılmaması veya ortadan kaldırılması, kişisel hakkın istenmesine, malın geri alınmasına ve müsadereye ilişkin hükümleri etkilemez.
(6) (Fıkra 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Bu madde hükümleri;
a) Bu Kanunda yer alan;
1. Yardım veya bildirim yükümlülüğünün yerine getirilmemesi (98 inci maddenin birinci fıkrası),
2. (Bent 14.11.2024 tarih ve 32722 sayılı Resmi Gazetede yayımlanan 7531 Sayılı Kanun ile eklenmiş ve diğer alt bentler buna göre teselsül ettirilmiştir.) Hakaret (125 inci maddenin ikinci fıkrası, üçüncü fıkrasının (b) ve (c) bentleri ve dördüncü fıkrası (*)),
3. Genel güvenliğin taksirle tehlikeye sokulması (madde 171),
4. Çevrenin taksirle kirletilmesi (182 nci maddenin birinci fıkrası),
5. Özel işaret ve kıyafetleri usulsüz kullanma (264 üncü maddenin birinci fıkrası),
6. Suçu bildirmeme (278 inci maddenin birinci ve ikinci fıkraları),
suçları,
b) 31/8/1956 tarihli ve 6831 sayılı Orman Kanununun 108 inci maddesinin birinci fıkrasında yer alan suç,
bakımından da uygulanır. Bu fıkra kapsamındaki suçların beş yıl içinde tekrar işlenmesi hâlinde fail hakkında aynı suçtan dolayı önödeme hükümleri uygulanmaz.
c) (Bent 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 16. Maddesi ile Eklenmiştir) 21/7/1983 tarihli ve 2863 sayılı Kültür ve Tabiat Varlıklarını Koruma Kanununun 74 üncü maddesinin ikinci fıkrasının birinci cümlesinde yer alan suç,
d) (Bent 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 16. Maddesi ile Eklenmiştir) 4/11/2004 tarihli ve 5253 sayılı Dernekler Kanununun 32 nci maddesinin birinci fıkrasının (d) bendinde yer alan suç,
(7) (Fıkra 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Ödemede bulunulması üzerine verilen kovuşturmaya yer olmadığına dair kararlar ile düşme kararları, bunlara mahsus bir sisteme kaydedilir. Bu kayıtlar, ancak bir soruşturma veya kovuşturmayla bağlantılı olarak Cumhuriyet savcısı, hâkim veya mahkeme tarafından istenmesi hâlinde, bu maddede belirtilen amaç için kullanılabilir.
(*) Maddenin birinci fıkrasında yer alan 15/4/2024 (Bu tarih dâhil) ibaresi 05.04.2024 Tarih ve 32511 Sayılı Resmi Gazetede Yayımlanan 8303 Sayılı Cumhurbaşkanı Kararı ile 22/4/2024 (Bu tarih dâhil) uzatılmıştır.
(1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile üç ibaresi altı şeklinde, yirmi ibaresi otuz şeklinde değiştirilmiştir.)
(2) Anayasa Mahkemesinin 27/3/2025 tarihli ve E.: 2024/197; K.: 2025/86 sayılı Kararı ile bu alt bentte yer alan ...ikinci fıkrası, üçüncü fıkrasının (b) ve (c) bentleri ve dördüncü fıkrası... ibaresi iptal edilmiştir. Kararın Resmî Gazete de yayımlanmasından başlayarak dokuz ay sonra (1/3/2026) yürürlüğe gireceği hüküm altına alınmıştır.
İKİNCİ KİTAP
Özel Hükümler
BİRİNCİ KISIM
Uluslararası Suçlar
BİRİNCİ BÖLÜM
Soykırım ve İnsanlığa Karşı Suçlar
Madde 0076: Soykırım
( 1 ) Bir planın icrası suretiyle, milli, etnik, ırki veya dini bir grubun tamamen veya kısmen yokedilmesi maksadıyla, bu grupların üyelerine karşı aşağıdaki fiillerden birinin işlenmesi, soykırım suçunu oluşturur:
Kasten öldürme.
Kişilerin bedensel veya ruhsal bütünlüklerine ağır zarar verme.
Grubun, tamamen veya kısmen yokedilmesi sonucunu doğuracak koşullarda yaşamaya zorlanması.
Grup içinde doğumlara engel olmaya yönelik tedbirlerin alınması.
Gruba ait çocukların bir başka gruba zorla nakledilmesi.
( 2 ) Soykırım suçu failine ağırlaştırılmış müebbet hapis cezası verilir. Ancak, soykırım kapsamında işlenen kasten öldürme ve kasten yaralama suçları açısından, belirlenen mağdur sayısınca gerçek içtima hükümleri uygulanır.
( 3 ) Bu suçlardan dolayı tüzel kişiler hakkında da güvenlik tedbirine hükmolunur.
( 4 ) Bu suçlardan dolayı zamanaşımı işlemez.
İKİNCİ KİTAP
Özel Hükümler
BİRİNCİ KISIM
Uluslararası Suçlar
BİRİNCİ BÖLÜM
Soykırım ve İnsanlığa Karşı Suçlar
Madde 0077: İnsanlığa karşı suçlar
( 1 ) Aşağıdaki fiillerin, siyasal, felsefi, ırki veya dini saiklerle toplumun bir kesimine karşı bir plan doğrultusunda sistemli olarak işlenmesi, insanlığa karşı suç oluşturur:
Kasten öldürme.
Kasten yaralama.
İşkence, eziyet veya köleleştirme.
Kişi hürriyetinden yoksun kılma.
Bilimsel deneylere tabi kılma.
Cinsel saldırıda bulunma, çocukların cinsel istismarı.
Zorla hamile bırakma.
Zorla fuhşa sevketme.
( 2 ) Birinci fıkranın (a) bendindeki fiilin işlenmesi halinde, fail hakkında ağırlaştırılmış müebbet hapis cezasına; diğer bentlerde tanımlanan fiillerin işlenmesi halinde ise, sekiz yıldan az olmamak üzere hapis cezasına hükmolunur. Ancak, birinci fıkranın (a) ve (b) bentleri kapsamında işlenen kasten öldürme ve kasten yaralama suçları açısından, belirlenen mağdur sayısınca gerçek içtima hükümleri uygulanır.
( 3 ) Bu suçlardan dolayı tüzel kişiler hakkında da güvenlik tedbirine hükmolunur.
( 4 ) Bu suçlardan dolayı zamanaşımı işlemez.
İKİNCİ KİTAP
Özel Hükümler
BİRİNCİ KISIM
Uluslararası Suçlar
BİRİNCİ BÖLÜM
Soykırım ve İnsanlığa Karşı Suçlar
Madde 0078: Örgüt
( 1 ) Yukarıdaki maddelerde yazılı suçları işlemek maksadıyla örgüt kuran veya yöneten kişi, on yıldan onbeş yıla kadar hapis cezası ile cezalandırılır. Bu örgütlere üye olanlara beş yıldan on yıla kadar hapis cezası verilir.
( 2 ) Bu suçlardan dolayı tüzel kişiler hakkında da güvenlik tedbirine hükmolunur.
( 3 ) Bu suçlardan dolayı zamanaşımı işlemez.
İKİNCİ KİTAP
Özel Hükümler
BİRİNCİ KISIM
Uluslararası Suçlar
İKİNCİ BÖLÜM
Göçmen Kaçakçılığı ve İnsan Ticareti
Madde 0079: Göçmen kaçakçılığı
(1) Doğrudan doğruya veya dolaylı olarak maddi menfaat elde etmek maksadıyla, yasal olmayan yollardan;
Bir yabancıyı ülkeye sokan veya ülkede kalmasına imkan sağlayan,
Türk vatandaşı veya yabancının yurt dışına çıkmasına imkan sağlayan,
Kişi, beş yıldan (2) sekiz yıla kadar hapis ve bin günden (1) onbin güne kadar adli para cezası ile cezalandırılır. (Cümle 25.07.2010 tarih ve 27652 sayılı Resmi Gazetede yayımlanan 6008 Sayılı Kanun ile Eklenmiştir) Suç, teşebbüs aşamasında kalmış olsa dahi, tamamlanmış gibi cezaya hükmolunur.
(2) (Fıkra 25.07.2010 tarih ve 27652 sayılı Resmi Gazetede yayımlanan 6008 Sayılı Kanun ile Eklenmiş ve Diğer Fıkralar Buna Göre Teselsül Ettirilmiştir.) Suçun, mağdurların;
a) Hayatı bakımından bir tehlike oluşturması,
b) Onur kırıcı bir muameleye maruz bırakılarak işlenmesi,
hâlinde, verilecek ceza yarısından üçte ikisine kadar artırılır.
(3)  (Fıkra 24.12.2019 tarih ve 30988 sayılı Resmi Gazetede yayımlanan 7196 Sayılı Kanunun 56. Maddesi ile Değişmiştir.) Bu suçun; birden fazla kişi tarafından birlikte işlenmesi halinde verilecek ceza yarısına kadar, bir örgütün faaliyeti çerçevesinde işlenmesi halinde verilecek ceza yarısından bir katına kadar artırılır.
(4) Bu suçun bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur.
(1) Altı Çizili İbare 24.12.2019 Tarih ve 30988 Sayılı Resmi Gazetede Yayımlanan 7196 Sayılı Kanunun 56. Maddesi ile eklenmiştir.
(2) üç yıldan İbaresi 05.04.2023 Tarih ve 32154 Sayılı Resmi Gazetede Yayımlanan 7445 Sayılı Kanunun 16. Maddesi ile beş yıldan şeklinde değiştirilmiştir.
İKİNCİ KİTAP
Özel Hükümler
BİRİNCİ KISIM
Uluslararası Suçlar
İKİNCİ BÖLÜM
Göçmen Kaçakçılığı ve İnsan Ticareti
Madde 0080: İnsan ticareti
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
(1) Zorla çalıştırmak, hizmet ettirmek, fuhuş yaptırmak veya esarete tabi kılmak ya da vücut organlarının verilmesini sağlamak maksadıyla tehdit, baskı, cebir veya şiddet uygulamak, nüfuzu kötüye kullanmak, kandırmak veya kişiler üzerindeki denetim olanaklarından veya çaresizliklerinden yararlanarak rızalarını elde etmek suretiyle kişileri ülkeye sokan, ülke dışına çıkaran, tedarik eden, kaçıran, bir yerden başka bir yere götüren veya sevk eden ya da barındıran kimseye sekiz yıldan oniki yıla kadar hapis ve onbin güne kadar adli para cezası verilir.
( 2 ) Birinci fıkrada belirtilen amaçlarla girişilen ve suçu oluşturan fiiller var olduğu takdirde, mağdurun rızası geçersizdir.
( 3 ) Onsekiz yaşını doldurmamış olanların birinci fıkrada belirtilen maksatlarla tedarik edilmeleri, kaçırılmaları, bir yerden diğer bir yere götürülmeleri veya sevk edilmeleri veya barındırılmaları hallerinde suça ait araç fiillerden hiçbirine başvurulmuş olmasa da faile birinci fıkrada belirtilen cezalar verilir.
( 4 ) Bu suçlardan dolayı tüzel kişiler hakkında da güvenlik tedbirine hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BİRİNCİ BÖLÜM
Hayata Karşı Suçlar
Madde 0081: Kasten öldürme
( 1 ) Bir insanı kasten öldüren kişi, müebbet hapis cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BİRİNCİ BÖLÜM
Hayata Karşı Suçlar
Madde 0082: Nitelikli haller
( 1 ) Kasten öldürme suçunun;
Tasarlayarak,
Canavarca hisle veya eziyet çektirerek,
Yangın, su baskını, tahrip, batırma veya bombalama ya da nükleer, biyolojik veya kimyasal silah kullanmak suretiyle,
Üstsoy veya altsoydan birine ya da eş, boşandığı eş (1) veya kardeşe karşı,
Çocuğa ya da beden veya ruh bakımından kendisini savunamayacak durumda bulunan kişiye karşı,
(Bent 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 2. Maddesi ile Değişmiştir.) Kadına karşı,
Kişinin yerine getirdiği kamu görevi nedeniyle,
Bir suçu gizlemek, delillerini ortadan kaldırmak veya işlenmesini kolaylaştırmak (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 9 uncu maddesiyle eklenen ibare.) ya da yakalanmamak amacıyla,
(08.07.2005 tarih ve 25869 sayılı Resmi Gazete de yayımlanan 5377 sayılı Kanunun 9 uncu maddesiyle eklenmiştir.) Bir suçu işleyememekten dolayı duyduğu infialle,
Kan gütme saikiyle,
Töre saikiyle,
İşlenmesi halinde, kişi ağırlaştırılmış müebbet hapis cezası ile cezalandırılır.
(1) eş İbaresi 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 6. Maddesi ile eş, boşandığı eş şeklinde değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BİRİNCİ BÖLÜM
Hayata Karşı Suçlar
Madde 0083: Kasten öldürmenin ihmali davranışla işlenmesi
( 1 ) Kişinin yükümlü olduğu belli bir icrai davranışı gerçekleştirmemesi dolayısıyla meydana gelen ölüm neticesinden sorumlu tutulabilmesi için, bu neticenin oluşumuna sebebiyet veren yükümlülük ihmalinin icrai davranışa eşdeğer olması gerekir.
( 2 ) İhmali ve icrai davranışın eşdeğer kabul edilebilmesi için, kişinin;
Belli bir icrai davranışta bulunmak hususunda kanuni düzenlemelerden veya sözleşmeden kaynaklanan bir yükümlülüğünün bulunması,
Önceden gerçekleştirdiği davranışın başkalarının hayatı ile ilgili olarak tehlikeli bir durum oluşturması,
Gerekir.
( 3 ) Belli bir yükümlülüğün ihmali ile ölüme neden olan kişi hakkında, temel ceza olarak, ağırlaştırılmış müebbet hapis cezası yerine yirmi yıldan yirmibeş yıla kadar, müebbet hapis cezası yerine onbeş yıldan yirmi yıla kadar, diğer hallerde ise on yıldan onbeş yıla kadar hapis cezasına hükmolunabileceği gibi, cezada indirim de yapılmayabilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BİRİNCİ BÖLÜM
Hayata Karşı Suçlar
Madde 0084: İntihara yönlendirme *
( 1 ) Başkasını intihara azmettiren, teşvik eden, başkasının intihar kararını kuvvetlendiren ya da başkasının intiharına herhangi bir şekilde yardım eden kişi, iki yıldan beş yıla kadar hapis cezası ile cezalandırılır.
( 2 ) İntiharın gerçekleşmesi durumunda, kişi dört yıldan on yıla kadar hapis cezası ile cezalandırılır.
( 3 ) Başkalarını intihara alenen teşvik eden kişi, üç yıldan sekiz yıla kadar hapis cezası ile cezalandırılır. (...) (1)
( 4 ) İşlediği fiilin anlam ve sonuçlarını algılama yeteneği gelişmemiş olan veya ortadan kaldırılan kişileri intihara sevk edenlerle cebir veya tehdit kullanmak suretiyle kişileri intihara mecbur edenler, kasten öldürme suçundan sorumlu tutulurlar.
(*) (İntihar olan madde başlığı; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 10 uncu maddesiyle İntihara yönlendirme şeklinde değiştirilmiş ve metne işlenmiştir.)
(1) (Bu kısımda yer alan Bu fiilin basın ve yayın yolu ile işlenmesi halinde, kişi dört yıldan on yıla kadar hapis cezası ile cezalandırılır. şeklindeki cümle; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 10 uncu maddesiyle madde metninden çıkarılmıştır.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BİRİNCİ BÖLÜM
Hayata Karşı Suçlar
Madde 0085: Taksirle öldürme
( 1 ) Taksirle bir insanın ölümüne neden olan kişi, iki yıldan (1) altı yıla kadar hapis cezası ile cezalandırılır.
( 2 ) Fiil, birden fazla insanın ölümüne ya da bir veya birden fazla kişinin ölümü ile birlikte bir veya birden fazla kişinin yaralanmasına neden olmuş ise, kişi iki yıldan (1) onbeş yıla kadar hapis cezası ile cezalandırılır.
(1) (Bu kısımda yer alan üç yıldan ibareleri; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 3 üncü maddesiyle metinde görüldüğü şekilde değiştirilmiştir.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0086: Kasten yaralama
(1) Kasten başkasının vücuduna acı veren veya sağlığının ya da algılama yeteneğinin bozulmasına neden olan kişi, bir yıl altı aydan (4) üç yıla kadar hapis cezası ile cezalandırılır.
(2) (31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 4 üncü maddesiyle eklenmiştir.) Kasten yaralama fiilinin kişi üzerindeki etkisinin basit bir tıbbî müdahaleyle giderilebilecek ölçüde hafif olması halinde, mağdurun şikayeti üzerine, altı aydan bir yıl altı aya (4) kadar hapis veya adlî para cezasına hükmolunur. (Cümle 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 3. Maddesi ile Eklenmiştir) Suçun kadına karşı işlenmesi hâlinde cezanın alt sınırı dokuz aydan (4) az olamaz.
(3) Kasten yaralama suçunun;
Üstsoya, altsoya, eşe, boşandığı eşe (3) veya kardeşe karşı,
Beden veya ruh bakımından kendisini savunamayacak durumda bulunan kişiye karşı,
Kişinin yerine getirdiği kamu görevi nedeniyle,
Kamu görevlisinin sahip bulunduğu nüfuz kötüye kullanılmak suretiyle,
Silahla,
(Bent 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 11. Maddesi ile Eklenmiştir) Canavarca hisle,
İşlenmesi halinde, şikayet aranmaksızın, verilecek ceza yarı oranında , (f) bendi bakımından ise bir kat (1)(2) artırılır.
(1) Bu kısımda yer alan iki yıldan beş yıla kadar hapis cezasına hükmolunur. ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 4 üncü maddesiyle şikayet aranmaksızın, verilecek ceza yarı oranında artırılır. şekilde değiştirilmiştir.
(2) Altı Çizili İbare 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 11. Maddesi ile eklenmiştir.
(3) eşe İbaresi 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 7. Maddesi ile eşe, boşandığı eşe şeklinde değişmiştir.
(4) bir yıldan İbaresi 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 9. Maddesi ile bir yıl altı aydan şeklinde ve altı aydan İbaresi dokuz aydan şeklinde değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0087: Neticesi sebebiyle ağırlaşmış yaralama
(1) Kasten yaralama fiili, mağdurun;
Duyularından veya organlarından birinin işlevinin sürekli zayıflamasına,
Konuşmasında sürekli zorluğa,
Yüzünde sabit ize,
Yaşamını tehlikeye sokan bir duruma,
Gebe bir kadına karşı işlenip de çocuğunun vaktinden önce doğmasına,
Neden olmuşsa, yukarıdaki maddeye göre belirlenen ceza, bir kat artırılır. Ancak, verilecek ceza, birinci fıkraya giren hallerde dört yıldan, (4) üçüncü (2) fıkraya giren hallerde altı yıldan (4) az olamaz.
(2) Kasten yaralama fiili, mağdurun;
İyileşmesi olanağı bulunmayan bir hastalığa veya bitkisel hayata girmesine,
Duyularından veya organlarından birinin işlevinin yitirilmesine,
Konuşma ya da çocuk yapma yeteneklerinin kaybolmasına,
Yüzünün sürekli değişikliğine,
Gebe bir kadına karşı işlenip de çocuğunun düşmesine,
Neden olmuşsa, yukarıdaki maddeye göre belirlenen ceza, iki kat artırılır. Ancak, verilecek ceza, birinci fıkraya giren hallerde altı yıldan, (4) üçüncü (2) fıkraya giren hallerde dokuz yıldan (4) az olamaz.
(3)  (Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.) Kasten yaralamanın vücutta kemik kırılmasına veya çıkığına neden olması halinde, yukarıdaki maddeye göre belirlenen ceza, kırık veya çıkığın hayat fonksiyonlarındaki etkisine göre, yarısına kadar artırılır.
(4) Kasten yaralama sonucunda ölüm meydana gelmişse, yukarıdaki maddenin birinci fıkrasına giren hallerde on yıldan ondört yıla (4) kadar, üçüncü (1) fıkrasına giren hallerde ise ondört yıldan (4) onsekiz (3) yıla kadar hapis cezasına hükmolunur.
(1) Bu kısımda yer alan ikinci ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 5 inci maddesiyle metinde görüldüğü şekilde değiştirilmiştir.
(2) Bu kısımlarda yer alan ikinci ibareleri; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 11 inci maddesiyle metinde görüldüğü şekilde değiştirilmiştir.
(3) onaltı İbaresi 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 12. Maddesi ile onsekiz şeklinde değişmiştir.
(4) onaltı İbaresi 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 10. Maddesi ile onsekiz şeklinde değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0088: Kasten yaralamanın ihmali davranışla işlenmesi *
( ... ) (1)
( 1 ) Kasten yaralamanın ihmali davranışla işlenmesi halinde, verilecek ceza üçte ikisine kadar indirilebilir. Bu hükmün uygulanmasında kasten öldürmenin ihmali davranışla işlenmesine ilişkin koşullar göz önünde bulundurulur.
(*) (Daha az cezayı gerektiren haller olan madde başlığı; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 6 nci maddesiyle Kasten yaralamanın ihmali davranışla işlenmesi şeklinde değiştirilmiş ve metne işlenmiştir.)
(1) (Bu kısımda yer alan ( 1 ) Kasten yaralama fiilinin kişi üzerindeki etkisinin basit bir tıbbi müdahaleyle giderilebilecek ölçüde hafif olması halinde, mağdurun şikayeti üzerine, dört aydan bir yıla kadar hapis veya adli para cezasına hükmolunur. şeklindeki fıkra; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 6 nci maddesiyle madde metninden çıkarılmış ve (2) no lu fıkra (1) no lu fıkra olarak teselsül ettirilmiştir.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0089: Taksirle yaralama
( 1 ) Taksirle başkasının vücuduna acı veren veya sağlığının ya da algılama yeteneğinin bozulmasına neden olan kişi, üç aydan bir yıla kadar hapis veya adli para cezası ile cezalandırılır.
( 2 ) Taksirle yaralama fiili, mağdurun;
Duyularından veya organlarından birinin işlevinin sürekli zayıflamasına,
Vücudunda kemik kırılmasına,
Konuşmasında sürekli zorluğa,
Yüzünde sabit ize,
Yaşamını tehlikeye sokan bir duruma,
Gebe bir kadının çocuğunun vaktinden önce doğmasına,
Neden olmuşsa, birinci fıkraya göre belirlenen ceza, yarısı oranında artırılır.
( 3 ) Taksirle yaralama fiili, mağdurun;
İyileşmesi olanağı bulunmayan bir hastalığa veya bitkisel hayata girmesine,
Duyularından veya organlarından birinin işlevinin yitirilmesine,
Konuşma ya da çocuk yapma yeteneklerinin kaybolmasına,
Yüzünün sürekli değişikliğine,
Gebe bir kadının çocuğunun düşmesine,
Neden olmuşsa, birinci fıkraya göre belirlenen ceza, bir kat artırılır.
( 4 ) Fiilin birden fazla kişinin yaralanmasına neden olması halinde, altı aydan üç yıla kadar hapis cezasına hükmolunur.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Değişmiştir.)
(5) Taksirle yaralama suçunun soruşturulması ve kovuşturulması şikayete bağlıdır. Ancak, birinci fıkra kapsamına giren yaralama hariç, suçun bilinçli taksirle işlenmesi halinde şikayet aranmaz.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0090: İnsan üzerinde deney
( 1 ) İnsan üzerinde bilimsel bir deney yapan kişi, bir yıldan üç yıla kadar hapis cezası ile cezalandırılır.
( 2 ) İnsan üzerinde yapılan rızaya dayalı bilimsel deneyin ceza sorumluluğunu gerektirmemesi için;
Deneyle ilgili olarak yetkili kurul veya makamlardan gerekli iznin alınmış olması,
Deneyin öncelikle insan dışı deney ortamında veya yeterli sayıda hayvan üzerinde yapılmış olması,
İnsan dışı deney ortamında veya hayvanlar üzerinde yapılan deneyler sonucunda ulaşılan bilimsel verilerin, varılmak istenen hedefe ulaşmak açısından bunların insan üzerinde de yapılmasını gerekli kılması,
Deneyin, insan sağlığı üzerinde öngörülebilir zararlı ve kalıcı bir etki bırakmaması,
Deney sırasında kişiye insan onuruyla bağdaşmayacak ölçüde acı verici yöntemlerin uygulanmaması,
Deneyle varılmak istenen amacın, bunun kişiye yüklediği külfete ve kişinin sağlığı üzerindeki tehlikeye göre daha ağır basması,
Deneyin mahiyet ve sonuçları hakkında yeterli bilgilendirmeye dayalı olarak açıklanan rızanın yazılı olması ve herhangi bir menfaat teminine bağlı bulunmaması,
Gerekir.
( 3 )  (31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 7 nci maddesiyle değişen şekli.) Çocuklar üzerinde bilimsel deneyin ceza sorumluluğunu gerektirmemesi için ikinci fıkrada aranan koşulların yanı sıra;
Yapılan deneyler sonucunda ulaşılan bilimsel verilerin, varılmak istenen hedefe ulaşmak açısından bunların çocuklar üzerinde de yapılmasını gerekli kılması,
Rıza açıklama yeteneğine sahip çocuğun kendi rızasının yanı sıra ana ve babasının veya vasisinin yazılı muvafakatinin de alınması,
Deneyle ilgili izin verecek yetkili kurullarda çocuk sağlığı ve hastalıkları uzmanının bulunması,
Gerekir.
( 4 ) Hasta olan insan üzerinde rıza olmaksızın tedavi amaçlı denemede bulunan kişi, bir yıla kadar hapis cezası ile cezalandırılır. Ancak, bilinen tıbbi müdahale yöntemlerinin uygulanmasının sonuç vermeyeceğinin anlaşılması üzerine, kişi üzerinde yapılan rızaya dayalı bilimsel yöntemlere uygun tedavi amaçlı deneme, ceza sorumluluğunu gerektirmez. Açıklanan rızanın, denemenin mahiyet ve sonuçları hakkında yeterli bilgilendirmeye dayalı olarak yazılı olması ve tedavinin uzman hekim tarafından bir hastane ortamında yapılması gerekir.
( 5 ) Birinci fıkrada tanımlanan suçun işlenmesi sonucunda mağdurun yaralanması veya ölmesi halinde, kasten yaralama veya kasten öldürme suçuna ilişkin hükümler uygulanır.
( 6 ) Bu maddede tanımlanan suçların bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0091: Organ veya doku ticareti
( 1 ) Hukuken geçerli rızaya dayalı olmaksızın, kişiden organ alan kimse, beş yıldan dokuz yıla kadar hapis cezası ile cezalandırılır. Suçun konusunun doku olması halinde, iki yıldan beş yıla kadar hapis cezasına hükmolunur.
( 2 ) Hukuka aykırı olarak, ölüden organ veya doku alan kimse, bir yıla kadar hapis cezası ile cezalandırılır.
( 3 ) Organ veya doku satın alan, satan, satılmasına aracılık eden kişi hakkında, birinci fıkrada belirtilen cezalara hükmolunur.
( 4 ) Bir ve üçüncü fıkralarda tanımlanan suçların bir örgütün faaliyeti çerçevesinde işlenmesi halinde, sekiz yıldan onbeş yıla kadar hapis ve onbin güne kadar adli para cezasına hükmolunur.
( 5 ) Hukuka aykırı yollarla elde edilmiş olan organ veya dokuyu saklayan, nakleden veya aşılayan kişi, iki yıldan beş yıla kadar hapis cezası ile cezalandırılır.
( 6 ) Belli bir çıkar karşılığında organ veya doku teminine yönelik olarak ilan veya reklam veren veya yayınlayan kişi, bir yıla kadar hapis cezası ile cezalandırılır.
( 7 ) Bu maddede tanımlanan suçların bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur.
( 8 ) Birinci fıkrada tanımlanan suçun işlenmesi sonucunda mağdurun ölmesi halinde, kasten öldürme suçuna ilişkin hükümler uygulanır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0092: Zorunluluk hali
( 1 ) Organ veya dokularını satan kişinin içinde bulunduğu sosyal ve ekonomik koşullar göz önünde bulundurularak, hakkında verilecek cezada indirim yapılabileceği gibi, ceza vermekten de vazgeçilebilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
İKİNCİ BÖLÜM
Vücut Dokunulmazlığına Karşı Suçlar
Madde 0093: Etkin pişmanlık
( 1 ) Organ veya dokularını satan kişi, resmi makamlar tarafından haber alınmadan önce durumu merciine haber vererek suçluların yakalanmalarını kolaylaştırırsa, hakkında cezaya hükmolunmaz.
( 2 ) Bu suç haber alındıktan sonra, organ veya dokularını satan kişi, gönüllü olarak, suçun meydana çıkmasına ve diğer suçluların yakalanmasına hizmet ve yardım ederse; hakkında verilecek cezanın, yardımın niteliğine göre, dörtte birden yarısına kadarı indirilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ÜÇÜNCÜ BÖLÜM
İşkence ve Eziyet
Madde 0094: İşkence
( 1 ) Bir kişiye karşı insan onuruyla bağdaşmayan ve bedensel veya ruhsal yönden acı çekmesine, algılama veya irade yeteneğinin etkilenmesine, aşağılanmasına yol açacak davranışları gerçekleştiren kamu görevlisi hakkında üç yıldan oniki yıla kadar hapis cezasına hükmolunur. (Cümle 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 4. Maddesi ile Eklenmiştir) Suçun kadına karşı işlenmesi hâlinde cezanın alt sınırı beş yıldan az olamaz.
( 2 ) Suçun;
Çocuğa, beden veya ruh bakımından kendisini savunamayacak durumda bulunan kişiye ya da gebe kadına karşı,
Avukata veya diğer kamu görevlisine karşı görevi dolayısıyla,
İşlenmesi halinde, sekiz yıldan onbeş yıla kadar hapis cezasına hükmolunur.
( 3 ) Fiilin cinsel yönden taciz şeklinde gerçekleşmesi halinde, on yıldan onbeş yıla kadar hapis cezasına hükmolunur.
( 4 ) Bu suçun işlenişine iştirak eden diğer kişiler de kamu görevlisi gibi cezalandırılır.
( 5 ) Bu suçun ihmali davranışla işlenmesi halinde, verilecek cezada bu nedenle indirim yapılmaz.
( 6 ) (Fıkra 30.04.2013 tarih ve 28633 sayılı Resmi Gazetede yayımlanan 6459 Sayılı Kanun ile Eklenmiştir) Bu suçtan dolayı zamanaşımı işlemez.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ÜÇÜNCÜ BÖLÜM
İşkence ve Eziyet
Madde 0095: Neticesi sebebiyle ağırlaşmış işkence
( 1 ) İşkence fiilleri, mağdurun;
Duyularından veya organlarından birinin işlevinin sürekli zayıflamasına,
Konuşmasında sürekli zorluğa,
Yüzünde sabit ize,
Yaşamını tehlikeye sokan bir duruma,
Gebe bir kadına karşı işlenip de çocuğunun vaktinden önce doğmasına,
Neden olmuşsa, yukarıdaki maddeye göre belirlenen ceza, yarı oranında artırılır.
( 2 ) İşkence fiilleri, mağdurun;
İyileşmesi olanağı bulunmayan bir hastalığa veya bitkisel hayata girmesine,
Duyularından veya organlarından birinin işlevinin yitirilmesine,
Konuşma ya da çocuk yapma yeteneklerinin kaybolmasına,
Yüzünün sürekli değişikliğine,
Gebe bir kadına karşı işlenip de çocuğunun düşmesine,
Neden olmuşsa, yukarıdaki maddeye göre belirlenen ceza, bir kat artırılır.
( 3 ) İşkence fiillerinin vücutta kemik kırılmasına neden olması halinde, kırığın hayat fonksiyonlarındaki etkisine göre sekiz yıldan onbeş yıla kadar hapis cezasına hükmolunur.
( 4 ) İşkence sonucunda ölüm meydana gelmişse, ağırlaştırılmış müebbet hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ÜÇÜNCÜ BÖLÜM
İşkence ve Eziyet
Madde 0096: Eziyet
(1) Bir kimsenin eziyet çekmesine yol açacak davranışları gerçekleştiren kişi hakkında iki yıldan beş yıla kadar hapis cezasına hükmolunur. (Cümle 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 5. Maddesi ile Eklenmiştir) Suçun kadına karşı işlenmesi hâlinde cezanın alt sınırı iki yıl altı aydan az olamaz.
(2) Yukarıdaki fıkra kapsamına giren fiillerin;
Çocuğa, beden veya ruh bakımından kendisini savunamayacak durumda bulunan kişiye ya da gebe kadına karşı,
Üstsoy veya altsoya, babalık veya analığa ya da eşe veya boşandığı eşe (1) karşı,
İşlenmesi halinde, kişi hakkında üç yıldan sekiz yıla kadar hapis cezasına hükmolunur.
(1) Altı Çizili İbare 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 8. Maddesi ile eklenmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DÖRDÜNCÜ BÖLÜM
Koruma, Gözetim, Yardım veya Bildirim Yükümlülüğünün İhlali
Madde 0097: Terk
( 1 ) Yaşı veya hastalığı dolayısıyla kendini idare edemeyecek durumda olan ve bu nedenle koruma ve gözetim yükümlülüğü altında bulunan bir kimseyi kendi haline terk eden kişi, üç aydan iki yıla kadar hapis cezası ile cezalandırılır.
( 2 ) Terk dolayısıyla mağdur bir hastalığa yakalanmış, yaralanmış veya ölmüşse, neticesi sebebiyle ağırlaşmış suç hükümlerine göre cezaya hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DÖRDÜNCÜ BÖLÜM
Koruma, Gözetim, Yardım veya Bildirim Yükümlülüğünün İhlali
Madde 0098: Yardım veya bildirim yükümlülüğünün yerine getirilmemesi
( 1 ) Yaşı, hastalığı veya yaralanması dolayısıyla ya da başka herhangi bir nedenle kendini idare edemeyecek durumda olan kimseye hal ve koşulların elverdiği ölçüde yardım etmeyen ya da durumu derhal ilgili makamlara bildirmeyen kişi, bir yıla kadar hapis veya adli para cezası ile cezalandırılır.
( 2 ) Yardım veya bildirim yükümlülüğünün yerine getirilmemesi dolayısıyla kişinin ölmesi durumunda, bir yıldan üç yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BEŞİNCİ BÖLÜM
Çocuk Düşürtme, Düşürme veya Kısırlaştırma
Madde 0099: Çocuk düşürtme
( 1 ) Rızası olmaksızın bir kadının çocuğunu düşürten kişi, beş yıldan on yıla kadar hapis cezası ile cezalandırılır.
( 2 ) Tıbbi zorunluluk bulunmadığı halde, rızaya dayalı olsa bile, gebelik süresi on haftadan fazla olan bir kadının çocuğunu düşürten kişi, iki yıldan dört yıla kadar hapis cezası ile cezalandırılır. Bu durumda, çocuğunun düşürtülmesine rıza gösteren kadın hakkında bir yıla kadar hapis veya adli para cezasına hükmolunur.
( 3 ) Birinci fıkrada yazılı fiil kadının beden veya ruh sağlığı bakımından bir zarara uğramasına neden olmuşsa, kişi altı yıldan oniki yıla kadar hapis cezası ile cezalandırılır; fiilin kadının ölümüne neden olması halinde, onbeş yıldan yirmi yıla kadar hapis cezasına hükmolunur.
( 4 ) İkinci fıkrada yazılı fiil kadının beden veya ruh sağlığı bakımından bir zarara uğramasına neden olmuşsa, kişi üç yıldan altı yıla kadar hapis cezası ile cezalandırılır; fiilin kadının ölümüne neden olması halinde, dört yıldan sekiz yıla kadar hapis cezasına hükmolunur.
( 5 ) Rızaya dayalı olsa bile, gebelik süresi on haftayı doldurmamış olan bir kadının çocuğunun yetkili olmayan bir kişi tarafından düşürtülmesi halinde; iki yıldan dört yıla kadar hapis cezasına hükmolunur. Yukarıdaki fıkralarda tanımlanan diğer fiiller yetkili olmayan bir kişi tarafından işlendiği takdirde, bu fıkralara göre verilecek ceza, yarı oranında artırılarak hükmolunur.
( 6 ) Kadının mağduru olduğu bir suç sonucu gebe kalması halinde, süresi yirmi haftadan fazla olmamak ve kadının rızası olmak koşuluyla, gebeliği sona erdirene ceza verilmez. Ancak, bunun için gebeliğin uzman hekimler tarafından hastane ortamında sona erdirilmesi gerekir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BEŞİNCİ BÖLÜM
Çocuk Düşürtme, Düşürme veya Kısırlaştırma
Madde 0100: Çocuk düşürme
( 1 ) Gebelik süresi on haftadan fazla olan kadının çocuğunu isteyerek düşürmesi halinde, bir yıla kadar hapis veya adli para cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
BEŞİNCİ BÖLÜM
Çocuk Düşürtme, Düşürme veya Kısırlaştırma
Madde 0101: Kısırlaştırma
( 1 ) Bir erkek veya kadını rızası olmaksızın kısırlaştıran kimse, üç yıldan altı yıla kadar hapis cezası ile cezalandırılır. Fiil, kısırlaştırma işlemi yapma yetkisi olmayan bir kimse tarafından yapılırsa, ceza üçte bir oranında artırılır.
( 2 ) Rızaya dayalı olsa bile, kısırlaştırma fiilinin yetkili olmayan bir kişi tarafından işlenmesi halinde, bir yıldan üç yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ALTINCI BÖLÜM
Cinsel Dokunulmazlığa Karşı Suçlar
Madde 0102: Cinsel saldırı
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
(1) Cinsel davranışlarla bir kimsenin vücut dokunulmazlığını ihlâl eden kişi, mağdurun şikâyeti üzerine, beş yıldan on yıla kadar hapis cezası ile cezalandırılır. Cinsel davranışın sarkıntılık düzeyinde kalması hâlinde iki yıldan beş yıla kadar hapis cezası verilir.
(2) Fiilin vücuda organ veya sair bir cisim sokulması suretiyle gerçekleştirilmesi durumunda, on iki yıldan az olmamak üzere hapis cezasına hükmolunur. Bu fiilin eşe karşı işlenmesi hâlinde, soruşturma ve kovuşturmanın yapılması mağdurun şikâyetine bağlıdır.
(3) Suçun;
a) Beden veya ruh bakımından kendisini savunamayacak durumda bulunan kişiye karşı,
b) Kamu görevinin, vesayet veya hizmet ilişkisinin sağladığı nüfuz kötüye kullanılmak suretiyle,
c) Üçüncü derece dâhil kan veya kayın hısımlığı ilişkisi içinde bulunan bir kişiye karşı ya da üvey baba, üvey ana, üvey kardeş, evlat edinen veya evlatlık tarafından,
d) Silahla veya birden fazla kişi tarafından birlikte,
e) İnsanların toplu olarak bir arada yaşama zorunluluğunda bulunduğu ortamların sağladığı kolaylıktan faydalanmak suretiyle,
işlenmesi hâlinde, yukarıdaki fıkralara göre verilen cezalar yarı oranında artırılır.
(4) Cinsel saldırı için başvurulan cebir ve şiddetin kasten yaralama suçunun ağır neticelerine neden olması hâlinde, ayrıca kasten yaralama suçuna ilişkin hükümler uygulanır.
(5) Suç sonucu mağdurun bitkisel hayata girmesi veya ölümü hâlinde, ağırlaştırılmış müebbet hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ALTINCI BÖLÜM
Cinsel Dokunulmazlığa Karşı Suçlar
Madde 0103: Çocukların cinsel istismarı
(Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
(1)  (13.07.2016 tarih ve 29769 sayılı Resmi Gazetede yayımlanan 26/5/2016 Tarihli ve E: 2015/108, K: 2016/46 Sayılı Anayasa Mahkemesi Kararı ile iptal edilen 1. ve 2. Cümle 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile yeniden düzenlenmiştir.) Çocuğu cinsel yönden istismar eden kişi, sekiz yıldan on beş yıla kadar hapis cezası ile cezalandırılır. Cinsel istismarın sarkıntılık düzeyinde kalması hâlinde üç yıldan sekiz yıla kadar hapis cezasına hükmolunur. (3. Cümle 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Mağdurun on iki yaşını tamamlamamış olması hâlinde verilecek ceza, istismar durumunda on yıldan, sarkıntılık durumunda beş yıldan az olamaz. Sarkıntılık düzeyinde kalmış suçun failinin çocuk olması hâlinde soruşturma ve kovuşturma yapılması mağdurun, velisinin veya vasisinin şikâyetine bağlıdır. Cinsel istismar deyiminden;
a) On beş yaşını tamamlamamış veya tamamlamış olmakla birlikte fiilin hukuki anlam ve sonuçlarını algılama yeteneği gelişmemiş olan çocuklara karşı gerçekleştirilen her türlü cinsel davranış,
b) Diğer çocuklara karşı sadece cebir, tehdit, hile veya iradeyi etkileyen başka bir nedene dayalı olarak gerçekleştirilen cinsel davranışlar,
anlaşılır.
(2)  (11.12.2015 Tarih ve 29559 Sayılı Resmi Gazetede Yayımlanan 12/11/2015 Tarihli ve E: 2015/26, K: 2015/100 Sayılı Anayasa Mahkemesi Kararı ile iptal edilen Fıkra 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile yeniden düzenlenmiştir.) Cinsel istismarın vücuda organ veya sair bir cisim sokulması suretiyle gerçekleştirilmesi durumunda, on altı yıldan aşağı olmamak üzere hapis cezasına hükmolunur. Mağdurun on iki yaşını tamamlamamış olması hâlinde verilecek ceza on sekiz yıldan az olamaz.
(3) Suçun;
a) Birden fazla kişi tarafından birlikte,
b) İnsanların toplu olarak bir arada yaşama zorunluluğunda bulunduğu ortamların sağladığı kolaylıktan faydalanmak suretiyle,
c) Üçüncü derece dâhil kan veya kayın hısımlığı ilişkisi içinde bulunan bir kişiye karşı ya da üvey baba, üvey ana, üvey kardeş veya evlat edinen tarafından,
d) Vasi, eğitici, öğretici, bakıcı, koruyucu aile veya sağlık hizmeti veren ya da koruma, bakım veya gözetim yükümlülüğü bulunan kişiler tarafından,
e) Kamu görevinin veya hizmet ilişkisinin sağladığı nüfuz kötüye kullanılmak suretiyle,
işlenmesi hâlinde, yukarıdaki fıkralara göre verilecek ceza yarı oranında artırılır.
(4) Cinsel istismarın, birinci fıkranın (a) bendindeki çocuklara karşı cebir veya tehditle ya da (b) bendindeki çocuklara karşı silah kullanmak suretiyle gerçekleştirilmesi hâlinde, yukarıdaki fıkralara göre verilecek ceza yarı oranında artırılır.
(5) Cinsel istismar için başvurulan cebir ve şiddetin kasten yaralama suçunun ağır neticelerine neden olması hâlinde, ayrıca kasten yaralama suçuna ilişkin hükümler uygulanır.
(6) Suç sonucu mağdurun bitkisel hayata girmesi veya ölümü hâlinde, ağırlaştırılmış müebbet hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ALTINCI BÖLÜM
Cinsel Dokunulmazlığa Karşı Suçlar
Madde 0104: Reşit olmayanla cinsel ilişki
( 1 ) Cebir, tehdit ve hile olmaksızın, onbeş yaşını bitirmiş olan çocukla cinsel ilişkide bulunan kişi, şikayet üzerine, iki yıldan beş (1) yıla kadar hapis cezası ile cezalandırılır.
( 2 ) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Yeniden Düzenlenmiştir)Suçun mağdur ile arasında evlenme yasağı bulunan kişi tarafından işlenmesi hâlinde, şikâyet aranmaksızın, on yıldan on beş yıla kadar hapis cezasına hükmolunur.
( 3 ) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir)Suçun, evlat edineceği çocuğun evlat edinme öncesi bakımını üstlenen veya koruyucu aile ilişkisi çerçevesinde koruma, bakım ve gözetim yükümlülüğü bulunan kişi tarafından işlenmesi hâlinde, şikâyet aranmaksızın ikinci fıkraya göre cezaya hükmolunur. (1) altı aydan iki İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle iki yıldan beş olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ALTINCI BÖLÜM
Cinsel Dokunulmazlığa Karşı Suçlar
Madde 0105: Cinsel taciz
( 1 ) Bir kimseyi cinsel amaçlı olarak taciz eden kişi hakkında, mağdurun şikayeti üzerine, üç aydan iki yıla kadar hapis cezasına veya adli para cezasına , fiilin çocuğa karşı işlenmesi hâlinde altı aydan üç yıla kadar hapis cezasına hükmolunur (1).
( 2 )  (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)Suçun;
a) Kamu görevinin veya hizmet ilişkisinin ya da aile içi ilişkinin sağladığı kolaylıktan faydalanmak suretiyle,
b) Vasi, eğitici, öğretici, bakıcı, koruyucu aile veya sağlık hizmeti veren ya da koruma, bakım veya gözetim yükümlülüğü bulunan kişiler tarafından,
c) Aynı işyerinde çalışmanın sağladığı kolaylıktan faydalanmak suretiyle,
d) Posta veya elektronik haberleşme araçlarının sağladığı kolaylıktan faydalanmak suretiyle,
e) Teşhir suretiyle,
işlenmesi hâlinde yukarıdaki fıkraya göre verilecek ceza yarı oranında artırılır. Bu fiil nedeniyle mağdur; işi bırakmak, okuldan veya ailesinden ayrılmak zorunda kalmış ise verilecek ceza bir yıldan az olamaz.
(1) hükmolunur İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle , fiilin çocuğa karşı işlenmesi hâlinde altı aydan üç yıla kadar hapis cezasına hükmolunur olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0106: Tehdit
(1) Bir başkasını, kendisinin veya yakınının hayatına, vücut veya cinsel dokunulmazlığına yönelik bir saldırı gerçekleştireceğinden bahisle tehdit eden kişi, altı aydan iki yıla kadar hapis cezası ile cezalandırılır. (Cümle 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 6. Maddesi ile Eklenmiştir) Bu suçun kadına karşı işlenmesi hâlinde cezanın alt sınırı dokuz aydan az olamaz. Malvarlığı itibarıyla büyük bir zarara uğratacağından veya sair bir kötülük edeceğinden bahisle tehditte ise, mağdurun şikayeti üzerine, iki aydan (1) altı aya kadar hapis veya adli para cezasına hükmolunur.
(2) Tehdidin;
Silahla,
Kişinin kendisini tanınmayacak bir hale koyması suretiyle, imzasız mektupla veya özel işaretlerle,
Birden fazla kişi tarafından birlikte,
Var olan veya var sayılan suç örgütlerinin oluşturdukları korkutucu güçten yararlanılarak,
İşlenmesi halinde, fail hakkında iki yıldan yedi yıla (1) kadar hapis cezasına hükmolunur.
(3) Tehdit amacıyla kasten öldürme, kasten yaralama veya malvarlığına zarar verme suçunun işlenmesi halinde, ayrıca bu suçlardan dolayı ceza verilir.
(1) Altı Çizili İbareler 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 11. Maddesi ile eklenmiş ve beş yıla İbaresi yedi yıla şeklinde değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0107: Şantaj
( 1 ) Hakkı olan veya yükümlü olduğu bir şeyi yapacağından veya yapmayacağından bahisle, bir kimseyi kanuna aykırı veya yükümlü olmadığı bir şeyi yapmaya veya yapmamaya ya da haksız çıkar sağlamaya zorlayan kişi, bir yıldan üç yıla kadar hapis ve beşbin güne kadar adli para cezası ile cezalandırılır.
( 2 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 14 üncü maddesiyle eklenmiştir.) Kendisine veya başkasına yarar sağlamak maksadıyla bir kişinin şeref veya saygınlığına zarar verecek nitelikteki hususların açıklanacağı veya isnat edileceği tehdidinde bulunulması halinde de birinci fıkraya göre cezaya hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0108: Cebir
( 1 ) Bir şeyi yapması veya yapmaması ya da kendisinin yapmasına müsaade etmesi için bir kişiye karşı cebir kullanılması halinde, kasten yaralama suçundan verilecek ceza üçte birinden yarısına kadar artırılarak hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0109: Kişiyi hürriyetinden yoksun kılma
( 1 ) Bir kimseyi hukuka aykırı olarak bir yere gitmek veya bir yerde kalmak hürriyetinden yoksun bırakan kişiye, bir yıldan beş yıla kadar hapis cezası verilir.
( 2 ) Kişi, fiili işlemek için veya işlediği sırada cebir, tehdit veya hile kullanırsa, iki yıldan yedi yıla kadar hapis cezasına hükmolunur.
( 3 ) Bu suçun;
Silahla,
Birden fazla kişi tarafından birlikte,
Kişinin yerine getirdiği kamu görevi nedeniyle,
Kamu görevinin sağladığı nüfuz kötüye kullanılmak suretiyle,
Üstsoy, altsoy veya eşe ya da boşandığı eşe (1) karşı,
Çocuğa ya da beden veya ruh bakımından kendini savunamayacak durumda bulunan kişiye karşı,
İşlenmesi halinde, yukarıdaki fıkralara göre verilecek ceza bir kat artırılır.
( 4 ) Bu suçun mağdurun ekonomik bakımdan önemli bir kaybına neden olması halinde, ayrıca bin güne kadar adli para cezasına hükmolunur.
( 5 ) Suçun cinsel amaçla işlenmesi halinde, yukarıdaki fıkralara göre verilecek cezalar yarı oranında artırılır.
( 6 ) Bu suçun işlenmesi amacıyla veya sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
(1) Altı Çizili İbare 14.07.2021 tarih ve 31541 sayılı Resmi Gazetede yayımlanan 7331 Sayılı Kanunun 9. Maddesi ile eklenmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0110: Etkin pişmanlık
( 1 ) Yukarıdaki maddede tanımlanan suçu işleyen kişi, bu suç nedeniyle soruşturmaya başlanmadan önce mağdurun şahsına zararı dokunmaksızın, onu kendiliğinden güvenli bir yerde serbest bırakacak olursa cezanın üçte ikisine kadarı indirilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0111: Tüzel kişiler hakkında güvenlik tedbiri uygulanması
( 1 ) Tehdit, şantaj, cebir veya kişiyi hürriyetinden yoksun kılma suçlarının işlenmesi sonucunda yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0112: Eğitim ve öğretim hakkının engellenmesi
(Madde Başlığı ve Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)
(1) Cebir veya tehdit kullanılarak ya da hukuka aykırı başka bir davranışla;
a) Devletçe kurulan veya kamu makamlarının verdiği izne dayalı olarak yürütülen her türlü eğitim ve öğretim faaliyetlerine,
b) Kişinin eğitim ve öğretim hakkını kullanmasına,
c) Öğrencilerin toplu olarak oturdukları binalara veya bunların eklentilerine girilmesine veya orada kalınmasına,
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0113: Kamu hizmetlerinden yararlanma hakkının engellenmesi
(Madde Başlığı ve Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)
(1) Cebir veya tehdit kullanılarak ya da hukuka aykırı başka bir davranışla;
a) Bir kamu faaliyetinin yürütülmesine,
b) Kamu kurumlarında veya kamu kurumu niteliğindeki meslek kuruluşlarında verilen ya da kamu makamlarının verdiği izne dayalı olarak sunulan hizmetlerden yararlanılmasına,
engel olunması hâlinde, fail hakkında iki yıldan beş yıla kadar hapis cezasına hükmolunur.
(2) (Fıkra 27.05.2022 tarih ve 31848 sayılı Resmi Gazetede yayımlanan 7406 Sayılı Kanunun 7. Maddesi ile Eklenmiştir) Suçun konusunun sağlık hizmeti olması hâlinde, verilecek ceza altıda biri oranına kadar artırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0114: Siyasi hakların kullanılmasının engellenmesi
( 1 ) Bir kimseye karşı;
Bir siyasi partiye üye olmaya veya olmamaya, siyasi partinin faaliyetlerine katılmaya veya katılmamaya, siyasi partiden veya siyasi parti yönetimindeki görevinden ayrılmaya,
Seçim yoluyla gelinen bir kamu görevine aday olmamaya veya seçildiği görevden ayrılmaya,
Zorlamak amacıyla, cebir veya tehdit kullanan kişi, bir yıldan üç yıla kadar hapis cezası ile cezalandırılır.
( 2 ) Cebir veya tehdit kullanılarak ya da hukuka aykırı başka bir davranışla bir siyasi partinin faaliyetlerinin engellenmesi halinde, iki yıldan beş yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0115: İnanç, düşünce ve kanaat hürriyetinin kullanılmasını engelleme
( 1 ) Cebir veya tehdit kullanarak, bir kimseyi dini, siyasi, sosyal, felsefi inanç, düşünce ve kanaatlerini açıklamaya veya değiştirmeye zorlayan ya da bunları açıklamaktan, yaymaktan meneden kişi, bir yıldan üç yıla kadar hapis cezası ile cezalandırılır.
( 2 )  (Fıkra 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.) Dini inancın gereğinin yerine getirilmesinin veya dini ibadet veya ayinlerin bireysel ya da toplu olarak yapılmasının, cebir veya tehdit kullanılarak ya da hukuka aykırı başka bir davranışla engellenmesi hâlinde, fail hakkında birinci fıkraya göre cezaya hükmolunur.
( 3 )(Fıkra 13.03.2014 tarih ve 28940 sayılı Resmi Gazetede yayımlanan 6529 Sayılı Kanun ile Eklenmiştir) Cebir veya tehdit kullanarak ya da hukuka aykırı başka bir davranışla bir kimsenin inanç, düşünce veya kanaatlerinden kaynaklanan yaşam tarzına ilişkin tercihlerine müdahale eden veya bunları değiştirmeye zorlayan kişiye birinci fıkra hükmüne göre ceza verilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0116: Konut dokunulmazlığının ihlali
(1) Bir kimsenin konutuna, konutunun eklentilerine rızasına aykırı olarak giren veya rıza ile girdikten sonra buradan çıkmayan kişi, mağdurun şikayeti üzerine, altı aydan iki yıla kadar hapis cezası ile cezalandırılır.
(2)  (31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 8 inci maddesiyle değişen şekli.) Birinci fıkra kapsamına giren fiillerin, açık bir rızaya gerek duyulmaksızın girilmesi mutat olan yerler dışında kalan işyerleri ve eklentileri hakkında işlenmesi halinde, mağdurun şikayeti üzerine altı aydan bir yıla kadar hapis veya adli para cezasına hükmolunur.
(3)  (31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 8 inci maddesiyle değişen şekli.) Evlilik birliğinde aile bireylerinden ya da konutun veya işyerinin birden fazla kişi tarafından ortak kullanılması durumunda, bu kişilerden birinin rızası varsa, yukarıdaki fıkralar hükümleri uygulanmaz. Ancak bunun için rıza açıklamasının meşru bir amaca yönelik olması gerekir.
(4) Fiilin, cebir veya tehdit kullanılmak suretiyle ya da gece vakti işlenmesi halinde, bir yıldan üç yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0117: İş ve çalışma hürriyetinin ihlali
( 1 ) Cebir veya tehdit kullanarak ya da hukuka aykırı başka bir davranışla, iş ve çalışma hürriyetini ihlal eden kişiye, mağdurun şikayeti halinde, altı aydan iki yıla kadar hapis veya adli para cezası verilir.
( 2 ) Çaresizliğini, kimsesizliğini ve bağlılığını sömürmek suretiyle kişi veya kişileri ücretsiz olarak veya sağladığı hizmet ile açık bir şekilde orantısız düşük bir ücretle çalıştıran veya bu durumda bulunan kişiyi, insan onuru ile bağdaşmayacak çalışma ve konaklama koşullarına tabi kılan kimseye altı aydan üç yıla kadar hapis veya yüz günden az olmamak üzere adli para cezası verilir.
( 3 ) Yukarıdaki fıkrada belirtilen durumlara düşürmek üzere bir kimseyi tedarik veya sevk veya bir yerden diğer bir yere nakleden kişiye de aynı ceza verilir.
( 4 ) Cebir veya tehdit kullanarak, işçiyi veya işverenlerini ücretleri azaltıp çoğaltmaya veya evvelce kabul edilenlerden başka koşullar altında anlaşmalar kabulüne zorlayan ya da bir işin durmasına, sona ermesine veya durmanın devamına neden olan kişiye altı aydan üç yıla kadar hapis cezası verilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0118: Sendikal hakların kullanılmasının engellenmesi
( 1 ) Bir kimseye karşı bir sendikaya üye olmaya veya olmamaya, sendikanın faaliyetlerine katılmaya veya katılmamaya, sendikadan veya sendika yönetimindeki görevinden ayrılmaya zorlamak amacıyla, cebir veya tehdit kullanan kişi, altı aydan iki yıla kadar hapis cezası ile cezalandırılır.
( 2 ) Cebir veya tehdit kullanılarak ya da hukuka aykırı başka bir davranışla bir sendikanın faaliyetlerinin engellenmesi halinde, bir yıldan üç yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0119: Ortak hüküm
( 1 ) Eğitim ve öğretimin engellenmesi, kamu kurumu veya kamu kurumu niteliğindeki meslek kuruluşlarının faaliyetlerinin engellenmesi, siyasi hakların kullanılmasının engellenmesi, inanç, düşünce ve kanaat hürriyetinin kullanılmasını engelleme, konut dokunulmazlığının ihlali ile iş ve çalışma hürriyetinin ihlali suçlarının;
Silahla,
Kişinin kendisini tanınmayacak bir hale koyması suretiyle, imzasız mektupla veya özel işaretlerle,
Birden fazla kişi tarafından birlikte,
Var olan veya var sayılan suç örgütlerinin oluşturdukları korkutucu güçten yararlanılarak,
Kamu görevinin sağladığı nüfuz kötüye kullanılmak suretiyle,
İşlenmesi halinde, verilecek ceza bir kat artırılır.
( 2 ) Bu suçların işlenmesi sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0120: Haksız arama
( 1 ) Hukuka aykırı olarak bir kimsenin üstünü veya eşyasını arayan kamu görevlisine üç aydan bir yıla kadar hapis cezası verilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0121: Dilekçe hakkının kullanılmasının engellenmesi
( 1 ) Kişinin belli bir hakkı kullanmak için yetkili kamu makamlarına verdiği dilekçenin hukuki bir neden olmaksızın kabul edilmemesi halinde, fail hakkında altı aya kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0122: Nefret ve ayırımcılık
(Madde Başlığı ve Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)
(1) Dil, ırk, milliyet, renk, cinsiyet, engellilik, siyasi düşünce, felsefi inanç, din veya mezhep farklılığından kaynaklanan nefret nedeniyle;
a) Bir kişiye kamuya arz edilmiş olan bir taşınır veya taşınmaz malın satılmasını, devrini veya kiraya verilmesini,
b) Bir kişinin kamuya arz edilmiş belli bir hizmetten yararlanmasını,
c) Bir kişinin işe alınmasını,
d) Bir kişinin olağan bir ekonomik etkinlikte bulunmasını,
engelleyen kimse, bir yıldan üç yıla kadar hapis cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0123: Kişilerin huzur ve sükununu bozma
( 1 ) Sırf huzur ve sükununu bozmak maksadıyla bir kimseye ısrarla; telefon edilmesi, gürültü yapılması ya da aynı maksatla hukuka aykırı başka bir davranışta bulunulması halinde, mağdurun şikayeti üzerine faile üç aydan bir yıla kadar hapis cezası verilir.
Madde 0123/A: Israrlı takip
(Madde 27.05.2022 Tarih ve 31848 Sayılı Resmi Gazetede Yayımlanan 7406 Sayılı Kanunun 8. Madde ile Eklenmiştir)
(1) Israrlı bir şekilde; fıziken takip etmek ya da haberleşme ve iletişim araçlarını, bilişim sistemlerini veya üçüncü kişileri kullanarak temas kurmaya çalışmak suretiyle bir kimse üzerinde ciddi bir huzursuzluk oluşmasına ya da kendisinin veya yakınlarından birinin güvenliğinden endişe duymasına neden olan faile altı aydan iki yıla kadar hapis cezası verilir.
(2) Suçun;
a) Çocuğa ya da ayrılık kararı verilen veya boşandığı eşe karşı işlenmesi,
b) Mağdurun okulunu, iş yerini, konutunu değiştirmesine ya da okulunu veya işini bırakmasına neden olması,
c) Hakkında uzaklaştırma ya da konuta, okula veya iş yerine yaklaşmama tedbirine karar verilen fail tarafından işlenmesi,
hâlinde faile bir yıldan üç yıla kadar hapis cezası verilir.
(3) Bu maddede düzenlenen suçun soruşturulması ve kovuşturulması şikâyete bağlıdır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
YEDİNCİ BÖLÜM
Hürriyete Karşı Suçlar
Madde 0124: Haberleşmenin engellenmesi
( 1 ) Kişiler arasındaki haberleşmenin hukuka aykırı olarak engellenmesi halinde, altı aydan iki yıla kadar hapis veya adli para cezasına hükmolunur.
( 2 ) Kamu kurumları arasındaki haberleşmeyi hukuka aykırı olarak engelleyen kişi, bir yıldan beş yıla kadar hapis cezası ile cezalandırılır.
( 3 ) Her türlü basın ve yayın organının yayınının hukuka aykırı bir şekilde engellenmesi halinde, ikinci fıkra hükmüne göre cezaya hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0125: Hakaret
( 1 ) Bir kimseye onur, şeref ve saygınlığını rencide edebilecek nitelikte somut bir fiil veya olgu isnat eden (...) (1) veya sövmek suretiyle bir kimsenin onur, şeref ve saygınlığına saldıran kişi, üç aydan iki yıla kadar hapis veya adli para cezası ile cezalandırılır. Mağdurun gıyabında hakaretin cezalandırılabilmesi için fiilin en az üç kişiyle ihtilat ederek işlenmesi gerekir.
( 2 ) Fiilin, mağduru muhatap alan sesli, yazılı veya görüntülü bir iletiyle işlenmesi halinde, yukarıdaki fıkrada belirtilen cezaya hükmolunur.
( 3 ) Hakaret suçunun;
Kamu görevlisine karşı görevinden dolayı,
Dini, siyasi, sosyal, felsefi inanç, düşünce ve kanaatlerini açıklamasından, değiştirmesinden, yaymaya çalışmasından, mensup olduğu dinin emir ve yasaklarına uygun davranmasından dolayı,
Kişinin mensup bulunduğu dine göre kutsal sayılan değerlerden bahisle,
İşlenmesi halinde, cezanın alt sınırı bir yıldan az olamaz.
( 4 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 15 inci maddesiyle değişen şekli.) Hakaretin alenen işlenmesi halinde ceza altıda biri oranında artırılır.
( 5 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 15 inci maddesiyle değişen şekli.) Kurul halinde çalışan kamu görevlilerine görevlerinden dolayı hakaret edilmesi halinde suç, kurulu oluşturan üyelere karşı işlenmiş sayılır. Ancak, bu durumda zincirleme suça ilişkin madde hükümleri uygulanır.
(1) (Bu kısımda yer alan ya da yakıştırmalarda bulunmak ibaresi; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 15 inci maddesiyle madde metninden çıkarılmıştır.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0126: Mağdurun belirlenmesi
( 1 ) Hakaret suçunun işlenmesinde mağdurun ismi açıkça belirtilmemiş veya isnat üstü kapalı geçiştirilmiş olsa bile, eğer niteliğinde ve mağdurun şahsına yönelik bulunduğunda duraksanmayacak bir durum varsa, hem ismi belirtilmiş ve hem de hakaret açıklanmış sayılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0127: İsnadın ispatı
( 1 ) İsnat edilen ve suç oluşturan fiilin ispat edilmiş olması halinde kişiye ceza verilmez. Bu suç nedeniyle hakaret edilen hakkında kesinleşmiş bir mahkumiyet kararı verilmesi halinde, isnat ispatlanmış sayılır. Bunun dışındaki hallerde isnadın ispat isteminin kabulü, ancak isnat olunan fiilin doğru olup olmadığının anlaşılmasında kamu yararı bulunmasına veya şikayetçinin ispata razı olmasına bağlıdır.
( 2 ) İspat edilmiş fiilinden söz edilerek kişiye hakaret edilmesi halinde, cezaya hükmedilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0128: İddia ve savunma dokunulmazlığı
( 1 ) Yargı mercileri veya idari makamlar nezdinde yapılan yazılı veya sözlü başvuru, iddia ve savunmalar kapsamında, kişilerle ilgili olarak somut isnadlarda ya da olumsuz değerlendirmelerde bulunulması halinde, ceza verilmez. Ancak, bunun için isnat ve değerlendirmelerin, gerçek ve somut vakıalara dayanması ve uyuşmazlıkla bağlantılı olması gerekir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0129: Haksız fiil nedeniyle veya karşılıklı hakaret
( 1 ) Hakaret suçunun haksız bir fiile tepki olarak işlenmesi halinde, verilecek ceza üçte birine kadar indirilebileceği gibi, ceza vermekten de vazgeçilebilir.
( 2 ) Bu suçun, kasten yaralama suçuna tepki olarak işlenmesi halinde, kişiye ceza verilmez.
( 3 ) Hakaret suçunun karşılıklı olarak işlenmesi halinde, olayın mahiyetine göre, taraflardan her ikisi veya biri hakkında verilecek ceza üçte birine kadar indirilebileceği gibi, ceza vermekten de vazgeçilebilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0130: Kişinin hatırasına hakaret
( 1 ) Bir kimsenin öldükten sonra hatırasına en az üç kişiyle ihtilat ederek hakaret eden kişi, üç aydan iki yıla kadar hapis veya adli para cezası ile cezalandırılır. Ceza, hakaretin alenen işlenmesi halinde, altıda biri oranında artırılır.
( 2 ) Bir ölünün kısmen veya tamamen ceset veya kemiklerini alan veya ceset veya kemikler hakkında tahkir edici fiillerde bulunan kişi, üç aydan iki yıla kadar hapis cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
SEKİZİNCİ BÖLÜM
Şerefe Karşı Suçlar
Madde 0131: Soruşturma ve kovuşturma koşulu
( 1 ) Kamu görevlisine karşı görevinden dolayı işlenen hariç; hakaret suçunun soruşturulması ve kovuşturulması, mağdurun şikayetine bağlıdır.
( 2 ) Mağdur, şikayet etmeden önce ölürse, veya suç ölmüş olan kişinin hatırasına karşı işlenmiş ise; ölenin ikinci dereceye kadar üstsoy ve altsoyu, eş veya kardeşleri tarafından şikayette bulunulabilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0132: Haberleşmenin gizliliğini ihlal
(1) Kişiler arasındaki haberleşmenin gizliliğini ihlal eden kimse, altı aydan bir yıldan üç yıla kadar hapis(1) cezası ile cezalandırılır. Bu gizlilik ihlali haberleşme içeriklerinin kaydı suretiyle gerçekleşirse, verilecek ceza bir kat artırılır(1).
(2) Kişiler arasındaki haberleşme içeriklerini hukuka aykırı olarak ifşa eden kimse, iki yıldan beş yıla kadar hapis(1) cezası ile cezalandırılır.
(3) Kendisiyle yapılan haberleşmelerin içeriğini diğer tarafın rızası olmaksızın hukuka aykırı olarak(1) alenen ifşa eden kişi, bir yıldan üç yıla kadar hapis(1) cezası ile cezalandırılır. (Cümle 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) İfşa edilen bu verilerin basın ve yayın yoluyla yayımlanması halinde de aynı cezaya hükmolunur.
(4)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Yürürlükten Kaldırılmıştır.)
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Birinci fıkrasında yer alan altı aydan iki yıla kadar hapis veya adlî para ibaresi bir yıldan üç yıla kadar hapis ve bir yıldan üç yıla kadar hapis cezasına hükmolunur ibaresi ise verilecek ceza bir kat artırılır şeklinde, İkinci fıkrasında yer alan bir yıldan üç yıla kadar hapis ibaresi iki yıldan beş yıla kadar hapis şeklinde , Üçüncü fıkrasında yer alan altı aydan iki yıla kadar hapis veya adlî para ibaresi bir yıldan üç yıla kadar hapis şeklinde değiştirilmiş, fıkraya rızası olmaksızın ibaresinden sonra gelmek üzere hukuka aykırı olarak ibaresi eklenmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0133: Kişiler arasındaki konuşmaların dinlenmesi ve kayda alınması
(1) Kişiler arasındaki aleni olmayan konuşmaları, taraflardan herhangi birinin rızası olmaksızın bir aletle dinleyen veya bunları bir ses alma cihazı ile kaydeden kişi, iki yıldan beş yıla kadar hapis(1) cezası ile cezalandırılır.
(2) Katıldığı aleni olmayan bir söyleşiyi, diğer konuşanların rızası olmadan ses alma cihazı ile kayda alan kişi, altı aydan iki yıla kadar hapis(1) veya adli para cezası ile cezalandırılır.
(3)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Kişiler arasındaki aleni olmayan konuşmaların kaydedilmesi suretiyle elde edilen verileri hukuka aykırı olarak ifşa eden kişi, iki yıldan beş yıla kadar hapis ve dörtbin güne kadar adlî para cezası ile cezalandırılır. İfşa edilen bu verilerin basın ve yayın yoluyla yayımlanması halinde de aynı cezaya hükmolunur.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Birinci fıkrasında yer alan iki aydan altı aya kadar hapis ibaresi iki yıldan beş yıla kadar hapis şeklinde , İkinci fıkrasında yer alan altı aya kadar hapis ibaresi altı aydan iki yıla kadar hapis şeklinde değiştirilmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0134: Özel hayatın gizliliğini ihlal
(1) Kişilerin özel hayatının gizliliğini ihlal eden kimse, bir yıldan üç yıla kadar hapis(1) cezası ile cezalandırılır. Gizliliğin görüntü veya seslerin kayda alınması suretiyle ihlal edilmesi halinde, verilecek ceza bir kat artırılır(1).
(2)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Kişilerin özel hayatına ilişkin görüntü veya sesleri hukuka aykırı olarak ifşa eden kimse iki yıldan beş yıla kadar hapis cezası ile cezalandırılır. İfşa edilen bu verilerin basın ve yayın yoluyla yayımlanması halinde de aynı cezaya hükmolunur.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Birinci fıkrasında yer alan altı aydan iki yıla kadar hapis veya adlî para ibaresi bir yıldan üç yıla kadar hapis ve cezanın alt sınırı bir yıldan az olamaz ibaresi ise verilecek ceza bir kat artırılır şeklinde değiştirilmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0135: Kişisel verilerin kaydedilmesi
( 1 ) Hukuka aykırı olarak kişisel verileri kaydeden kimseye bir yıldan (1) üç yıla kadar hapis cezası verilir.
( 2 ) Kişisel verinin, kişilerin (2) siyasi, felsefi veya dini görüşlerine, ırki kökenlerine; hukuka aykırı olarak ahlaki eğilimlerine, cinsel yaşamlarına, sağlık durumlarına veya sendikal bağlantılarına ilişkin olması durumunda birinci fıkra uyarınca verilecek ceza yarı oranında artırılır (2).
(1) altı aydan İbaresi 06.03.2014 Tarih ve 28933 Sayılı Resmi Gazetede Yayımlanan 6526 Sayılı Kanun İle bir yıldan olarak değişmiştir.
(2) (07.04.2016 Tarih ve 29677 Sayılı Resmi Gazetede Yayımlanan 6698 sayılı Kanun İle Kişilerin ibaresi Kişisel verinin, kişilerin şeklinde; bilgileri kişisel veri olarak kaydeden kimse, yukarıdaki fıkra hükmüne göre cezalandırılır ibaresi olması durumunda birinci fıkra uyarınca verilecek ceza yarı oranında artırılır şeklinde değiştirilmiştir.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0136: Verileri hukuka aykırı olarak verme veya ele geçirme
(1) Kişisel verileri, hukuka aykırı olarak bir başkasına veren, yayan veya ele geçiren kişi, iki yıldan (1) dört yıla kadar hapis cezası ile cezalandırılır.
(2) (Fıkra 24.10.2019 Tarih ve 30928 sayılı Resmi Gazetede yayımlanan 7188 Sayılı Kanunun 17. Maddesi ile Eklenmiştir) Suçun konusunun, Ceza Muhakemesi Kanununun 236 ncı maddesinin beşinci ve altıncı fıkraları uyarınca kayda alınan beyan ve görüntüler olması durumunda verilecek ceza bir kat artırılır.
(1) bir yıldan İbaresi 06.03.2014 Tarih ve 28933 Sayılı Resmi Gazetede Yayımlanan 6526 Sayılı Kanun İle iki yıldan olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0137: Nitelikli haller
( 1 ) Yukarıdaki maddelerde tanımlanan suçların;
Kamu görevlisi tarafından ve görevinin verdiği yetki kötüye kullanılmak suretiyle,
Belli bir meslek ve sanatın sağladığı kolaylıktan yararlanmak suretiyle,
İşlenmesi halinde, verilecek ceza yarı oranında artırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0138: Verileri yok etmeme
( 1 ) Kanunların belirlediği sürelerin geçmiş olmasına karşın verileri sistem içinde yok etmekle yükümlü olanlara görevlerini yerine getirmediklerinde bir yıldan iki yıla kadar hapis (1) cezası verilir.
(2) (Fıkra 06.03.2014 tarih ve 28933 sayılı Resmi Gazetede yayımlanan 6526 Sayılı Kanun ile Eklenmiştir) Suçun konusunun Ceza Muhakemesi Kanunu hükümlerine göre ortadan kaldırılması veya yok edilmesi gereken veri olması hâlinde verilecek ceza bir kat artırılır. (1) altı aydan bir yıla kadar hapis İbaresi 06.03.2014 Tarih ve 28933 Sayılı Resmi Gazetede Yayımlanan 6526 Sayılı Kanun İle bir yıldan iki yıla kadar hapis olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0139: Şikayet
( 1 ) Kişisel verilerin kaydedilmesi, verileri hukuka aykırı olarak verme veya ele geçirme ve verileri yok etmeme hariç, bu bölümde yer alan suçların soruşturulması ve kovuşturulması şikayete bağlıdır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
DOKUZUNCU BÖLÜM
Özel Hayata ve Hayatın Gizli Alanına Karşı Suçlar
Madde 0140: Tüzel kişiler hakkında güvenlik tedbiri uygulanması
( 1 ) Yukarıdaki maddelerde tanımlanan suçların işlenmesi dolayısıyla tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0141: Hırsızlık
(1) Zilyedinin rızası olmadan başkasına ait taşınır bir malı, kendisine veya başkasına bir yarar sağlamak maksadıyla bulunduğu yerden alan kimseye bir yıldan üç yıla kadar hapis cezası verilir.
(2)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Yürürlükten Kaldırılmıştır.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0142: Nitelikli hırsızlık
( 1 ) Hırsızlık suçunun;
Kime ait olursa olsun kamu kurum ve kuruluşlarında veya ibadete ayrılmış yerlerde bulunan ya da kamu yararına veya hizmetine tahsis edilen eşya hakkında,
(Bent 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Yürürlükten Kaldırılmıştır.)
Halkın yararlanmasına sunulmuş ulaşım aracı içinde veya bunların belli varış veya kalkış yerlerinde bulunan eşya hakkında,
Bir afet veya genel bir felaketin meydana getirebileceği zararları önlemek veya hafifletmek maksadıyla hazırlanan eşya hakkında,
Adet veya tahsis veya kullanımları gereği açıkta bırakılmış eşya hakkında,
Elektrik enerjisi hakkında,
İşlenmesi halinde, üç yıldan yedi (1) yıla kadar hapis cezasına hükmolunur.
( 2 ) Suçun;
Kişinin malını koruyamayacak durumda olmasından veya ölmesinden yararlanarak,
Elde veya üstte taşınan eşyayı çekip almak suretiyle ya da özel beceriyle,
Doğal bir afetin veya sosyal olayların meydana getirdiği korku veya kargaşadan yararlanarak,
Haksız yere elde bulundurulan veya taklit anahtarla ya da diğer bir aletle kilit açmak veya kilitlenmesini engellemek (2) suretiyle,
Bilişim sistemlerinin kullanılması suretiyle,
Tanınmamak için tedbir alarak veya yetkisi olmadığı halde resmi sıfat takınarak,
Barınak yerlerinde, sürüde veya açık yerlerde bulunan (3) büyük veya küçük baş hayvan hakkında,
(Bent 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir) Herkesin girebileceği bir yerde bırakılmakla birlikte kilitlenmek suretiyle ya da bina veya eklentileri içinde muhafaza altına alınmış olan eşya hakkında,
İşlenmesi halinde, beş yıldan on (4) yıla kadar hapis cezasına hükmolunur. Suçun, bu fıkranın (b) bendinde belirtilen surette, beden veya ruh bakımından kendisini savunamayacak durumda olan kimseye karşı işlenmesi halinde, verilecek ceza üçte biri oranına kadar artırılır.
( 3 ) Suçun, sıvı veya gaz halindeki enerji hakkında ve bunların nakline, işlenmesine veya depolanmasına ait tesislerde işlenmesi halinde, ikinci fıkraya göre cezaya hükmolunur. Bu fiilin bir örgütün faaliyeti çerçevesinde işlenmesi halinde, onbeş yıla kadar hapis ve onbin güne kadar adli para cezasına hükmolunur.
(4) (Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir) Hırsızlık suçunun işlenmesi amacıyla konut dokunulmazlığının ihlali veya mala zarar verme suçunun işlenmesi halinde, bu suçlardan dolayı soruşturma ve kovuşturma yapılabilmesi için şikayet aranmaz.
(5) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir) Hırsızlık suçunun işlenmesi sonucunda haberleşme, enerji ya da demiryolu veya havayolu ulaşımı alanında kamu hizmetinin geçici de olsa aksaması hâlinde, yukarıdaki fıkralar hükümlerine göre verilecek ceza yarısından iki katına kadar artırılır. (1) iki yıldan beş İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle üç yıldan yedi olarak değişmiştir.
(2) Altı Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle eklenmiştir.
(3) Üstü Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanunle Yürürlükten Kaldırımıştır.
(4) üç yıldan yedi İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle beş yıldan on olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0143: Suçun gece vakti işlenmesi
( 1 ) Hırsızlık suçunun gece vakti işlenmesi halinde, verilecek ceza yarı oranında (1) artırılır. (1) üçte birine kadar İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle yarı oranında olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0144: Daha az cezayı gerektiren haller
( 1 ) Hırsızlık suçunun;
Paydaş veya elbirliği ile malik olunan mal üzerinde,
Bir hukuki ilişkiye dayanan alacağı tahsil amacıyla,
İşlenmesi halinde, şikayet üzerine, fail hakkında iki aydan bir yıla kadar hapis veya adli para cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0145: Malın değerinin az olması
( 1 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 16 ncı maddesiyle değişen şekli.) Hırsızlık suçunun konusunu oluşturan malın değerinin azlığı nedeniyle, verilecek cezada indirim yapılabileceği gibi, suçun işleniş şekli ve özellikleri de göz önünde bulundurularak, ceza vermekten de vazgeçilebilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0146: Kullanma hırsızlığı
( 1 ) Hırsızlık suçunun, malın geçici bir süre kullanılıp zilyedine iade edilmek üzere işlenmesi halinde, şikayet üzerine, verilecek ceza yarı oranına kadar indirilir. Ancak malın suç işlemek için kullanılmış olması halinde bu hüküm uygulanmaz.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0147: Zorunluluk hali
( 1 ) Hırsızlık suçunun ağır ve acil bir ihtiyacı karşılamak için işlenmesi halinde, olayın özelliğine göre, verilecek cezada indirim yapılabileceği gibi, ceza vermekten de vazgeçilebilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0148: Yağma
( 1 ) Bir başkasını, kendisinin veya yakınının hayatına, vücut veya cinsel dokunulmazlığına yönelik bir saldırı gerçekleştireceğinden ya da malvarlığı itibarıyla büyük bir zarara uğratacağından bahisle tehdit ederek veya cebir kullanarak, bir malı teslime veya malın alınmasına karşı koymamaya mecbur kılan kişi, altı yıldan on yıla kadar hapis cezası ile cezalandırılır.
( 2 ) Cebir veya tehdit kullanılarak mağdurun, kendisini veya başkasını borç altına sokabilecek bir senedi veya var olan bir senedin hükümsüz kaldığını açıklayan bir vesikayı vermeye, böyle bir senedin alınmasına karşı koymamaya, ilerde böyle bir senet haline getirilebilecek bir kağıdı imzalamaya veya var olan bir senedi imha etmeye veya imhasına karşı koymamaya mecbur edilmesi halinde de aynı ceza verilir.
( 3 ) Mağdurun, herhangi bir vasıta ile kendisini bilmeyecek ve savunamayacak hale getirilmesi de, yağma suçunda cebir sayılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0149: Nitelikli yağma
( 1 ) Yağma suçunun;
Silahla,
Kişinin kendisini tanınmayacak bir hale koyması suretiyle,
Birden fazla kişi tarafından birlikte,
(Bent 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.) Yol kesmek suretiyle ya da konutta, işyerinde veya bunların eklentilerinde,
Beden veya ruh bakımından kendisini savunamayacak durumda bulunan kişiye karşı,
Var olan veya var sayılan suç örgütlerinin oluşturdukları korkutucu güçten yararlanılarak,
Suç örgütüne yarar sağlamak maksadıyla,
Gece vaktinde,
İşlenmesi halinde, fail hakkında on yıldan onbeş yıla kadar hapis cezasına hükmolunur.
( 2 ) Yağma suçunun işlenmesi sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0150: Daha az cezayı gerektiren hal
( 1 ) Kişinin bir hukuki ilişkiye dayanan alacağını tahsil amacıyla tehdit veya cebir kullanması halinde, ancak tehdit veya kasten yaralama suçuna ilişkin hükümler uygulanır.
( 2 ) Yağma suçunun konusunu oluşturan malın değerinin azlığı nedeniyle, verilecek ceza üçte birden yarıya kadar indirilebilir. (1)
(1) (Bu kısımda yer alan indirilir ibaresi; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 17 nci maddesiyle metinde görüldüğü şekilde değiştirilmiştir.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0151: Mala zarar verme
(1) Başkasının taşınır veya taşınmaz malını kısmen veya tamamen yıkan, tahrip eden, yok eden, bozan, kullanılamaz hale getiren veya kirleten kişi, mağdurun şikayeti üzerine, dört aydan üç yıla kadar hapis veya adli para cezası ile cezalandırılır.
(2)  (Fıkra 14.07.2021 tarih ve 31541 sayılı Resmi Gazetede yayımlanan 7332 Sayılı Kanunun 17. Maddesi ile Yürürlükten Kaldırılmıştır.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0152: Mala zarar vermenin nitelikli halleri
( 1 ) Mala zarar verme suçunun;
Kamu kurum ve kuruluşlarına ait, kamu hizmetine tahsis edilmiş veya kamunun yararlanmasına ayrılmış yer, bina, tesis veya diğer eşya hakkında,
Yangına, sel ve taşkına, kazaya ve diğer felaketlere karşı korunmaya tahsis edilmiş her türlü eşya veya tesis hakkında,
Devlet ormanı statüsündeki yerler hariç, nerede olursa olsun, her türlü dikili ağaç, fidan veya bağ çubuğu hakkında,
Sulamaya, içme sularının sağlanmasına veya afetlerden korumaya yarayan tesisler hakkında,
Grev veya lokavt hallerinde işverenlerin veya işçilerin veya işveren veya işçi sendika veya konfederasyonlarının maliki olduğu veya kullanımında olan bina, tesis veya eşya hakkında,
Siyasi partilerin, kamu kurumu niteliğindeki meslek kuruluşlarının ve üst kuruluşlarının maliki olduğu veya kullanımında olan bina, tesis veya eşya hakkında,
Sona ermiş olsa bile, görevinden ötürü öç almak amacıyla bir kamu görevlisinin zararına olarak,
İşlenmesi halinde, fail hakkında bir yıldan dört (1) yıla kadar hapis cezasına hükmolunur.
( 2 ) Mala zarar verme suçunun;
Yakarak, yakıcı veya patlayıcı madde kullanarak,
Toprak kaymasına, çığ düşmesine, sel veya taşkına neden olmak suretiyle,
Radyasyona maruz bırakarak, nükleer, biyolojik veya kimyasal silah kullanarak,
İşlenmesi halinde, verilecek ceza bir (1) katına kadar artırılır.
( 3 ) (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir) Mala zarar verme suçunun işlenmesi sonucunda haberleşme, enerji ya da demiryolu veya havayolu ulaşımı alanında kamu hizmetinin geçici de olsa aksaması hâlinde, yukarıdaki fıkralar hükümlerine göre verilecek ceza yarısından iki katına kadar artırılır. (1)1. fıkradaki altı ve 2. Fıkradaki iki İbareleri 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle dört ve bir olarak değişmiştir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0153: İbadethanelere ve mezarlıklara zarar verme
( 1 ) İbadethanelere, bunların eklentilerine, buralardaki eşyaya, mezarlara, bunların üzerindeki yapılara, mezarlıklardaki tesislere, mezarlıkların korunmasına yönelik olarak yapılan yapılara yıkmak, bozmak veya kırmak suretiyle zarar veren kişi, bir yıldan dört yıla kadar hapis cezası ile cezalandırılır.
( 2 ) Birinci fıkrada belirtilen yerleri ve yapıları kirleten kişi, üç aydan bir yıla kadar hapis veya adli para cezası ile cezalandırılır.
( 3 ) Birinci ve ikinci fıkralardaki fiillerin, ilgili dini inanışı benimseyen toplum kesimini tahkir maksadıyla işlenmesi halinde, verilecek ceza üçte biri oranında artırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0154: Hakkı olmayan yere tecavüz
( 1 )  (Fıkra 14.03.2009 tarih ve 27169 sayılı Resmi Gazetede yayımlanan Kanun ile Değişmiştir.) Bir hakka dayanmaksızın başkasına ait taşınmaz mal veya eklentilerini malikmiş gibi tamamen veya kısmen işgal eden veya sınırlarını değiştiren veya bozan veya hak sahibinin bunlardan kısmen de olsa yararlanmasına engel olan kimseye, suçtan zarar görenin şikâyeti üzerine altı aydan üç yıla kadar hapis ve bin güne kadar adlî para cezası verilir.
( 2 ) Köy tüzel kişiliğine ait olduğunu veya öteden beri köylünün ortak yararlanmasına terk edilmiş bulunduğunu bilerek mera, harman yeri, yol ve sulak gibi taşınmaz malları kısmen veya tamamen zapt eden, bunlar üzerinde tasarrufta bulunan veya sürüp eken kimse hakkında birinci fıkrada yazılı cezalar uygulanır.
( 3 ) Kamuya veya özel kişilere ait suların mecrasını değiştiren kimse hakkında birinci fıkrada yazılı cezalar uygulanır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0155: Güveni kötüye kullanma
( 1 ) Başkasına ait olup da, (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 18 inci maddesiyle eklenen ibare.) muhafaza etmek veya belirli bir şekilde kullanmak üzere zilyedliği kendisine devredilmiş olan mal üzerinde, kendisinin veya başkasının yararına olarak, zilyedliğin devri amacı dışında tasarrufta bulunan veya bu devir olgusunu inkar eden kişi, şikayet üzerine, altı aydan iki yıla kadar hapis ve adli para cezası ile cezalandırılır.
( 2 ) Suçun, meslek ve sanat, ticaret veya hizmet ilişkisinin ya da hangi nedenden doğmuş olursa olsun, başkasının mallarını idare etmek yetkisinin gereği olarak tevdi ve teslim edilmiş eşya hakkında işlenmesi halinde, bir yıldan yedi yıla kadar hapis ve üçbin güne kadar adli para cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0156: Bedelsiz senedi kullanma
( 1 ) Bedelsiz kalmış bir senedi kullanan kimseye, şikayet üzerine, altı aydan iki yıla kadar hapis ve adli para cezası verilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0157: Dolandırıcılık
( 1 ) Hileli davranışlarla bir kimseyi aldatıp, onun veya başkasının zararına olarak, kendisine veya başkasına bir yarar sağlayan kişiye bir yıldan beş yıla kadar hapis ve beşbin güne kadar adli para cezası verilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0158: Nitelikli dolandırıcılık
( 1 ) Dolandırıcılık suçunun;
Dini inanç ve duyguların istismar edilmesi suretiyle,
Kişinin içinde bulunduğu tehlikeli durum veya zor şartlardan yararlanmak suretiyle,
Kişinin algılama yeteneğinin zayıflığından yararlanmak suretiyle,
Kamu kurum ve kuruluşlarının, kamu meslek kuruluşlarının, siyasi parti, vakıf veya dernek tüzel kişiliklerinin araç olarak kullanılması suretiyle,
Kamu kurum ve kuruluşlarının zararına olarak,
Bilişim sistemlerinin, banka veya kredi kurumlarının araç olarak kullanılması suretiyle,
Basın ve yayın araçlarının sağladığı kolaylıktan yararlanmak suretiyle,
Tacir veya şirket yöneticisi olan ya da şirket adına hareket eden kişilerin ticari faaliyetleri sırasında; kooperatif yöneticilerinin kooperatifin faaliyeti kapsamında,
Serbest meslek sahibi kişiler tarafından, mesleklerinden dolayı kendilerine duyulan güvenin kötüye kullanılması suretiyle,
Banka veya diğer kredi kurumlarınca tahsis edilmemesi gereken bir kredinin açılmasını sağlamak maksadıyla,
Sigorta bedelini almak maksadıyla,
(Bent 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Kişinin, kendisini kamu görevlisi veya banka, sigorta ya da kredi kurumlarının çalışanı olarak tanıtması veya bu kurum ve kuruluşlarla ilişkili olduğunu söylemesi suretiyle,
İşlenmesi halinde, üç yıldan on yıla (1) kadar hapis ve beşbin güne kadar adli para cezasına hükmolunur. (Son Cümle 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Değişmiştir.) Ancak, (e), (f), (j), (k) ve (l) (1) bentlerinde sayılan hâllerde hapis cezasının alt sınırı dört yıldan (1), adli para cezasının miktarı suçtan elde edilen menfaatin iki katından az olamaz.
( 2 ) Kamu görevlileriyle ilişkisinin olduğundan, onlar nezdinde hatırı sayıldığından bahisle ve belli bir işin gördürüleceği vaadiyle aldatarak, başkasından menfaat temin eden kişi, yukarıdaki fıkra hükmüne göre cezalandırılır.
( 3 ) (Fıkra 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Bu madde ile 157 nci maddede yer alan suçların, üç veya daha fazla kişi tarafından birlikte işlenmesi hâlinde verilecek ceza yarı oranında; suç işlemek için teşkil edilmiş bir örgütün faaliyeti çerçevesinde işlenmesi hâlinde verilecek ceza bir kat artırılır. (1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile iki yıldan yedi yıla ibaresi üç yıldan on yıla şeklinde, (j) ve (k) ibaresi (j), (k) ve (l) şeklinde ve üç yıldan ibaresi dört yıldan şeklinde değiştirilmiştir.)
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0159: Daha az cezayı gerektiren hal
( 1 ) Dolandırıcılığın, bir hukuki ilişkiye dayanan alacağı tahsil amacıyla işlenmesi halinde, şikayet üzerine, altı aydan bir yıla kadar hapis veya adli para cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0160: Kaybolmuş veya hata sonucu ele geçmiş eşya üzerinde tasarruf
( 1 ) Kaybedilmiş olması nedeniyle malikinin zilyedliğinden çıkmış olan ya da hata sonucu ele geçirilen eşya üzerinde, iade etmeksizin veya yetkili mercileri durumdan haberdar etmeksizin, malik gibi tasarrufta bulunan kişi, şikayet üzerine, bir yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0161: Hileli iflas
( 1 ) Malvarlığını eksiltmeye yönelik hileli tasarruflarda bulunan kişi, bu hileli tasarruflardan önce veya sonra iflasa karar verilmiş olması halinde, üç yıldan sekiz yıla kadar hapis cezası ile cezalandırılır. Hileli iflasın varlığı için;
Alacaklıların alacaklarının teminatı mahiyetinde olan malların kaçırılması, gizlenmesi veya değerinin azalmasına neden olunması,
Malvarlığını kaçırmaya yönelik tasarruflarının ortaya çıkmasını önlemek için ticari defter, kayıt veya belgelerin gizlenmesi veya yok edilmesi,
Gerçekte bir alacak ve borç ilişkisi olmadığı halde, sanki böyle bir ilişki mevcutmuş gibi, borçların artmasına neden olacak şekilde belge düzenlenmesi,
Gerçeğe aykırı muhasebe kayıtlarıyla veya sahte bilanço tanzimiyle aktifin olduğundan az gösterilmesi,
Gerekir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0162: Taksirli iflas
( 1 ) Tacir olmanın gerekli kıldığı dikkat ve özenin gösterilmemesi dolayısıyla iflasa sebebiyet veren kişi, iflasa karar verilmiş olması halinde, iki aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0163: Karşılıksız yararlanma
(1) Otomatlar aracılığı ile sunulan ve bedeli ödendiği takdirde yararlanılabilen bir hizmetten ödeme yapmadan yararlanan kişi, iki aydan altı aya kadar hapis veya adli para cezası ile cezalandırılır.
(2) Telefon hatları ile frekanslarından veya elektromanyetik dalgalarla yapılan şifreli veya şifresiz yayınlardan sahibinin veya zilyedinin rızası olmadan yararlanan kişi, altı aydan iki yıla kadar hapis veya adli para cezası ile cezalandırılır.
(3) (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Abonelik esasına göre yararlanılabilen elektrik enerjisinin, suyun veya doğal gazın sahibinin rızası olmaksızın ve tüketim miktarının belirlenmesini engelleyecek şekilde tüketilmesi halinde kişi hakkında bir yıldan üç yıla kadar hapis cezasına hükmolunur.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0164: Şirket veya kooperatifler hakkında yanlış bilgi
( 1 ) Bir şirket veya kooperatifin kurucu, ortak, idareci, müdür veya temsilcileri veya yönetim veya denetim kurulu üyeleri veya tasfiye memuru sıfatını taşıyanlar, kamuya yaptıkları beyanlarda veya genel kurula sundukları raporlarda veya önerilerde ilgililerin zarara uğramasına neden olabilecek nitelikte gerçeğe aykırı önemli bilgiler verecek veya verdirtecek olurlarsa altı aydan üç yıla kadar hapis veya bin güne kadar adli para cezası ile cezalandırılırlar.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0165: Suç eşyasının satın alınması veya kabul edilmesi
(Madde 09.07.2009 tarih ve 27283 sayılı Resmi Gazetede yayımlanan Kanun ile Değişmiştir.)
(1) Bir suçun işlenmesiyle elde edilen eşyayı veya diğer malvarlığı değerini, bu suçun işlenmesine iştirak etmeksizin, satan, devreden, satın alan veya kabul eden kişi, altı aydan üç yıla kadar hapis ve onbin güne kadar adlî para cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0166: Bilgi vermeme
( 1 ) Bir hukuki ilişkiye dayalı olarak elde ettiği eşyanın, esasında suç işlemek suretiyle veya suç işlemek dolayısıyla elde edildiğini öğrenmesine rağmen, suçu takibe yetkili makamlara vakit geçirmeksizin bildirimde bulunmayan kişi, altı aya kadar hapis veya adli para cezası ile cezalandırılır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0167: Şahsi cezasızlık sebebi veya cezada indirim yapılmasını gerektiren şahsi sebep
( 1 ) Yağma ve nitelikli yağma hariç, bu bölümde yer alan suçların;
Haklarında ayrılık kararı verilmemiş eşlerden birinin,
Üstsoy veya altsoyunun veya bu derecede kayın hısımlarından birinin veya evlat edinen veya evlatlığın,
Aynı konutta beraber yaşayan kardeşlerden birinin,
Zararına olarak işlenmesi halinde, ilgili akraba hakkında cezaya hükmolunmaz.
( 2 ) Bu suçların, haklarında ayrılık kararı verilmiş olan eşlerden birinin, aynı konutta beraber yaşamayan kardeşlerden birinin, aynı konutta beraber yaşamakta olan amca, dayı, hala, teyze, yeğen veya ikinci derecede kayın hısımlarının zararına olarak işlenmesi halinde; ilgili akraba hakkında şikayet üzerine verilecek ceza, yarısı oranında indirilir.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0168: Etkin pişmanlık
( 1 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 20 nci maddesiyle değişen şekli.) Hırsızlık, mala zarar verme, güveni kötüye kullanma, dolandırıcılık, hileli iflas, taksirli iflas (1) suçları tamamlandıktan sonra ve fakat bu nedenle hakkında kovuşturma başlamadan önce, failin, azmettirenin veya yardım edenin bizzat pişmanlık göstererek mağdurun uğradığı zararı aynen geri verme veya tazmin suretiyle tamamen gidermesi halinde, verilecek cezanın üçte ikisine kadarı indirilir.
( 2 ) Etkin pişmanlığın kovuşturma başladıktan sonra ve fakat hüküm verilmezden önce gösterilmesi halinde, verilecek cezanın yarısına kadarı indirilir.
( 3 ) Yağma suçundan dolayı etkin pişmanlık gösteren kişiye verilecek cezanın, birinci fıkraya giren hallerde yarısına, ikinci fıkraya giren hallerde üçte birine kadarı indirilir.
( 4 ) Kısmen geri verme veya tazmin halinde etkin pişmanlık hükümlerinin uygulanabilmesi için, ayrıca mağdurun rızası aranır.
( 5 ) (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) Karşılıksız yararlanma suçunda, fail, azmettiren veya yardım edenin pişmanlık göstererek mağdurun, kamunun veya özel hukuk tüzel kişisinin uğradığı zararı, soruşturma tamamlanmadan önce tamamen tazmin etmesi halinde kamu davası açılmaz; zararın hüküm verilinceye kadar tamamen tazmin edilmesi halinde ise, verilecek ceza üçte birine kadar indirilir. Ancak kişi, bu fıkra hükmünden iki defadan fazla yararlanamaz.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile birinci fıkrasında yer alan ve karşılıksız yararlanma ibaresi madde metninden çıkarılmıştır.
İKİNCİ KİTAP
Özel Hükümler
İKİNCİ KISIM
Kişilere Karşı Suçlar
ONUNCU BÖLÜM
Malvarlığına Karşı Suçlar
Madde 0169: Tüzel kişiler hakkında güvenlik tedbiri uygulanması
( 1 ) Hırsızlık, güveni kötüye kullanma ve dolandırıcılık suçlarının işlenmesi suretiyle yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0170: Genel güvenliğin kasten tehlikeye sokulması
( 1 ) Kişilerin hayatı, sağlığı veya malvarlığı bakımından tehlikeli olacak biçimde ya da kişilerde korku, kaygı veya panik yaratabilecek tarzda;
Yangın çıkaran,
Bina çökmesine, toprak kaymasına, çığ düşmesine, sel veya taşkına neden olan,
Silahla ateş eden veya patlayıcı madde kullanan,
Kişi, altı aydan üç yıla kadar hapis cezası ile cezalandırılır.
( 2 ) Yangın, bina çökmesi, toprak kayması, çığ düşmesi, sel veya taşkın tehlikesine neden olan kişi, üç aydan bir yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0171: Genel güvenliğin taksirle tehlikeye sokulması
( 1 ) Taksirle;
Yangına,
Bina çökmesine, toprak kaymasına, çığ düşmesine, sel veya taşkına,
Neden olan kişi, fiilin başkalarının hayatı, sağlığı veya malvarlığı bakımından tehlikeli olması halinde, üç aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0172: Radyasyon yayma
( 1 ) Bir başkasını, sağlığını bozmak amacıyla ve bu amacı gerçekleştirmeye elverişli olacak surette, radyasyona tabi tutan kişi, üç yıldan onbeş yıla kadar hapis cezası ile cezalandırılır.
( 2 ) Birinci fıkradaki fiilin belirsiz sayıda kişilere karşı işlenmiş olması halinde, beş yıldan az olmamak üzere hapis cezasına hükmolunur.
( 3 ) Bir başkasının hayatı, sağlığı veya malvarlığına önemli ölçüde zarar vermeye elverişli olacak biçimde radyasyon yayan veya atom çekirdeklerinin parçalanması sürecine etkide bulunan kişi, iki yıldan beş yıla kadar hapis cezası ile cezalandırılır.
( 4 ) Radyasyon yayılmasına veya atom çekirdeklerinin parçalanması sürecine, bir laboratuvar veya tesisin işletilmesi sırasında gerekli dikkat ve özen yükümlülüğüne aykırı olarak neden olan kişi, fiilin bir başkasının hayatı, sağlığı veya malvarlığına önemli ölçüde zarar vermeye elverişli olması halinde, altı aydan üç yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0173: Atom enerjisi ile patlamaya sebebiyet verme
( 1 ) Atom enerjisini serbest bırakarak bir patlamaya ve bu suretle bir başkasının hayatı, sağlığı veya malvarlığı hakkında önemli ölçüde tehlikeye sebebiyet veren kişi, beş yıldan az olmamak üzere hapis cezası ile cezalandırılır.
( 2 ) Yukarıdaki fıkrada tanımlanan fiilin taksirle işlenmesi halinde, iki yıldan beş yıla kadar hapis cezasına hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0174: Tehlikeli maddelerin izinsiz olarak bulundurulması veya el değiştirmesi
( 1 ) Yetkili makamlardan gerekli izni almaksızın, patlayıcı, yakıcı, aşındırıcı, yaralayıcı, boğucu, zehirleyici, sürekli hastalığa yol açıcı nükleer, radyoaktif, kimyasal, biyolojik maddeyi imal, ithal veya ihraç eden, ülke içinde bir yerden diğer bir yere nakleden, muhafaza eden, satan, satın alan veya işleyen kişi, dört yıldan (1) sekiz yıla kadar hapis ve beşbin güne kadar adli para cezası ile cezalandırılır. Yetkili makamların izni olmaksızın, bu fıkra kapsamına giren maddeleri imal etmek, işlemek veya kullanmak amacıyla, gerekli olan malzeme ve teçhizatı ithal eden, ihraç eden, satışa arz eden, başkalarına veren, nakleden, depolayan, satın alan, kabul eden veya bulunduran (1) kişi de aynı ceza ile cezalandırılır.
( 2 ) Bu fiillerin suç işlemek için teşkil edilmiş bir örgütün faaliyeti çerçevesinde işlenmesi halinde, verilecek ceza bir kat (1) artırılır.
( 3 ) Önemsiz tür ve miktarda patlayıcı maddeyi satın alan, kabul eden veya bulunduran kişi hakkında, kullanılış amacı gözetilerek, bir yıla kadar hapis cezasına hükmolunur. (1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile üç yıldan ibaresi dört yıldan şeklinde, maddelerin imalinde, işlenmesinde veya kullanılmasında gerekli olan malzeme ve teçhizatı ihraç eden ibaresi maddeleri imal etmek, işlemek veya kullanmak amacıyla, gerekli olan malzeme ve teçhizatı ithal eden, ihraç eden, satışa arz eden, başkalarına veren, nakleden, depolayan, satın alan, kabul eden veya bulunduran şeklinde ve yarı oranında ibaresi bir kat şeklinde değiştirilmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0175: Akıl hastası üzerindeki bakım ve gözetim yükümlülüğünün ihlali
( 1 ) Akıl hastası üzerindeki bakım ve gözetim yükümlülüğünü, başkalarının hayatı, sağlığı veya malvarlığı bakımından tehlikeli olabilecek şekilde ihmal eden kişi, altı aya kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0176: İnşaat veya yıkımla ilgili emniyet kurallarına uymama
( 1 ) İnşaat veya yıkım faaliyeti sırasında, insan hayatı veya beden bütünlüğü açısından gerekli olan tedbirleri almayan kişi, üç aydan bir yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0177: Hayvanın tehlike yaratabilecek şekilde serbest bırakılması
( 1 ) Gözetimi altında bulunan hayvanı başkalarının hayatı veya sağlığı bakımından tehlikeli olabilecek şekilde serbest bırakan veya bunların kontrol altına alınmasında ihmal gösteren kişi, altı aya kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0178: İşaret ve engel koymama
( 1 ) Herkesin gelip geçtiği yerlerde yapılmakta olan işlerden veya bırakılan eşyadan doğan tehlikeyi önlemek için gerekli işaret veya engelleri koymayan, konulmuş olan işaret veya engelleri kaldıran ya da bunların yerini değiştiren kişi, iki aydan altı aya kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0179: Trafik güvenliğini tehlikeye sokma
(1) Kara, deniz, hava veya demiryolu ulaşımının güven içinde akışını sağlamak için konulmuş her türlü işareti değiştirerek, kullanılamaz hale getirerek, konuldukları yerden kaldırarak, yanlış işaretler vererek, geçiş, varış, kalkış veya iniş yolları üzerine bir şey koyarak ya da teknik işletim sistemine müdahale ederek, başkalarının hayatı, sağlığı veya malvarlığı bakımından bir tehlikeye neden olan kişiye bir yıldan altı yıla kadar hapis cezası verilir.
(2) Kara, deniz, hava veya demiryolu ulaşım araçlarını kişilerin hayat, sağlık veya malvarlığı açısından tehlikeli olabilecek şekilde sevk ve idare eden kişi, dört aydan (1)(2) iki yıla kadar hapis cezası ile cezalandırılır.
(3) Alkol veya uyuşturucu madde etkisiyle ya da başka bir nedenle emniyetli bir şekilde araç sevk ve idare edemeyecek halde olmasına rağmen araç kullanan kişi altı aydan iki yıla kadar hapis cezası ile cezalandırılır. (2)
(1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile eklenmiştir.)
(2) üç aydan İbaresi 04.06.2025 tarih ve 32920 sayılı Resmi Gazetede yayımlanan 7550 Sayılı Kanunun 12. Maddesi ile dört aydan şeklinde ve yukarıdaki fıkra hükmüne göre cezalandırılır. İbaresi altı aydan iki yıla kadar hapis cezası ile cezalandırılır. şeklinde değişmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BİRİNCİ BÖLÜM
Genel Tehlike Yaratan Suçlar
Madde 0180: Trafik güvenliğini taksirle tehlikeye sokma
( 1 ) Deniz, hava veya demiryolu ulaşımında, kişilerin hayatı, sağlığı veya malvarlığı bakımından bir tehlikeye taksirle neden olan kimseye üç aydan üç yıla kadar hapis cezası verilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
İKİNCİ BÖLÜM
Çevreye Karşı Suçlar
Madde 0181: Çevrenin kasten kirletilmesi
( 1 ) İlgili kanunlarla belirlenen teknik usullere aykırı olarak ve çevreye zarar verecek şekilde, atık veya artıkları toprağa, suya veya havaya kasten veren kişi, altı aydan iki yıla kadar hapis cezası ile cezalandırılır. (1)
( 2 ) Atık veya artıkları izinsiz olarak ülkeye sokan kişi, bir yıldan üç yıla kadar hapis cezası ile cezalandırılır.
( 3 ) Atık veya artıkların toprakta, suda veya havada kalıcı özellik göstermesi halinde, yukarıdaki fıkralara göre verilecek ceza iki katı kadar artırılır.
( 4 ) Bir ve ikinci fıkralarda tanımlanan fiillerin, insan veya hayvanlar açısından tedavisi zor hastalıkların ortaya çıkmasına, üreme yeteneğinin körelmesine, hayvanların veya bitkilerin doğal özelliklerini değiştirmeye neden olabilecek niteliklere sahip olan atık veya artıklarla ilgili olarak işlenmesi halinde, beş yıldan az olmamak üzere hapis cezasına ve bin güne kadar adli para cezasına hükmolunur.
( 5 ) Bu maddenin iki, üç ve dördüncü fıkrasındaki fiillerden dolayı tüzel kişiler hakkında bunlara özgü güvenlik tedbirlerine hükmolunur.
(1) (Mezkur Kanunun 344/b maddesi mucibince yürülük tarihi 12.10.2006 olarak belirlenmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
İKİNCİ BÖLÜM
Çevreye Karşı Suçlar
Madde 0182: Çevrenin taksirle kirletilmesi
( 1 ) Çevreye zarar verecek şekilde, atık veya artıkların toprağa, suya veya havaya verilmesine taksirle neden olan kişi, adli para cezası ile cezalandırılır. Bu atık veya artıkların, toprakta, suda veya havada kalıcı etki bırakması halinde, iki aydan bir yıla kadar hapis cezasına hükmolunur. (1)
( 2 ) İnsan veya hayvanlar açısından tedavisi zor hastalıkların ortaya çıkmasına, üreme yeteneğinin körelmesine, hayvanların veya bitkilerin doğal özelliklerini değiştirmeye neden olabilecek niteliklere sahip olan atık veya artıkların toprağa, suya veya havaya taksirle verilmesine neden olan kişi, bir yıldan beş yıla kadar hapis cezası ile cezalandırılır.
(1) (Mezkur Kanunun 344/b maddesi mucibince yürülük tarihi 12.10.2006 olarak belirlenmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
İKİNCİ BÖLÜM
Çevreye Karşı Suçlar
Madde 0183: Gürültüye neden olma
( 1 ) İlgili kanunlarla belirlenen yükümlülüklere aykırı olarak, başka bir kimsenin sağlığının zarar görmesine elverişli bir şekilde gürültüye neden olan kişi, iki aydan iki yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
İKİNCİ BÖLÜM
Çevreye Karşı Suçlar
Madde 0184: İmar kirliliğine neden olma *
( 1 ) Yapı ruhsatiyesi alınmadan veya ruhsata aykırı olarak bina yapan veya yaptıran kişi, bir yıldan beş yıla kadar hapis cezası ile cezalandırılır.
( 2 ) Yapı ruhsatiyesi olmadan başlatılan inşaatlar dolayısıyla kurulan şantiyelere elektrik, su veya telefon bağlantısı yapılmasına müsaade eden kişi, yukarıdaki fıkra hükmüne göre cezalandırılır.
( 3 ) Yapı kullanma izni alınmamış binalarda herhangi bir sınai faaliyetin icrasına müsaade eden kişi iki yıldan beş yıla kadar hapis cezası ile cezalandırılır.
( 4 ) Üçüncü fıkra hariç, bu madde hükümleri ancak belediye sınırları içinde veya özel imar rejimine tabi yerlerde uygulanır.
( 5 ) Kişinin, ruhsatsız ya da ruhsata aykırı olarak yaptığı veya yaptırdığı binayı imar planına ve ruhsatına uygun hale getirmesi halinde, bir ve ikinci fıkra hükümleri gereğince kamu davası açılmaz, açılmış olan kamu davası düşer, mahkum olunan ceza bütün sonuçlarıyla ortadan kalkar.
( 6 ) (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 21 inci maddesiyle eklenmiştir.) İkinci ve üçüncü fıkra hükümleri, 12 Ekim 2004 tarihinden önce yapılmış yapılarla ilgili olarak uygulanmaz.
(*) (Mezkur Kanunun 344/a maddesi mucibince yürülük tarihi 12.10.2004 olarak belirlenmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0185: Zehirli madde katma
( 1 ) İçilecek sulara veya yenilecek veya içilecek veya kullanılacak veya tüketilecek her çeşit besin veya şeylere zehir katarak veya başka suretlerle bunları bozarak kişilerin hayatını ve sağlığını tehlikeye düşüren kimseye iki yıldan onbeş yıla kadar hapis cezası verilir.
( 2 ) Yukarıdaki fıkrada belirtilen fiillerin dikkat ve özen yükümlülüğüne aykırı olarak işlenmesi halinde, üç aydan bir yıla kadar hapis cezasına hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0186: Bozulmuş veya değiştirilmiş gıda veya ilaçların ticareti
( 1 ) Kişilerin hayatını ve sağlığını tehlikeye sokacak biçimde bozulmuş, değiştirilmiş her tür yenilecek veya içilecek şeyleri veya ilaçları satan, tedarik eden, bulunduran kimseye bir yıldan beş yıla kadar hapis ve binbeşyüz güne kadar adli para cezası verilir.
( 2 ) Bu suçun, resmi izne dayalı olarak yürütülen bir meslek ve sanatın icrası kapsamında işlenmesi halinde, verilecek ceza üçte bir oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0187: Kişilerin hayatını ve sağlığını tehlikeye sokacak biçimde ilaç yapma veya satma
( 1 ) Kişilerin hayatını ve sağlığını tehlikeye sokacak biçimde ilaç üreten veya satan kimseye bir yıldan beş yıla kadar hapis ve adli para cezası verilir.
( 2 ) Bu suçun tabip veya eczacı tarafından ya da resmi izne dayalı olarak yürütülen bir meslek ve sanatın icrası kapsamında işlenmesi halinde, verilecek ceza üçte bir oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0188: Uyuşturucu veya uyarıcı madde imal ve ticareti
(1) Uyuşturucu veya uyarıcı maddeleri ruhsatsız veya ruhsata aykırı olarak imal, ithal veya ihraç eden kişi, yirmi yıldan otuz yıla kadar (1) hapis ve ikibin günden (4) yirmibin güne kadar adli para cezası ile cezalandırılır.
(2) Uyuşturucu veya uyarıcı madde ihracı fiilinin diğer ülke açısından ithal olarak nitelendirilmesi dolayısıyla bu ülkede yapılan yargılama sonucunda hükmolunan cezanın infaz edilen kısmı, Türkiye de uyuşturucu veya uyarıcı madde ihracı dolayısıyla yapılacak yargılama sonucunda hükmolunan cezadan mahsup edilir.
(3) Uyuşturucu veya uyarıcı maddeleri ruhsatsız veya ruhsata aykırı olarak ülke içinde satan, satışa arz eden, başkalarına veren, (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 22 nci maddesiyle eklenen ibare.) sevk eden, nakleden, depolayan, satın alan, kabul eden, bulunduran kişi, on yıldan az olmamak üzere (2) hapis ve bin günden (4) yirmibin güne kadar adli para cezası ile cezalandırılır.(Cümle 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir)Ancak, uyuşturucu veya uyarıcı madde verilen veya satılan kişinin çocuk olması hâlinde, veren veya satan kişiye verilecek hapis cezası on beş yıldan az olamaz.
(4)  (Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) a) Yukarıdaki fıkralarda belirtilen uyuşturucu veya uyarıcı maddelerin eroin, kokain, morfin, bazmorfin, sentetik kannabinoid ve türevleri, sentetik katinon ve türevleri, sentetik opioid ve türevleri veya amfetamin ve türevleri olması, (5)
b) Üçüncü fıkradaki fiillerin; okul, yurt, hastane, kışla veya ibadethane gibi tedavi, eğitim, askerî ve sosyal amaçla toplu bulunulan bina ve tesisler ile bunların varsa çevre duvarı, tel örgü veya benzeri engel veya işaretlerle belirlenen sınırlarına iki yüz metreden yakın mesafe içindeki umumi veya umuma açık yerlerde işlenmesi,
hâlinde verilecek ceza yarı oranında artırılır.
(5)  (Fıkra 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.) Yukarıdaki fıkralarda gösterilen suçların, üç veya daha fazla kişi tarafından birlikte işlenmesi hâlinde verilecek ceza yarı oranında, suç işlemek için teşkil edilmiş bir örgütün faaliyeti çerçevesinde işlenmesi hâlinde, verilecek ceza bir kat artırılır.
(6) Üretimi resmi makamların iznine veya satışı yetkili tabip tarafından düzenlenen reçeteye bağlı olan ve uyuşturucu veya uyarıcı madde etkisi doğuran her türlü madde açısından da yukarıdaki fıkralar hükümleri uygulanır. (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 22 nci maddesiyle eklenen cümle.) Ancak, verilecek ceza yarısına kadar indirilebilir.
(7) Uyuşturucu veya uyarıcı etki doğurmamakla birlikte, uyuşturucu veya uyarıcı madde üretiminde kullanılan ve ithal veya imali resmi makamların iznine bağlı olan maddeyi ülkeye ithal eden, imal eden, satan, satın alan, (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 22 nci maddesiyle eklenen ibare.) sevk eden, nakleden, depolayan veya ihraç eden kişi, sekiz (3) yıldan az olmamak üzere hapis ve bin günden (4) yirmibin güne kadar adli para cezası ile cezalandırılır.
(8) Bu maddede tanımlanan suçların tabip, diş tabibi, eczacı, kimyager, veteriner, sağlık memuru, laborant, ebe, hemşire, diş teknisyeni, hastabakıcı, sağlık hizmeti veren, kimyacılıkla veya ecza ticareti ile iştigal eden kişi tarafından işlenmesi halinde, verilecek ceza yarı oranında artırılır.
(1) on yıldan az olmamak üzere İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle yirmi yıldan otuz yıla kadar olarak değişmiştir.
(2) beş yıldan onbeş yıla kadar İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle on yıldan az olmamak üzere olarak değişmiştir.
(3) dört İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle sekiz olarak değişmiştir.
(4) Altı Çizili İbareler 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/132 md. ile Aynen Kabul] eklenmiştir.
(5) sentetik kannabinoid ve türevleri veya bazmorfin olması, ibaresi 05.04.2023 Tarih ve 32154 Sayılı Resmi Gazetede Yayımlanan 7445 Sayılı Kanunun 17. Maddesi ile bazmorfin, sentetik kannabinoid ve türevleri, sentetik katinon ve türevleri, sentetik opioid ve türevleri veya amfetamin ve türevleri olması, şeklinde değiştirilmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0189: Tüzel kişiler hakkında güvenlik tedbiri uygulanması
( 1 ) Uyuşturucu veya uyarıcı madde imal ve ticareti suçlarının bir tüzel kişinin faaliyeti çerçevesinde işlenmesi halinde, tüzel kişi hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0190: Uyuşturucu veya uyarıcı madde kullanılmasını kolaylaştırma
(1) Uyuşturucu veya uyarıcı madde kullanılmasını kolaylaştırmak için;
Özel yer, donanım veya malzeme sağlayan,
Kullananların yakalanmalarını zorlaştıracak önlemler alan,
Kullanma yöntemleri konusunda başkalarına bilgi veren,
Kişi, beş yıldan on (3) yıla kadar hapis ve bin günden onbin güne kadar adlî para (4) cezası ile cezalandırılır.
(2) Uyuşturucu veya uyarıcı madde kullanılmasını alenen özendiren veya bu nitelikte yayın yapan kişi, beş yıldan on (3) yıla kadar hapis ve bin günden onbin güne kadar adlî para (4) cezası ile cezalandırılır. (2)
(3) Bu maddede tanımlanan suçların tabip, diş tabibi, eczacı, kimyager, veteriner, sağlık memuru, laborant, ebe, hemşire, diş teknisyeni, hastabakıcı, sağlık hizmeti veren, kimyacılıkla veya ecza ticareti ile iştigal eden kişi tarafından işlenmesi halinde, verilecek ceza yarı oranında artırılır. (1)
(1) (Daha önceden (2) no lu fıkra olarak madde metninde yer alan bu fıkra; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 23 üncü maddesiyle (3) no lu fıkra olarak değiştirilmiştir.)
(2) (Daha önceden (3) no lu fıkra olarak madde metninde yer alan bu fıkra; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 23 üncü maddesiyle (2) no lu fıkra olarak değiştirilmiştir.)
(3) iki yıldan beş İbaresi 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun İle beş yıldan on olarak değişmiştir.
(4) Altı Çizili İbareler 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/133 md. ile Aynen Kabul] eklenmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0191: Kullanmak için uyuşturucu veya uyarıcı madde satın almak, kabul etmek veya bulundurmak ya da uyuşturucu veya uyarıcı madde kullanmak
(Madde Başlığı ve Madde 28.06.2014 tarih ve 29044 sayılı Resmi Gazetede yayımlanan 6545 Sayılı Kanunla Değişmiştir.)
(1) Kullanmak için uyuşturucu veya uyarıcı madde satın alan, kabul eden veya bulunduran ya da uyuşturucu veya uyarıcı madde kullanan kişi, iki yıldan beş yıla kadar hapis cezası ile cezalandırılır.
(2) Bu suçtan dolayı başlatılan soruşturmada şüpheli hakkında 4/12/2004 tarihli ve 5271 sayılı Ceza Muhakemesi Kanununun 171 inci maddesindeki şartlar aranmaksızın, beş yıl süreyle kamu davasının açılmasının ertelenmesine karar verilir. Cumhuriyet savcısı, bu durumda şüpheliyi, erteleme süresi zarfında kendisine yüklenen yükümlülüklere uygun davranmadığı veya yasakları ihlal ettiği takdirde kendisi bakımından ortaya çıkabilecek sonuçlar konusunda uyarır. (Cümle 05.04.2023 tarih ve 32154 sayılı Resmi Gazetede yayımlanan 7445 Sayılı Kanunun 18. Maddesi ile Eklenmiştir) Erteleme kararı kolluk birimlerine de bildirilir.
(3)  (Fıkra 05.04.2023 tarih ve 32154 sayılı Resmi Gazetede yayımlanan 7445 Sayılı Kanunun 18. Maddesi ile Değişmiştir.) Erteleme süresi zarfında şüpheli hakkında asgari bir yıl süreyle denetimli serbestlik tedbiri uygulanır. Bu süre denetimli serbestlik müdürlüğünün teklifi üzerine veya resen Cumhuriyet savcısının kararı ile altışar aylık sürelerle en fazla iki yıl daha uzatılabilir. Hakkında denetimli serbestlik tedbiri verilen kişi, gerek görülmesi hâlinde denetimli serbestlik süresi içinde tedaviye tabi tutulabilir. Cumhuriyet savcısı, erteleme süresi zarfında uyuşturucu veya uyarıcı madde kullanıp kullanmadığını tespit etmek için yılda en az iki defa şüphelinin ilgili kuruma sevkine karar verir.
(4) Kişinin, erteleme süresi zarfında;
a) Kendisine yüklenen yükümlülüklere veya uygulanan tedavinin gereklerine uygun davranmamakta ısrar etmesi,
b) Tekrar kullanmak için uyuşturucu veya uyarıcı madde satın alması, kabul etmesi veya bulundurması,
c) Uyuşturucu veya uyarıcı madde kullanması,
hâlinde, hakkında kamu davası açılır.
(5) Erteleme süresi zarfında kişinin kullanmak için tekrar uyuşturucu veya uyarıcı madde satın alması, kabul etmesi veya bulundurması ya da uyuşturucu veya uyarıcı madde kullanması, dördüncü fıkra uyarınca ihlal nedeni sayılır ve ayrı bir soruşturma ve kovuşturma konusu yapılmaz.
(6) Dördüncü fıkraya göre kamu davasının açılmasından sonra, birinci fıkrada tanımlanan suçun tekrar işlendiği iddiasıyla açılan soruşturmalarda ikinci fıkra uyarınca kamu davasının açılmasının ertelenmesi kararı verilemez.
(7) Şüpheli erteleme süresi zarfında dördüncü fıkrada belirtilen yükümlülüklere aykırı davranmadığı ve yasakları ihlal etmediği takdirde, hakkında kovuşturmaya yer olmadığı kararı verilir.
(8) Bu Kanunun;
a) 188 inci maddesinde tanımlanan uyuşturucu veya uyarıcı madde imal ve ticareti,
b) 190 ıncı maddesinde tanımlanan uyuşturucu veya uyarıcı madde kullanılmasını kolaylaştırma,
suçundan dolayı yapılan kovuşturma evresinde, suçun münhasıran bu madde kapsamına girdiğinin anlaşılması hâlinde, sanık hakkında bu madde hükümleri çerçevesinde hükmün açıklanmasının geri bırakılması kararı verilir.
(9) Bu maddede aksine düzenleme bulunmayan hâllerde, Ceza Muhakemesi Kanununun kamu davasının açılmasının ertelenmesine ilişkin 171 inci maddesi veya hükmün açıklanmasının geri bırakılmasına ilişkin 231 inci maddesi hükümleri uygulanır.
(10) (Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanun ile Eklenmiştir) Birinci fıkradaki fiillerin; okul, yurt, hastane, kışla veya ibadethane gibi tedavi, eğitim, askerî ve sosyal amaçla toplu bulunulan bina ve tesisler ile bunların varsa çevre duvarı, tel örgü veya benzeri engel veya işaretlerle belirlenen sınırlarına iki yüz metreden yakın mesafe içindeki umumi veya umuma açık yerlerde işlenmesi hâlinde verilecek ceza yarı oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0192: Etkin pişmanlık
( 1 ) Uyuşturucu veya uyarıcı madde imal ve ticareti suçlarına iştirak etmiş olan kişi, resmi makamlar tarafından haber alınmadan önce, diğer suç ortaklarını ve uyuşturucu veya uyarıcı maddelerin saklandığı veya imal edildiği yerleri merciine haber verirse, verilen bilginin suç ortaklarının yakalanmasını veya uyuşturucu veya uyarıcı maddenin ele geçirilmesini sağlaması halinde, hakkında cezaya hükmolunmaz.
( 2 ) Kullanmak için uyuşturucu veya uyarıcı madde satın alan, kabul eden veya bulunduran kişi, resmi makamlar tarafından haber alınmadan önce, bu maddeyi kimden, nerede ve ne zaman temin ettiğini merciine haber vererek suçluların yakalanmalarını veya uyuşturucu veya uyarıcı maddenin ele geçirilmesini kolaylaştırırsa, hakkında cezaya hükmolunmaz.
( 3 ) Bu suçlar haber alındıktan sonra gönüllü olarak, suçun meydana çıkmasına ve fail veya diğer suç ortaklarının yakalanmasına hizmet ve yardım eden kişi hakkında verilecek ceza, yardımın niteliğine göre dörtte birden yarısına kadarı indirilir.
( 4 ) Uyuşturucu veya uyarıcı madde kullanan kişi, hakkında kullanmak için uyuşturucu veya uyarıcı madde satın almak, kabul etmek veya bulundurmaktan dolayı soruşturma başlatılmadan önce resmi makamlara veya sağlık kuruluşlarına (1) başvurarak tedavi ettirilmesini isterse, cezaya hükmolunmaz. (Cümle 02.12.2016 tarih ve 29906 sayılı Resmi Gazetede yayımlanan 6763 Sayılı Kanun ile Eklenmiştir) Bu durumda kamu görevlileri ile sağlık mesleği mensuplarının 279 uncu ve 280 inci maddeler uyarınca suçu bildirme yükümlülüğü doğmaz. (1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile eklenmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0193: Zehirli madde imal ve ticareti
( 1 ) İçeriğinde zehir bulunan ve üretilmesi, bulundurulması veya satılması izne bağlı olan maddeyi izinsiz olarak üreten, bulunduran, satan veya nakleden kişi, iki aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0194: Sağlık için tehlikeli madde temini
( 1 ) Sağlık için tehlike oluşturabilecek maddeleri çocuklara, akıl hastalarına veya uçucu madde kullananlara veren veya tüketimine sunan kişi, altı aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0195: Bulaşıcı hastalıklara ilişkin tedbirlere aykırı davranma
( 1 ) Bulaşıcı hastalıklardan birine yakalanmış veya bu hastalıklardan ölmüş kimsenin bulunduğu yerin karantina altına alınmasına dair yetkili makamlarca alınan tedbirlere uymayan kişi, iki aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ÜÇÜNCÜ BÖLÜM
Kamunun Sağlığına Karşı Suçlar
Madde 0196: Usulsüz ölü gömülmesi
( 1 ) Ölü gömülmesine ayrılan yerlerden başka yerlere ölü gömen veya gömdüren kişi, altı aya kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0197: Parada sahtecilik
( 1 ) Memlekette veya yabancı ülkelerde kanunen tedavülde bulunan parayı, sahte olarak üreten, ülkeye sokan, nakleden, muhafaza eden veya tedavüle koyan kişi, iki yıldan oniki yıla kadar hapis ve onbin güne kadar adli para cezası ile cezalandırılır.
( 2 ) Sahte parayı bilerek kabul eden kişi, bir yıldan üç yıla kadar hapis ve adli para cezası ile cezalandırılır.
( 3 ) Sahteliğini bilmeden kabul ettiği parayı bu niteliğini bilerek tedavüle koyan kişi, üç aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0198: Paraya eşit sayılan değerler
( 1 ) Devlet tarafından ihraç edilip de hamiline yazılı bonolar, hisse senetleri, tahviller ve kuponlar, yetkili kurumlar tarafından çıkarılmış olup da kanunen tedavül eden senetler, tahviller ve evrak ile milli ziynet altınları, para hükmündedir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0199: Kıymetli damgada sahtecilik
( 1 ) Kıymetli damgayı sahte olarak üreten, ülkeye sokan, nakleden, muhafaza eden veya tedavüle koyan kişi, bir yıldan beş yıla kadar hapis ve adli para cezası ile cezalandırılır.
( 2 ) Sahte olarak üretilmiş kıymetli damgayı bilerek kabul eden kişi, üç aydan bir yıla kadar hapis ve adli para cezası ile cezalandırılır.
( 3 ) Sahteliğini bilmeden kabul ettiği kıymetli damgayı bu niteliğini bilerek tedavüle koyan kişi, bir aydan altı aya kadar hapis cezası ile cezalandırılır.
( 4 ) Damgalı kağıtlar, damga ve posta pulları ve muayyen bir miktar vergi veya harcın ödendiğini belgelemek amacıyla kullanılan pullar, kıymetli damga sayılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0200: Para ve kıymetli damgaları yapmaya yarayan araçlar
( 1 ) Paralarla kıymetli damgaların üretiminde kullanılan alet veya malzemeyi izinsiz olarak üreten, ülkeye sokan, satan, devreden, satın alan, kabul eden veya muhafaza eden kişi, bir yıldan dört yıla kadar hapis ve adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0201: Etkin pişmanlık
( 1 ) Sahte olarak para veya kıymetli damga üreten, ülkeye sokan, nakleden, muhafaza eden veya kabul eden kişi, bu para veya kıymetli damgaları tedavüle koymadan ve resmi makamlar tarafından haber alınmadan önce, diğer suç ortaklarını ve sahte olarak üretilen para veya kıymetli damgaların üretildiği veya saklandığı yerleri merciine haber verirse, verilen bilginin suç ortaklarının yakalanmasını ve sahte olarak üretilen para veya kıymetli damgaların ele geçirilmesini sağlaması halinde, hakkında cezaya hükmolunmaz.
( 2 ) Sahte para veya kıymetli damga üretiminde kullanılan alet ve malzemeyi izinsiz olarak üreten, ülkeye sokan, satan, devreden, satın alan, kabul eden veya muhafaza eden kişi, resmi makamlar tarafından haber alınmadan önce, diğer suç ortaklarını ve bu malzemenin üretildiği veya saklandığı yerleri ilgili makama haber verirse, verilen bilginin suç ortaklarının yakalanmasını ve bu malzemenin ele geçirilmesini sağlaması halinde, hakkında cezaya hükmolunmaz.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0202: Mühürde sahtecilik
( 1 ) Cumhurbaşkanlığı, Türkiye Büyük Millet Meclisi Başkanlığı ve Başbakanlık tarafından kullanılan mührü sahte olarak üreten veya kullanan kişi, iki yıldan sekiz yıla kadar hapis cezası ile cezalandırılır.
( 2 ) Kamu kurum ve kuruluşlarınca veya kamu kurumu niteliğindeki meslek kuruluşlarınca kullanılan onaylayıcı veya belgeleyici mührü sahte olarak üreten veya kullanan kişi, bir yıldan altı yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0203: Mühür bozma
( 1 ) Kanun veya yetkili makamların emri uyarınca bir şeyin saklanmasını veya varlığının aynen korunmasını sağlamak için konulan mührü kaldıran veya konuluş amacına aykırı hareket eden kişi, altı aydan üç yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0204: Resmi belgede sahtecilik
( 1 ) Bir resmi belgeyi sahte olarak düzenleyen, gerçek bir resmi belgeyi başkalarını aldatacak şekilde değiştiren veya sahte resmi belgeyi kullanan kişi, iki yıldan beş yıla kadar hapis cezası ile cezalandırılır.
( 2 ) Görevi gereği düzenlemeye yetkili olduğu resmi bir belgeyi sahte olarak düzenleyen, gerçek bir belgeyi başkalarını aldatacak şekilde değiştiren, gerçeğe aykırı olarak belge düzenleyen veya sahte resmi belgeyi kullanan kamu görevlisi üç yıldan sekiz yıla kadar hapis cezası ile cezalandırılır.
( 3 ) Resmi belgenin, kanun hükmü gereği sahteliği sabit oluncaya kadar geçerli olan belge niteliğinde olması halinde, verilecek ceza yarısı oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0205: Resmi belgeyi bozmak, yok etmek veya gizlemek
( 1 ) Gerçek bir resmi belgeyi bozan, yok eden veya gizleyen kişi, iki yıldan beş yıla kadar hapis cezası ile cezalandırılır. Suçun kamu görevlisi tarafından işlenmesi halinde, verilecek ceza yarı oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0206: Resmi belgenin düzenlenmesinde yalan beyan
( 1 ) Bir resmi belgeyi düzenlemek yetkisine sahip olan kamu görevlisine yalan beyanda bulunan kişi, üç aydan iki yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0207: Özel belgede sahtecilik
( 1 ) Bir özel belgeyi sahte olarak düzenleyen veya gerçek bir özel belgeyi başkalarını aldatacak şekilde değiştiren ve kullanan kişi, bir yıldan üç yıla kadar hapis cezası ile cezalandırılır.
( 2 ) Bir sahte özel belgeyi bu özelliğini bilerek kullanan kişi de yukarıdaki fıkra hükmüne göre cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0208: Özel belgeyi bozmak, yok etmek veya gizlemek
( 1 ) Gerçek bir özel belgeyi bozan, yok eden veya gizleyen kişi, bir yıldan üç yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0209: Açığa imzanın kötüye kullanılması
( 1 ) Belirli bir tarzda doldurulup kullanılmak üzere kendisine teslim olunan imzalı ve kısmen veya tamamen boş bir kağıdı, verilme nedeninden farklı bir şekilde dolduran kişi, şikayet üzerine, üç aydan bir yıla kadar hapis cezası ile cezalandırılır.
( 2 ) İmzalı ve kısmen veya tamamen boş bir kağıdı hukuka aykırı olarak ele geçirip veya elde bulundurup da hukuki sonuç doğuracak şekilde dolduran kişi, belgede sahtecilik hükümlerine göre cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0210: Resmi belge hükmünde belgeler
( 1 ) Özel belgede sahtecilik suçunun konusunun, emre veya hamile yazılı kambiyo senedi, emtiayı temsil eden belge, hisse senedi, tahvil veya vasiyetname olması halinde, resmi belgede sahtecilik suçuna ilişkin hükümler uygulanır.
( 2 ) Gerçeğe aykırı belge düzenleyen tabip, diş tabibi, eczacı, ebe, hemşire veya diğer sağlık mesleği mensubu, üç aydan bir yıla kadar hapis cezası ile cezalandırılır. Düzenlenen belgenin kişiye haksız bir menfaat sağlaması ya da kamunun veya kişilerin zararına bir sonuç doğurucu nitelik taşıması halinde, resmi belgede sahtecilik hükümlerine göre cezaya hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0211: Daha az cezayı gerektiren hal
( 1 ) Bir hukuki ilişkiye dayanan alacağın ispatı veya gerçek bir durumun belgelenmesi amacıyla belgede sahtecilik suçunun işlenmesi halinde, verilecek ceza, yarısı oranında indirilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DÖRDÜNCÜ BÖLÜM
Kamu Güvenine Karşı Suçlar
Madde 0212: İçtima
( 1 ) Sahte resmi veya özel belgenin bir başka suçun işlenmesi sırasında kullanılması halinde, hem sahtecilik hem de ilgili suçtan dolayı ayrı ayrı cezaya hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0213: Halk arasında korku ve panik yaratmak amacıyla tehdit
( 1 ) Halk arasında endişe, korku ve panik yaratmak amacıyla hayat, sağlık, vücut veya cinsel dokunulmazlık ya da malvarlığı bakımından alenen tehditte bulunan kişi, iki yıldan dört yıla kadar hapis cezası ile cezalandırılır.
( 2 ) Suçun silahla işlenmesi halinde, verilecek ceza, kullanılan silahın niteliğine göre yarı oranına kadar artırılabilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0214: Suç işlemeye tahrik
( 1 ) Suç işlemek için alenen tahrikte bulunan kişi, altı aydan beş yıla kadar hapis cezası ile cezalandırılır.
( 2 ) Halkın bir kısmını diğer bir kısmına karşı silahlandırarak, birbirini öldürmeye tahrik eden kişi, onbeş yıldan yirmidört yıla kadar hapis cezası ile cezalandırılır.
( 3 ) Tahrik konusu suçların işlenmesi halinde, tahrik eden kişi, bu suçlara azmettiren sıfatıyla cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0215: Suçu ve suçluyu övme
( 1 ) İşlenmiş olan bir suçu veya işlemiş olduğu suçtan dolayı bir kişiyi alenen öven kimse, bu nedenle kamu düzeni açısından açık ve yakın bir tehlikenin ortaya çıkması hâlinde,(1) iki yıla kadar hapis cezası ile cezalandırılır.
(1) 30.04.2013 Tarih ve 28633 Sayılı Resmi Gazetede yayınlanan 6459 Sayılı Kanun ile kimse, ibaresinden sonra gelmek üzere bu nedenle kamu düzeni açısından açık ve yakın bir tehlikenin ortaya çıkması hâlinde, ibaresi eklenmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0216: Halkı kin ve düşmanlığa tahrik veya aşağılama
( 1 ) Halkın sosyal sınıf, ırk, din, mezhep veya bölge bakımından farklı özelliklere sahip bir kesimini, diğer bir kesimi aleyhine kin ve düşmanlığa alenen tahrik eden kimse, bu nedenle kamu güvenliği açısından açık ve yakın bir tehlikenin ortaya çıkması halinde, bir yıldan üç yıla kadar hapis cezası ile cezalandırılır.
( 2 ) Halkın bir kesimini, sosyal sınıf, ırk, din, mezhep, cinsiyet veya bölge farklılığına dayanarak alenen aşağılayan kişi, altı aydan bir yıla kadar hapis cezası ile cezalandırılır.
( 3 ) Halkın bir kesiminin benimsediği dini değerleri alenen aşağılayan kişi, fiilin kamu barışını bozmaya elverişli olması halinde, altı aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0217: Kanunlara uymamaya tahrik
(1) Halkı kanunlara uymamaya alenen tahrik eden kişi, tahrikin kamu barışını bozmaya elverişli olması halinde, altı aydan iki yıla kadar hapis veya adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0217/A : Halkı yanıltıcı bilgiyi alenen yayma
(Madde 18.10.2022 tarih ve 31987 Sayılı Resmi Gazetede Yayımlanan 7418 Sayılı Kanunun 29. Maddesi ile Eklenmiştir)
(1) Sırf halk arasında endişe, korku veya panik yaratmak saikiyle, ülkenin iç ve dış güvenliği, kamu düzeni ve genel sağlığı ile ilgili gerçeğe aykırı bir bilgiyi, kamu barışını bozmaya elverişli şekilde alenen yayan kimse, bir yıldan üç yıla kadar hapis cezasıyla cezalandırılır.
(2) Fail, suçu gerçek kimliğini gizleyerek veya bir örgütün faaliyeti çerçevesinde işlemesi hâlinde, birinci fıkraya göre verilen ceza yarı oranında artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0218: Ortak hüküm
(1)  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 25 inci maddesiyle değişen şekli.) Yukarıdaki maddelerde tanımlanan suçların basın ve yayın yoluyla işlenmesi halinde, verilecek ceza yarı oranına kadar artırılır. Ancak, haber verme sınırlarını aşmayan ve eleştiri amacıyla yapılan düşünce açıklamaları suç oluşturmaz.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0219: Görev sırasında din hizmetlerini kötüye kullanma
( 1 ) İmam, hatip, vaiz, rahip, haham gibi dini reislerden biri vazifesini ifa sırasında alenen hükümet idaresini ve Devlet kanunlarını ve hükümet icraatını takbih ve tezyif ederse bir aydan bir seneye kadar hapis ve adli para cezası ile cezalandırılır veya bunlardan birine hükmolunabilir.
( 2 ) Yukarıdaki fıkrada gösterilen kimselerden biri işbu sıfattan bilistifade hükümetin idaresini ve kanun ve nizam ve emirleri ve dairelerden birine ait olan vazife ve salahiyeti takbih ve tezyife veya halkı kanunlara yahut hükümet emirlerini icraya veya memuru memuriyetinin vazifesi icabına karşı itaatsizliğe tahrik ve teşvik edecek olursa üç aydan iki seneye kadar hapse ve adli para cezası ve müebbeden veya muvakkaten bilfiil o vazifeyi icradan ve onun menfaat ve aidatını almaktan memnuiyetine hükmolunur.
( 3 ) Kendi sıfatlarından istifade ederek kanuna göre kazanılmış olan haklara muhalif iş ve sözlerde bulunmaya, bir kimseyi icbar ve ikna eden din reis ve memurları hakkında dahi baladaki fıkrada yazılı ceza tertip olunur.
( 4 ) Bunlardan biri dini sıfatından istifade ederek, birinci fıkrada yazılı fiillerden başka bir cürüm işlerse altıda bir miktarı çoğaltılmak şartıyla o cürüm için kanunda yazılı olan ceza ile mahkum olur.
( 5 ) Şu kadar ki kanun işbu sıfatı esasen nazarıitibara almış ise cezayı çoğaltmaya mahal yoktur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0220: Suç işlemek amacıyla örgüt kurma
(1) Kanunun suç saydığı fiilleri işlemek amacıyla örgüt kuranlar veya yönetenler, örgütün yapısı, sahip bulunduğu üye sayısı ile araç ve gereç bakımından amaç suçları işlemeye elverişli olması halinde, dört yıldan sekiz yıla (2) hapis cezası ile cezalandırılır. Ancak, örgütün varlığı için üye sayısının en az üç kişi olması gerekir.
(2) Suç işlemek amacıyla kurulmuş olan örgüte üye olanlar, iki yıldan dört yıla (2) kadar hapis cezası ile cezalandırılır.
(3) Örgütün silahlı olması halinde, yukarıdaki fıkralara göre verilecek ceza dörtte birinden yarısına kadar artırılır.
(4) Örgütün faaliyeti çerçevesinde suç işlenmesi halinde, ayrıca bu suçlardan dolayı da cezaya hükmolunur.
(5) Örgüt yöneticileri, örgütün faaliyeti çerçevesinde işlenen bütün suçlardan dolayı ayrıca fail olarak cezalandırılır.
(6)  (Fıkra 12.03.2024 tarih ve 32487 sayılı Resmi Gazetede yayımlanan 7499 Sayılı Kanunun 10. Maddesi ile Değişmiştir.) Örgüte üye olmamakla birlikte örgüt adına suç işleyen kişi, ayrıca iki yıl altı aydan altı yıla kadar hapis cezası ile cezalandırılır. İşlenen suçun niteliğine göre verilecek ceza yarısına kadar indirilebilir. Bu fıkra hükmü sadece silahlı örgütler hakkında uygulanır.
(7)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Örgüt içindeki hiyerarşik yapıya dahil olmamakla birlikte, örgüte bilerek ve isteyerek yardım eden kişi, örgüt üyesi olarak cezalandırılır. Örgüt üyeliğinden dolayı verilecek ceza, yapılan yardımın niteliğine göre üçte birine kadar indirilebilir.
(8) Örgütün cebir, şiddet veya tehdit içeren yöntemlerini meşru gösterecek veya övecek ya da bu yöntemlere başvurmayı teşvik edecek şekilde(1) propagandasını yapan kişi, bir yıldan üç yıla kadar hapis cezası ile cezalandırılır. Bu suçun basın ve yayın yolu ile işlenmesi halinde, verilecek ceza yarı oranında artırılır.
(1) 30.04.2013 Tarih ve 28633 Sayılı Resmi Gazetede yayınlanan 6459 Sayılı Kanun ile altıncı fıkrasına Bu fıkra hükmü sadece silahlı örgütler hakkında uygulanır. cümlesi eklenmiş ve sekizinci fıkrasında yer alan veya amacının ibaresi cebir, şiddet veya tehdit içeren yöntemlerini meşru gösterecek veya övecek ya da bu yöntemlere başvurmayı teşvik edecek şekilde şeklinde değiştirilmiştir.
(2) iki yıldan altı yıla ve bir yıldan üç yıla İbareleri 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 13. Maddesi ile sırasıyla dört yıldan sekiz yıla ve iki yıldan dört yıla şeklinde değişmiştir.
(*) (Üstü Çizili Cümleler, Anayasa Mahkemesinin 08.12.2023 tarih ve 32393 sayılı Resmi Gazetede Yayımlanan 26.10.2023 tarihli ve E:2023/132; K:2023/183 sayılı kararı ile iptal edilmiş olup, söz konusu karar Resmî Gazete de yayımından başlayarak dört ay sonra [08.04.2024] yürürlüğe girecektir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0221: Etkin pişmanlık
( 1 ) Suç işlemek amacıyla örgüt kurma suçu nedeniyle soruşturmaya başlanmadan ve örgütün amacı doğrultusunda suç işlenmeden önce, örgütü dağıtan veya verdiği bilgilerle örgütün dağılmasını sağlayan kurucu veya yöneticiler hakkında cezaya hükmolunmaz.
( 2 ) Örgüt üyesinin, örgütün faaliyeti çerçevesinde herhangi bir suçun işlenişine iştirak etmeksizin, gönüllü olarak örgütten ayrıldığını ilgili makamlara bildirmesi halinde, hakkında cezaya hükmolunmaz.
( 3 ) Örgütün faaliyeti çerçevesinde herhangi bir suçun işlenişine iştirak etmeden yakalanan örgüt üyesinin, pişmanlık duyarak örgütün dağılmasını veya mensuplarının yakalanmasını sağlamaya elverişli bilgi vermesi halinde, hakkında cezaya hükmolunmaz.
( 4 ) Suç işlemek amacıyla örgüt kuran, yöneten veya örgüte üye olan (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 26 ncı maddesiyle eklenen ibare.) ya da üye olmamakla birlikte örgüt adına suç işleyen veya örgüte bilerek ve isteyerek yardım eden kişinin, gönüllü olarak teslim olup, örgütün yapısı ve faaliyeti çerçevesinde işlenen suçlarla ilgili bilgi vermesi halinde, hakkında örgüt kurmak, yönetmek veya örgüte üye olmak suçundan dolayı cezaya hükmolunmaz. Kişinin bu bilgileri yakalandıktan sonra vermesi halinde, hakkında bu suçtan dolayı verilecek cezada üçte birden dörtte üçe kadar indirim yapılır.
( 5 ) Etkin pişmanlıktan yararlanan kişiler hakkında bir yıl süreyle denetimli serbestlik tedbirine hükmolunur. Denetimli serbestlik tedbirinin süresi üç yıla kadar uzatılabilir.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
(6) Kişi hakkında, bu maddedeki etkin pişmanlık hükümleri birden fazla uygulanmaz.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
BEŞİNCİ BÖLÜM
Kamu Barışına Karşı Suçlar
Madde 0222: Şapka ve Türk harfleri
(Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Yürürlükten Kaldırılmıştır.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ALTINCI BÖLÜM
Ulaşım Araçlarına veya Sabit Platformlara Karşı Suçlar
Madde 0223: Ulaşım araçlarının kaçırılması veya alıkonulması
( 1 ) Cebir veya tehdit kullanarak ya da hukuka aykırı başka bir davranışla kara ulaşım aracının hareket etmesini engelleyen, bu aracı hareket halinde iken durduran veya gitmekte olduğu yerden başka yere götüren kişi, bir yıldan üç yıla kadar hapis cezası ile cezalandırılır.
( 2 ) Suçun konusunun deniz veya demiryolu ulaşım aracı olması halinde, iki yıldan beş yıla kadar hapis cezasına hükmolunur.
( 3 ) Cebir veya tehdit kullanarak ya da hukuka aykırı başka bir davranışla hava ulaşım aracının hareket etmesini engelleyen veya bu aracı gitmekte olduğu yerden başka yere götüren kişi, beş yıldan on yıla kadar hapis cezası ile cezalandırılır.
( 4 ) Bu suçların işlenmesi sırasında kişilerin hürriyetinin tahdit edilmesi dolayısıyla ayrıca cezaya hükmolunur.
( 5 ) Bu suçların işlenmesi sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ALTINCI BÖLÜM
Ulaşım Araçlarına veya Sabit Platformlara Karşı Suçlar
Madde 0224: Kıt a sahanlığında veya münhasır ekonomik bölgedeki sabit platformların işgali
( 1 ) Kıt a sahanlığında veya münhasır ekonomik bölgede kurulmuş sabit bir platformu cebir veya tehdit kullanarak ya da hukuka aykırı başka bir davranışla ele geçiren, zapteden veya kontrolü altına alan kişi, beş yıldan onbeş yıla kadar hapis cezası ile cezalandırılır.
( 2 ) Bu suçun işlenmesi sırasında kişilerin hürriyetinin tahdit edilmesi dolayısıyla ayrıca cezaya hükmolunur.
( 3 ) Bu suçun işlenmesi sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
YEDİNCİ BÖLÜM
Genel Ahlaka Karşı Suçlar
Madde 0225: Hayasızca hareketler
( 1 ) Alenen cinsel ilişkide bulunan veya teşhircilik yapan kişi, altı aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
YEDİNCİ BÖLÜM
Genel Ahlaka Karşı Suçlar
Madde 0226: Müstehcenlik
( 1 )
Bir çocuğa müstehcen görüntü, yazı veya sözleri içeren ürünleri veren ya da bunların içeriğini gösteren, okuyan, okutan veya dinleten,
Bunların içeriklerini çocukların girebileceği veya görebileceği yerlerde ya da alenen gösteren, görülebilecek şekilde sergileyen, okuyan, okutan, söyleyen, söyleten,
Bu ürünleri, içeriğine vakıf olunabilecek şekilde satışa veya kiraya arz eden,
Bu ürünleri, bunların satışına mahsus alışveriş yerleri dışında, satışa arz eden, satan veya kiraya veren,
Bu ürünleri, sair mal veya hizmet satışları yanında veya dolayısıyla bedelsiz olarak veren veya dağıtan,
Bu ürünlerin reklamını yapan,
Kişi, altı aydan iki yıla kadar hapis ve adli para cezası ile cezalandırılır.
( 2 ) Müstehcen görüntü, yazı veya sözleri basın ve yayın yolu ile yayınlayan veya yayınlanmasına aracılık eden kişi altı aydan üç yıla kadar hapis ve beşbin güne kadar adli para cezası ile cezalandırılır.
( 3 ) Müstehcen görüntü, yazı veya sözleri içeren ürünlerin üretiminde çocukları, temsili çocuk görüntülerini veya çocuk gibi görünen kişileri (1) kullanan kişi, beş yıldan on yıla kadar hapis ve beşbin güne kadar adli para cezası ile cezalandırılır. Bu ürünleri ülkeye sokan, çoğaltan, satışa arz eden, satan, nakleden, depolayan, ihraç eden, bulunduran ya da başkalarının kullanımına sunan kişi, iki yıldan beş yıla kadar hapis ve beşbin güne kadar adli para cezası ile cezalandırılır.
( 4 ) Şiddet kullanılarak, hayvanlarla, ölmüş insan bedeni üzerinde veya doğal olmayan yoldan yapılan cinsel davranışlara ilişkin yazı, ses veya görüntüleri içeren ürünleri üreten, ülkeye sokan, satışa arz eden, satan, nakleden, depolayan, başkalarının kullanımına sunan veya bulunduran kişi, bir yıldan dört yıla kadar hapis ve beşbin güne kadar adli para cezası ile cezalandırılır.
( 5 ) Üç ve dördüncü fıkralardaki ürünlerin içeriğini basın ve yayın yolu ile yayınlayan veya yayınlanmasına aracılık eden ya da çocukların görmesini, dinlemesini veya okumasını sağlayan kişi, altı yıldan on yıla kadar hapis ve beşbin güne kadar adli para cezası ile cezalandırılır.
( 6 ) Bu suçlardan dolayı, tüzel kişiler hakkında bunlara özgü güvenlik tedbirlerine hükmolunur.
( 7 ) Bu madde hükümleri, bilimsel eserlerle; üçüncü fıkra hariç olmak ve çocuklara ulaşması engellenmek koşuluyla, sanatsal ve edebi değeri olan eserler hakkında uygulanmaz. (1) (çocukları İbaresi 07.04.2016 Tarih ve 29677 Sayılı Resmi Gazetede Yayımlanan 6698 sayılı Kanun İle çocukları, temsili çocuk görüntülerini veya çocuk gibi görünen kişileri olarak değişmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
YEDİNCİ BÖLÜM
Genel Ahlaka Karşı Suçlar
Madde 0227: Fuhuş
( 1 ) Çocuğu fuhşa teşvik eden, bunun yolunu kolaylaştıran, bu maksatla tedarik eden veya barındıran ya da çocuğun fuhşuna aracılık eden kişi, dört yıldan on yıla kadar hapis ve beşbin güne kadar adli para cezası ile cezalandırılır. Bu suçun işlenişine yönelik hazırlık hareketleri de tamamlanmış suç gibi cezalandırılır.
( 2 ) Bir kimseyi fuhşa teşvik eden, bunun yolunu kolaylaştıran ya da fuhuş için aracılık eden veya yer temin eden kişi, iki yıldan dört yıla kadar hapis ve üçbin güne kadar adli para cezası ile cezalandırılır. Fuhşa sürüklenen kişinin kazancından yararlanılarak kısmen veya tamamen geçimin sağlanması, fuhşa teşvik sayılır.
( 3 )  (19.12.2006 tarih ve 26381 sayılı Resmi Gazetede yayımlanan Kanun ile Yürürlükten Kaldırılan 3. fıkra 02.12.2016 tarih ve 29906 sayılı Resmi Gazetede yayımlanan 6763 sayılı Kanun ile yeniden düzenlenmiştir.) Fuhşu kolaylaştırmak veya fuhşa aracılık etmek amacıyla hazırlanmış görüntü, yazı ve sözleri içeren ürünleri veren, dağıtan veya yayan kişi bir yıldan üç yıla kadar hapis ve iki yüz günden iki bin güne kadar adli para cezası ile cezalandırılır.
( 4 ) Cebir veya tehdit kullanarak, hile ile ya da çaresizliğinden yararlanarak bir kimseyi fuhşa sevk eden veya fuhuş yapmasını sağlayan kişi hakkında yukarıdaki fıkralara göre verilecek ceza yarısından iki katına kadar artırılır.
( 5 ) Yukarıdaki fıkralarda tanımlanan suçların eş, üstsoy, kayın üstsoy, kardeş, evlat edinen, vasi, eğitici, öğretici, bakıcı, koruma ve gözetim yükümlülüğü bulunan diğer kişiler tarafından ya da kamu görevi veya hizmet ilişkisinin sağladığı nüfuz kötüye kullanılmak suretiyle işlenmesi halinde, verilecek ceza yarı oranında artırılır.
( 6 ) Bu suçların, suç işlemek amacıyla teşkil edilmiş örgüt faaliyeti çerçevesinde işlenmesi halinde, yukarıdaki fıkralara göre verilecek ceza yarı oranında artırılır.
( 7 ) Bu suçlardan dolayı, tüzel kişiler hakkında bunlara özgü güvenlik tedbirlerine hükmolunur.
( 8 ) Fuhşa sürüklenen kişi, tedaviye veya psikolojik terapiye tabi tutulabilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
YEDİNCİ BÖLÜM
Genel Ahlaka Karşı Suçlar
Madde 0228: Kumar oynanması için yer ve imkan sağlama
(1) Kumar oynanması için yer ve imkan sağlayan kişi, bir yıldan üç yıla kadar hapis ve iki yüz günden aşağı olmamak üzere (1) ve adli para cezası ile cezalandırılır.
(2) Çocukların kumar oynaması için yer ve imkan sağlanması halinde, verilecek ceza bir katı oranında artırılır.
(3) (Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/134 md. ile Aynen Kabul] eklenmiş ve diğer fıkralar buna göre teselsül ettirilmiştir.) Suçun bilişim sistemlerinin kullanılması suretiyle işlenmesi halinde üç yıldan beş yıla kadar hapis ve bin günden onbin güne kadar adlî para cezasına hükmolunur.
(4) (Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/134 md. ile Aynen Kabul] eklenmiş ve diğer fıkralar buna göre teselsül ettirilmiştir.) Suçun bir örgütün faaliyeti çerçevesinde işlenmesi halinde, verilecek ceza yarı oranında artırılır.
(5) Bu suçtan dolayı, tüzel kişiler hakkında bunlara özgü güvenlik tedbirlerine hükmolunur.
(6) Ceza Kanununun uygulanmasında kumar, kazanç amacıyla icra edilen ve kar ve zararın talihe bağlı olduğu oyunlardır.
(1) (02.12.2016 Tarih ve 29906 Sayılı Resmi Gazetede Yayımlanan 6763 sayılı Kanun ile bir yıla kadar hapis ve ibaresi bir yıldan üç yıla kadar hapis ve iki yüz günden aşağı olmamak üzere şeklinde değiştirilmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
YEDİNCİ BÖLÜM
Genel Ahlaka Karşı Suçlar
Madde 0229: Dilencilik
( 1 ) Çocukları, beden veya ruh bakımından kendini idare edemeyecek durumda bulunan kimseleri dilencilikte araç olarak kullanan kişi, bir yıldan üç yıla kadar hapis cezası ile cezalandırılır.
( 2 ) Bu suçun üçüncü derece dahil kan veya kayın hısımları ya da eş tarafından işlenmesi halinde verilecek ceza yarı oranında artırılır.
( 3 ) Bu suçun örgüt faaliyeti çerçevesinde işlenmiş olması halinde, verilecek ceza bir kat artırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
SEKİZİNCİ BÖLÜM
Aile Düzenine Karşı Suçlar
Madde 0230: Birden çok evlilik, hileli evlenme, dinsel tören
( 1 ) Evli olmasına rağmen, başkasıyla evlenme işlemi yaptıran kişi, altı aydan iki yıla kadar hapis cezası ile cezalandırılır.
( 2 ) Kendisi evli olmamakla birlikte, evli olduğunu bildiği bir kimse ile evlilik işlemi yaptıran kişi de yukarıdaki fıkra hükmüne göre cezalandırılır.
( 3 ) Gerçek kimliğini saklamak suretiyle bir başkasıyla evlenme işlemi yaptıran kişi, üç aydan bir yıla kadar hapis cezası ile cezalandırılır.
( 4 ) Yukarıdaki fıkralarda tanımlanan suçlardan dolayı zamanaşımı, evlenmenin iptali kararının kesinleştiği tarihten itibaren işlemeye başlar.
( 5 )  (Fıkra 10.06.2015 tarih ve 29382 sayılı Resmi Gazetede yayımlanan 27/5/2015 Tarihli ve E: 2014/36, K: 2015/51 Sayılı Anayasa Mahkemesi Kararı ile iptal edilmiştır.)
( 6 )  (Fıkra 10.06.2015 tarih ve 29382 sayılı Resmi Gazetede yayımlanan 27/5/2015 Tarihli ve E: 2014/36, K: 2015/51 Sayılı Anayasa Mahkemesi Kararı ile iptal edilmiştır.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
SEKİZİNCİ BÖLÜM
Aile Düzenine Karşı Suçlar
Madde 0231: Çocuğun soybağını değiştirme
( 1 ) Bir çocuğun soybağını değiştiren veya gizleyen kişi, bir yıldan üç yıla kadar hapis cezası ile cezalandırılır.
( 2 ) Özen yükümlülüğüne aykırı davranarak, sağlık kurumundaki bir çocuğun başka bir çocukla karışmasına neden olan kişi, bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
SEKİZİNCİ BÖLÜM
Aile Düzenine Karşı Suçlar
Madde 0232: Kötü muamele
( 1 ) Aynı konutta birlikte yaşadığı kişilerden birine karşı kötü muamelede bulunan kimse, iki aydan bir yıla kadar hapis cezası ile cezalandırılır.
( 2 ) İdaresi altında bulunan veya büyütmek, okutmak, bakmak, muhafaza etmek veya bir meslek veya sanat öğretmekle yükümlü olduğu kişi üzerinde, sahibi bulunduğu terbiye hakkından doğan disiplin yetkisini kötüye kullanan kişiye, bir yıla kadar hapis cezası verilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
SEKİZİNCİ BÖLÜM
Aile Düzenine Karşı Suçlar
Madde 0233: Aile hukukundan kaynaklanan yükümlülüğün ihlali
( 1 ) Aile hukukundan doğan bakım, eğitim veya destek olma yükümlülüğünü yerine getirmeyen kişi, şikayet üzerine, bir yıla kadar hapis cezası ile cezalandırılır.
( 2 ) Hamile olduğunu bildiği eşini veya sürekli birlikte yaşadığı ve kendisinden gebe kalmış bulunduğunu bildiği evli olmayan bir kadını çaresiz durumda terk eden kimseye, üç aydan bir yıla kadar hapis cezası verilir.
( 3 ) Velayet hakları kaldırılmış olsa da, itiyadi sarhoşluk, uyuşturucu veya uyarıcı maddelerin kullanılması ya da onur kırıcı tavır ve hareketlerin sonucu maddi ve manevi özen noksanlığı nedeniyle çocuklarının ahlak, güvenlik ve sağlığını ağır şekilde tehlikeye sokan ana veya baba, üç aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
SEKİZİNCİ BÖLÜM
Aile Düzenine Karşı Suçlar
Madde 0234: Çocuğun kaçırılması ve alıkonulması
( 1 ) Velayet yetkisi elinden alınmış olan ana veya babanın ya da üçüncü derece dahil kan hısmının, onaltı yaşını bitirmemiş bir çocuğu veli, vasi veya bakım ve gözetimi altında bulunan kimsenin yanından cebir veya tehdit kullanmaksızın kaçırması veya alıkoyması halinde, üç aydan bir yıla kadar hapis cezasına hükmolunur.
( 2 ) Fiil cebir veya tehdit kullanılarak işlenmiş ya da çocuk henüz oniki yaşını bitirmemiş ise ceza bir katı oranında artırılır.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
(3) Kanuni temsilcisinin bilgisi veya rızası dışında evi terk eden çocuğu, rızasıyla da olsa, ailesini veya yetkili makamları durumdan haberdar etmeksizin yanında tutan kişi, şikayet üzerine, üç aydan bir yıla kadar hapis cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0235: İhaleye fesat karıştırma
( 1 )  (Fıkra 30.04.2013 tarih ve 28633 sayılı Resmi Gazetede yayımlanan 6459 Sayılı Kanun ile Değişmiştir.) Kamu kurumu veya kuruluşları adına yapılan mal veya hizmet alım veya satımlarına ya da kiralamalara ilişkin ihaleler ile yapım ihalelerine fesat karıştıran kişi, üç yıldan yedi yıla kadar hapis cezası ile cezalandırılır.
( 2 ) Aşağıdaki hallerde ihaleye fesat karıştırılmış sayılır:
Hileli davranışlarla;
İhaleye katılma yeterliğine veya koşullarına sahip olan kişilerin ihaleye veya ihale sürecindeki işlemlere katılmalarını engellemek,
İhaleye katılma yeterliğine veya koşullarına sahip olmayan kişilerin ihaleye katılmasını sağlamak,
Teklif edilen malları, şartnamesinde belirtilen niteliklere sahip olduğu halde, sahip olmadığından bahisle değerlendirme dışı bırakmak,
Teklif edilen malları, şartnamesinde belirtilen niteliklere sahip olmadığı halde, sahip olduğundan bahisle değerlendirmeye almak.
Tekliflerle ilgili olup da ihale mevzuatına veya şartnamelere göre gizli tutulması gereken bilgilere başkalarının ulaşmasını sağlamak.
Cebir veya tehdit kullanmak suretiyle ya da hukuka aykırı diğer davranışlarla, ihaleye katılma yeterliğine veya koşullarına sahip olan kişilerin ihaleye, ihale sürecindeki işlemlere katılmalarını engellemek.
İhaleye katılmak isteyen veya katılan kişilerin ihale şartlarını ve özellikle fiyatı etkilemek için aralarında açık veya gizli anlaşma yapmaları.
( 3 )  (Fıkra 30.04.2013 tarih ve 28633 sayılı Resmi Gazetede yayımlanan 6459 Sayılı Kanun ile Değişmiştir.) İhaleye fesat karıştırma suçunun;
a) Cebir veya tehdit kullanmak suretiyle işlenmesi hâlinde temel cezanın alt sınırı beş yıldan az olamaz. Ancak, kasten yaralama veya tehdit suçunun daha ağır cezayı gerektiren nitelikli hâllerinin gerçekleşmesi durumunda, ayrıca bu suçlar dolayısıyla cezaya hükmolunur.
b) İşlenmesi sonucunda ilgili kamu kurumu veya kuruluşu açısından bir zarar meydana gelmemiş ise, bu fıkranın (a) bendinde belirtilen hâller hariç olmak üzere, fail hakkında bir yıldan üç yıla kadar hapis cezasına hükmolunur.
( 4 ) İhaleye fesat karıştırma dolayısıyla menfaat temin eden görevli kişiler, ayrıca bu nedenle ilgili suç hükmüne göre cezalandırılırlar.
( 5 ) Yukarıdaki fıkralar hükümleri, kamu kurum veya kuruluşları aracılığı ile yapılan artırma veya eksiltmeler ile kamu kurumu niteliğindeki meslek kuruluşları, kamu kurum veya kuruluşlarının ya da kamu kurumu niteliğindeki meslek kuruluşlarının iştirakiyle kurulmuş şirketler, bunların bünyesinde faaliyet icra eden vakıflar, kamu yararına çalışan dernekler veya kooperatifler adına yapılan mal veya hizmet alım veya satımlarına ya da kiralamalara fesat karıştırılması halinde de uygulanır.
(1) (Bu kısımda yer alan ihalelere ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun 9 uncu maddesiyle metinde görüldüğü şekilde değiştirilmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0236: Edimin ifasına fesat karıştırma
( 1 ) Kamu kurum veya kuruluşları, kamu kurumu niteliğindeki meslek kuruluşları, bunların iştirakiyle kurulmuş şirketler, bunların bünyesinde faaliyet icra eden vakıflar, kamu yararına çalışan dernekler ya da kooperatiflere karşı taahhüt altına girilen edimin ifasına fesat karıştıran kişi, üç yıldan yedi yıla kadar hapis cezası ile cezalandırılır.
( 2 ) Aşağıdaki fiillerin hileli olarak yapılması halinde, edimin ifasına fesat karıştırılmış sayılır:
İhale kararında veya sözleşmede evsafı belirtilen maldan başka bir malın teslim veya kabul edilmesi.
İhale kararında veya sözleşmede belirtilen miktardan eksik malın teslim veya kabul edilmesi.
Edimin ihale kararında veya sözleşmede belirtilen sürede ifa edilmemesine rağmen, süresinde ifa edilmiş gibi kabul edilmesi.
Yapım ihalelerinde eserin veya kullanılan malzemenin şartname veya sözleşmesinde belirlenen şartlara, miktar veya niteliklere uygun olmamasına rağmen kabul edilmesi.
Hizmet niteliğindeki edimin, ihale kararında veya sözleşmede belirtilen şartlara göre verilmemesine veya eksik verilmesine rağmen verilmiş gibi kabul edilmesi.
( 3 ) Edimin ifasına fesat karıştırma dolayısıyla menfaat temin eden görevli kişiler, ayrıca bu nedenle ilgili suç hükmüne göre cezalandırılırlar.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0237: Fiyatları etkileme
(1) İşçi ücretlerinin veya besin veya malların değerlerinin artıp eksilmesi sonucunu doğurabilecek bir şekilde ve bu maksatla yalan haber veya havadis yayan veya sair hileli yollara başvuran kimseye bir yıldan üç yıla (1) kadar hapis ve adli para cezası verilir.
(2) Fiil sonucu besin veya malların değerleri veya işçi ücretleri artıp eksildiği takdirde ceza yarısı (1) oranında artırılır.
(3) Fail, ruhsatlı simsar veya borsa tellalı ise ceza ayrıca yarısı (1) oranında artırılır.
(1) üç aydan iki yıla İbaresi 28.06.2022 tarih ve 31880 sayılı Resmi Gazetede yayımlanan 7413 Sayılı Kanunun 19. Maddesi ile bir yıldan üç yıla şeklinde ve üçte birive sekizde bir İbareleri yarısı şeklinde değişmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0238: Kamuya gerekli şeylerin yokluğuna neden olma
( 1 ) Taahhüt ettiği işi yerine getirmeyerek, kamu kurum ve kuruluşları veya kamu hizmeti veya genel bir felaketin önlenmesi için zorunlu eşya veya besinlerin ortadan kalkmasına veya önemli ölçüde azalmasına neden olan kimseye bir yıldan üç yıla kadar hapis ve bin güne kadar adli para cezası verilir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0239: Ticari sır, bankacılık sırrı veya müşteri sırrı niteliğindeki bilgi veya belgelerin açıklanması
( 1 ) Sıfat veya görevi, meslek veya sanatı gereği vakıf olduğu ticari sır, bankacılık sırrı veya müşteri sırrı niteliğindeki bilgi veya belgeleri yetkisiz kişilere veren veya ifşa eden kişi, şikayet üzerine, bir yıldan üç yıla kadar hapis ve beşbin güne kadar adli para cezası ile cezalandırılır. Bu bilgi veya belgelerin, hukuka aykırı yolla elde eden kişiler tarafından yetkisiz kişilere verilmesi veya ifşa edilmesi halinde de bu fıkraya göre cezaya hükmolunur.
( 2 ) Birinci fıkra hükümleri, fenni keşif ve buluşları veya sınai uygulamaya ilişkin bilgiler hakkında da uygulanır.
( 3 ) Bu sırlar, Türkiye de oturmayan bir yabancıya veya onun memurlarına açıklandığı takdirde, faile verilecek ceza üçte biri oranında artırılır. Bu halde şikayet koşulu aranmaz.
( 4 ) Cebir veya tehdit kullanarak bir kimseyi bu madde kapsamına giren bilgi veya belgeleri açıklamaya mecbur kılan kişi, üç yıldan yedi yıla kadar hapis cezasıyla cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0240: Mal veya hizmet satımından kaçınma
(1) Belli bir mal veya hizmeti satmaktan kaçınarak kamu için acil bir ihtiyacın ortaya çıkmasına neden olan kişi, bir yıldan üç yıla (1) kadar hapis cezası ile cezalandırılır.
(1) altı aydan iki yıla İbaresi 28.06.2022 tarih ve 31880 sayılı Resmi Gazetede yayımlanan 7413 Sayılı Kanunun 20. Maddesi ile bir yıldan üç yıla şeklinde değişmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0241: Tefecilik
(1) Kazanç elde etmek amacıyla başkasına ödünç para veren kişi, iki yıldan altı yıla kadar hapis ve beşyüz günden (1) beşbin güne kadar adli para cezası ile cezalandırılır.
(2) (Fıkra 15.04.2020 tarih ve 31100 sayılı Resmi Gazetede yayımlanan 7242 Sayılı Kanunun 14. Maddesi ile Eklenmiştir) Suçun bir örgütün faaliyeti çerçevesinde işlenmesi hâlinde verilecek ceza bir kat artırılır.
(1) beş yıla kadar hapis ve İbaresi 15.04.2020 Tarih ve 31100 Sayılı Resmi Gazetede Yayımlanan 7242 Sayılı Kanunun 14. Maddesi ile altı yıla kadar hapis ve beşyüz günden şeklinde değişmiştir.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
DOKUZUNCU BÖLÜM
Ekonomi, Sanayi ve Ticarete İlişkin Suçlar
Madde 0242: Tüzel kişiler hakkında güvenlik tedbiri uygulanması
( 1 ) Bu bölümde yer alan suçların işlenmesi suretiyle yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ONUNCU BÖLÜM
Bilişim Alanında Suçlar
Madde 0243: Bilişim sistemine girme
(1) Bir bilişim sisteminin bütününe veya bir kısmına, hukuka aykırı olarak giren veya (1) orada kalmaya devam eden kimseye bir yıla kadar hapis veya adli para cezası verilir.
(2) Yukarıdaki fıkrada tanımlanan fiillerin bedeli karşılığı yararlanılabilen sistemler hakkında işlenmesi halinde, verilecek ceza yarı oranına kadar indirilir.
(3) Bu fiil nedeniyle sistemin içerdiği veriler yok olur veya değişirse, altı aydan iki yıla kadar hapis cezasına hükmolunur.
(4) (Fıkra 07.04.2016 tarih ve 29677 sayılı Resmi Gazetede yayımlanan 6698 Sayılı Kanun ile Eklenmiştir) Bir bilişim sisteminin kendi içinde veya bilişim sistemleri arasında gerçekleşen veri nakillerini, sisteme girmeksizin teknik araçlarla hukuka aykırı olarak izleyen kişi, bir yıldan üç yıla kadar hapis cezası ile cezalandırılır. (1) (ve İbaresi 07.04.2016 Tarih ve 29677 Sayılı Resmi Gazetede Yayımlanan 6698 sayılı Kanun İle veya olarak değişmiştir.)
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ONUNCU BÖLÜM
Bilişim Alanında Suçlar
Madde 0244: Sistemi engelleme, bozma, verileri yok etme veya değiştirme
( 1 ) Bir bilişim sisteminin işleyişini engelleyen veya bozan kişi, bir yıldan beş yıla kadar hapis cezası ile cezalandırılır.
( 2 ) Bir bilişim sistemindeki verileri bozan, yok eden, değiştiren veya erişilmez kılan, sisteme veri yerleştiren, var olan verileri başka bir yere gönderen kişi, altı aydan üç yıla kadar hapis cezası ile cezalandırılır.
( 3 ) Bu fiillerin bir banka veya kredi kurumuna ya da bir kamu kurum veya kuruluşuna ait bilişim sistemi üzerinde işlenmesi halinde, verilecek ceza yarı oranında artırılır.
( 4 ) Yukarıdaki fıkralarda tanımlanan fiillerin işlenmesi suretiyle kişinin kendisinin veya başkasının yararına haksız bir çıkar sağlamasının başka bir suç oluşturmaması halinde, iki yıldan altı yıla kadar hapis ve beşbin güne kadar adli para cezasına hükmolunur.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ONUNCU BÖLÜM
Bilişim Alanında Suçlar
Madde 0245: Banka veya kredi kartlarının kötüye kullanılması
( 1 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 27 nci maddesiyle değişen şekli.) Başkasına ait bir banka veya kredi kartını, her ne suretle olursa olsun ele geçiren veya elinde bulunduran kimse, kart sahibinin veya kartın kendisine verilmesi gereken kişinin rızası olmaksızın bunu kullanarak veya kullandırtarak kendisine veya başkasına yarar sağlarsa, üç yıldan altı yıla kadar hapis ve beşbin güne kadar adli para cezası ile cezalandırılır.
( 2 ) Başkalarına ait banka hesaplarıyla ilişkilendirilerek sahte banka veya kredi kartı üreten, satan, devreden, satın alan veya kabul eden kişi üç yıldan yedi yıla kadar hapis ve onbin güne kadar adli para cezası ile cezalandırılır.
( 3 ) Sahte oluşturulan veya üzerinde sahtecilik yapılan bir banka veya kredi kartını kullanmak suretiyle kendisine veya başkasına yarar sağlayan kişi, fiil daha ağır cezayı gerektiren başka bir suç oluşturmadığı takdirde, dört yıldan sekiz yıla kadar hapis ve beşbin güne kadar adli para cezası ile cezalandırılır.
( 4 ) Birinci fıkrada yer alan suçun;
Haklarında ayrılık kararı verilmemiş eşlerden birinin,
Üstsoy veya altsoyunun veya bu derecede kayın hısımlarından birinin veya evlat edinen veya evlatlığın,
Aynı konutta beraber yaşayan kardeşlerden birinin,
Zararına olarak işlenmesi halinde, ilgili akraba hakkında cezaya hükmolunmaz.
(Fıkra 19.12.2006 tarih ve 26381 sayılı Resmi Gazetede yayımlanan Kanun ile Eklenmiştir)
(5) Birinci fıkra kapsamına giren fiillerle ilgili olarak bu Kanunun malvarlığına karşı suçlara ilişkin etkin pişmanlık hükümleri uygulanır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ONUNCU BÖLÜM
Bilişim Alanında Suçlar
Madde 0245/A: Yasak cihaz veya programlar
(Madde 07.04.2016 tarih ve 29677 sayılı Resmi Gazete de yayımlanan 6698 sayılı Kanunile eklenmiştir.)
(1) Bir cihazın, bilgisayar programının, şifrenin veya sair güvenlik kodunun; münhasıran bu Bölümde yer alan suçlar ile bilişim sistemlerinin araç olarak kullanılması suretiyle işlenebilen diğer suçların işlenmesi için yapılması veya oluşturulması durumunda, bunları imal eden, ithal eden, sevk eden, nakleden, depolayan, kabul eden, satan, satışa arz eden, satın alan, başkalarına veren veya bulunduran kişi, bir yıldan üç yıla kadar hapis ve beşbin güne kadar adli para cezası ile cezalandırılır.
İKİNCİ KİTAP
Özel Hükümler
ÜÇÜNCÜ KISIM
Topluma Karşı Suçlar
ONUNCU BÖLÜM
Bilişim Alanında Suçlar
Madde 0246: Tüzel kişiler hakkında güvenlik tedbiri uygulanması
( 1 ) Bu bölümde yer alan suçların işlenmesi suretiyle yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0247: Zimmet
( 1 ) Görevi nedeniyle zilyedliği kendisine devredilmiş olan veya koruma ve gözetimiyle yükümlü olduğu malı kendisinin veya başkasının zimmetine geçiren kamu görevlisi, beş yıldan oniki yıla kadar hapis cezası ile cezalandırılır.
( 2 ) Suçun, zimmetin açığa çıkmamasını sağlamaya yönelik hileli davranışlarla işlenmesi halinde, verilecek ceza yarı oranında artırılır.
( 3 ) Zimmet suçunun, malın geçici bir süre kullanıldıktan sonra iade edilmek üzere işlenmesi halinde, verilecek ceza yarı oranına kadar indirilebilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0248: Etkin pişmanlık
( 1 ) Soruşturma başlamadan önce, zimmete geçirilen malın aynen iade edilmesi veya uğranılan zararın tamamen tazmin edilmesi halinde, verilecek cezanın üçte ikisi indirilir.
( 2 ) Kovuşturma başlamadan önce, gönüllü olarak, zimmete geçirilen malın aynen iade edilmesi veya uğranılan zararın tamamen tazmin edilmesi halinde, verilecek cezanın yarısı indirilir. Etkin pişmanlığın hükümden önce gerçekleşmesi halinde, verilecek cezanın üçte biri indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0249: Daha az cezayı gerektiren hal
( 1 ) Zimmet suçunun konusunu oluşturan malın değerinin azlığı nedeniyle, verilecek ceza üçte birden yarıya kadar indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0250: İrtikap
( 1 )  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Görevinin sağladığı nüfuzu kötüye kullanmak suretiyle kendisine veya başkasına yarar sağlanmasına veya bu yolda vaatte bulunulmasına bir kimseyi icbar eden kamu görevlisi, beş yıldan on yıla kadar hapis cezası ile cezalandırılır. Kamu görevlisinin haksız tutum ve davranışları karşısında, kişinin haklı bir işinin gereği gibi, hiç veya en azından vaktinde görülmeyeceği endişesiyle, kendisini mecbur hissederek, kamu görevlisine veya yönlendireceği kişiye menfaat temin etmiş olması halinde, icbarın varlığı kabul edilir.
( 2 ) Görevinin sağladığı güveni kötüye kullanmak suretiyle gerçekleştirdiği hileli davranışlarla, kendisine veya başkasına yarar sağlanmasına veya bu yolda vaatte bulunulmasına bir kimseyi ikna eden kamu görevlisi, üç yıldan beş yıla kadar hapis cezası ile cezalandırılır.
( 3 ) İkinci fıkrada tanımlanan suçun kişinin hatasından yararlanarak işlenmiş olması halinde, bir yıldan üç yıla kadar hapis cezasına hükmolunur.
( 4 ) (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Eklenmiştir) İrtikap edilen menfaatin değeri ve mağdurun ekonomik durumu göz önünde bulundurularak, yukarıdaki fıkralara göre verilecek ceza yarısına kadar indirilebilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0251: Denetim görevinin ihmali
( 1 ) Zimmet veya irtikap suçunun işlenmesine kasten göz yuman denetimle yükümlü kamu görevlisi, işlenen suçun müşterek faili olarak sorumlu tutulur.
( 2 ) Denetim görevini ihmal ederek, zimmet veya irtikap suçunun işlenmesine imkan sağlayan kamu görevlisi, üç aydan üç yıla kadar hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0252: Rüşvet
(Madde 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.)
(1) Görevinin ifasıyla ilgili bir işi yapması veya yapmaması için, doğrudan veya aracılar vasıtasıyla, bir kamu görevlisine veya göstereceği bir başka kişiye menfaat sağlayan kişi, dört yıldan oniki yıla kadar hapis cezası ile cezalandırılır.
(2) Görevinin ifasıyla ilgili bir işi yapması veya yapmaması için, doğrudan veya aracılar vasıtasıyla, kendisine veya göstereceği bir başka kişiye menfaat sağlayan kamu görevlisi de birinci fıkrada belirtilen ceza ile cezalandırılır.
(3) Rüşvet konusunda anlaşmaya varılması halinde, suç tamamlanmış gibi cezaya hükmolunur.
(4) Kamu görevlisinin rüşvet talebinde bulunması ve fakat bunun kişi tarafından kabul edilmemesi ya da kişinin kamu görevlisine menfaat temini konusunda teklif veya vaatte bulunması ve fakat bunun kamu görevlisi tarafından kabul edilmemesi hâllerinde fail hakkında, birinci ve ikinci fıkra hükümlerine göre verilecek ceza yarı oranında indirilir.
(5) Rüşvet teklif veya talebinin karşı tarafa iletilmesi, rüşvet anlaşmasının sağlanması veya rüşvetin temini hususlarında aracılık eden kişi, kamu görevlisi sıfatını taşıyıp taşımadığına bakılmaksızın, müşterek fail olarak cezalandırılır.
(6) Rüşvet ilişkisinde dolaylı olarak kendisine menfaat sağlanan üçüncü kişi veya tüzel kişinin menfaati kabul eden yetkilisi, kamu görevlisi sıfatını taşıyıp taşımadığına bakılmaksızın, müşterek fail olarak cezalandırılır.
(7) Rüşvet alan veya talebinde bulunan ya da bu konuda anlaşmaya varan kişinin; yargı görevi yapan, hakem, bilirkişi, noter veya yeminli mali müşavir olması halinde, verilecek ceza üçte birden yarısına kadar artırılır.
(8) Bu madde hükümleri;
a) Kamu kurumu niteliğindeki meslek kuruluşları,
b) Kamu kurum veya kuruluşlarının ya da kamu kurumu niteliğindeki meslek kuruluşlarının iştirakiyle kurulmuş şirketler,
c) Kamu kurum veya kuruluşlarının ya da kamu kurumu niteliğindeki meslek kuruluşlarının bünyesinde faaliyet icra eden vakıflar,
d) Kamu yararına çalışan dernekler,
e) Kooperatifler,
f) Halka açık anonim şirketler,
adına hareket eden kişilere, kamu görevlisi sıfatını taşıyıp taşımadıklarına bakılmaksızın, görevlerinin ifasıyla ilgili bir işin yapılması veya yapılmaması amacıyla doğrudan veya aracılar vasıtasıyla, menfaat temin, teklif veya vaat edilmesi; bu kişiler tarafından talep veya kabul edilmesi; bunlara aracılık edilmesi; bu ilişki dolayısıyla bir başkasına menfaat temin edilmesi halinde de uygulanır.
(9) Bu madde hükümleri;
a) Yabancı bir devlette seçilmiş veya atanmış olan kamu görevlilerine,
b) Uluslararası veya uluslarüstü mahkemelerde ya da yabancı devlet mahkemelerinde görev yapan hâkimlere, jüri üyelerine veya diğer görevlilere,
c) Uluslararası veya uluslarüstü parlamento üyelerine,
d) Kamu kurumu ya da kamu işletmeleri de dahil olmak üzere, yabancı bir ülke için kamusal bir faaliyet yürüten kişilere,
e) Bir hukuki uyuşmazlığın çözümü amacıyla başvurulan tahkim usulü çerçevesinde görevlendirilen vatandaş veya yabancı hakemlere,
f) Uluslararası bir anlaşmaya dayalı olarak kurulan uluslararası veya uluslarüstü örgütlerin görevlilerine veya temsilcilerine,
görevlerinin ifasıyla ilgili bir işin yapılması veya yapılmaması ya da uluslararası ticari işlemler nedeniyle bir işin veya haksız bir yararın elde edilmesi yahut muhafazası amacıyla; doğrudan veya aracılar vasıtasıyla, menfaat temin, teklif veya vaat edilmesi ya da bunlar tarafından talep veya kabul edilmesi halinde de uygulanır.
(10) Dokuzuncu fıkra kapsamına giren rüşvet suçunun yurt dışında yabancı tarafından işlenmekle birlikte;
a) Türkiye'nin,
b) Türkiye'deki bir kamu kurumunun,
c) Türk kanunlarına göre kurulmuş bir özel hukuk tüzel kişisinin,
d) Türk vatandaşının,
tarafı olduğu bir uyuşmazlık ya da bu kurum veya kişilerle ilgili bir işlemin yapılması veya yapılmaması için işlenmesi halinde, rüşvet veren, teklif veya vaat eden; rüşvet alan, talep eden, teklif veya vaadini kabul eden; bunlara aracılık eden; rüşvet ilişkisi dolayısıyla kendisine menfaat temin edilen kişiler hakkında, Türkiye'de bulundukları takdirde, resen soruşturma ve kovuşturma yapılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0253: Tüzel kişiler hakkında güvenlik tedbiri uygulanması
( 1 ) Rüşvet suçunun işlenmesi suretiyle yararına haksız menfaat sağlanan tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0254: Etkin pişmanlık
(1)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Rüşvet alan kişinin, durum resmi makamlarca öğrenilmeden önce, rüşvet konusu şeyi soruşturmaya yetkili makamlara aynen teslim etmesi halinde, hakkında rüşvet suçundan dolayı cezaya hükmolunmaz. Rüşvet alma konusunda başkasıyla anlaşan kamu görevlisinin durum resmi makamlarca öğrenilmeden önce durumu yetkili makamlara haber vermesi halinde de hakkında bu suçtan dolayı cezaya hükmolunmaz.
(2)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Rüşvet veren veya bu konuda kamu görevlisiyle anlaşmaya varan kişinin, durum resmi makamlarca öğrenilmeden önce, pişmanlık duyarak durumdan yetkili makamları haberdar etmesi halinde, hakkında rüşvet suçundan dolayı cezaya hükmolunmaz.
(3)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) Rüşvet suçuna iştirak eden diğer kişilerin, durum resmi makamlarca öğrenilmeden önce, pişmanlık duyarak durumdan yetkili makamları haberdar etmesi halinde, hakkında bu suçtan dolayı cezaya hükmolunmaz.
(4) (Fıkra 09.07.2009 tarih ve 27283 sayılı Resmi Gazetede yayımlanan Kanun ile Eklenmiştir) Bu madde hükümleri, yabancı kamu görevlilerine rüşvet veren kişilere uygulanmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0255: Nüfuz ticareti
(Madde, Başlığı ile Birlikte 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.)
(1) Kamu görevlisi üzerinde nüfuz sahibi olduğundan bahisle, haksız bir işin gördürülmesi amacıyla girişimde bulunması için, doğrudan veya aracılar vasıtasıyla, kendisine veya bir başkasına menfaat temin eden kişi, iki yıldan beş yıla kadar hapis ve beşbin güne kadar adli para cezası ile cezalandırılır. Kişinin kamu görevlisi olması halinde, verilecek hapis cezası yarı oranında artırılır. İşinin gördürülmesi karşılığında veya gördürüleceği beklentisiyle menfaat sağlayan kişi ise, bir yıldan üç yıla kadar hapis cezası ile cezalandırılır.
(2) Menfaat temini konusunda anlaşmaya varılması halinde dahi, suç tamamlanmış gibi cezaya hükmolunur.
(3) Birinci fıkrada belirtilen amaç doğrultusunda menfaat talebinde bulunulması ve fakat bunun kabul edilmemesi ya da menfaat teklif veya vaadinde bulunulması ve fakat bunun kabul edilmemesi hallerinde, birinci fıkra hükmüne göre verilecek ceza yarı oranında indirilir.
(4) Nüfuz ticareti suçuna aracılık eden kişi, müşterek fail olarak, birinci fıkrada belirtilen ceza ile cezalandırılır.
(5) Nüfuz ticareti ilişkisinde dolaylı olarak kendisine menfaat sağlanan üçüncü gerçek kişi veya tüzel kişinin menfaati kabul eden yetkilileri, müşterek fail olarak, birinci fıkrada belirtilen ceza ile cezalandırılır.
(6) İşin gördürülmesi amacıyla girişimde bulunmanın müstakil bir suç oluşturduğu hallerde kişiler ayrıca bu suç nedeniyle cezalandırılır.
(7) Bu madde hükümleri, 252 nci maddenin dokuzuncu fıkrasında sayılan kişiler üzerinde nüfuz ticareti yapılması halinde de uygulanır. Bu kişiler hakkında, Türkiye'de bulunmaları halinde, vatandaş veya yabancı olduklarına bakılmaksızın, resen soruşturma ve kovuşturma yapılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0256: Zor kullanma yetkisine ilişkin sınırın aşılması
( 1 ) Zor kullanma yetkisine sahip kamu görevlisinin, görevini yaptığı sırada, kişilere karşı görevinin gerektirdiği ölçünün dışında kuvvet kullanması halinde, kasten yaralama suçuna ilişkin hükümler uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0257: Görevi kötüye kullanma
(1) Kanunda ayrıca suç olarak tanımlanan haller dışında, görevinin gereklerine aykırı hareket etmek suretiyle, kişilerin mağduriyetine veya kamunun zararına neden olan ya da kişilere haksız bir menfaat sağlayan kamu görevlisi, altı aydan iki yıla kadar hapis cezası ile cezalandırılır.
(2) Kanunda ayrıca suç olarak tanımlanan haller dışında, görevinin gereklerini yapmakta ihmal veya gecikme göstererek, kişilerin mağduriyetine veya kamunun zararına neden olan ya da kişilere haksız bir menfaat sağlayan kamu görevlisi, üç aydan bir yıla kadar hapis cezası ile cezalandırılır.
(3)  (Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Yürürlükten Kaldırılmıştır.)
(1) 8/12/2010 tarihli ve 6086 sayılı Kanunun 1 inci maddesiyle, bu maddenin birinci ve ikinci fıkralarında yer alan kazanç ibareleri menfaat, birinci fıkrasında yer alan bir yıldan üç yıla kadar ibaresi altı aydan iki yıla kadar, ikinci fıkrasında yer alan altı aydan iki yıla kadar ibaresi üç aydan bir yıla kadar ve üçüncü fıkrasında yer alan birinci fıkra hükmüne göre ibaresi bir yıldan üç yıla kadar hapis ve beşbin güne kadar adli para cezası ile şeklinde değiştirilmiş ve metne işlenmiştir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0258: Göreve ilişkin sırrın açıklanması
( 1 ) Görevi nedeniyle kendisine verilen veya aynı nedenle bilgi edindiği ve gizli kalması gereken belgeleri, kararları ve emirleri ve diğer tebligatı açıklayan veya yayınlayan veya ne suretle olursa olsun başkalarının bilgi edinmesini kolaylaştıran kamu görevlisine, bir yıldan dört yıla kadar hapis cezası verilir.
( 2 ) Kamu görevlisi sıfatı sona erdikten sonra, birinci fıkrada yazılı fiilleri işleyen kimseye de aynı ceza verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0259: Kamu görevlisinin ticareti
( 1 ) Yürüttüğü görevin sağladığı nüfuzdan yararlanarak, bir başkasına mal veya hizmet satmaya çalışan kamu görevlisi, altı aya kadar hapis veya adli para cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0260: Kamu görevinin terki veya yapılmaması
( 1 ) Hukuka aykırı olarak ve toplu biçimde, görevlerini terk eden, görevlerine gelmeyen, görevlerini geçici de olsa kısmen veya tamamen yapmayan veya yavaşlatan kamu görevlilerinin her biri hakkında üç aydan bir yıla kadar hapis cezası verilir. Kamu görevlisi sayısının üçten fazla olmaması halinde cezaya hükmolunmaz.
( 2 ) Kamu görevlilerinin mesleki ve sosyal hakları ile ilgili olarak, hizmeti aksatmayacak biçimde, geçici ve kısa süreli iş bırakmaları veya yavaşlatmaları halinde, verilecek cezada indirim yapılabileceği gibi, ceza da verilmeyebilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0261: Kişilerin malları üzerinde usulsüz tasarruf
( 1 ) İlgili kanunlarda belirlenen koşullara aykırı olduğunu bilerek, kişilerin taşınır veya taşınmaz malları üzerinde, karşılık ödenmek suretiyle de olsa, zorla tasarrufta bulunan kamu görevlisi, fiil daha ağır cezayı gerektiren bir suç oluşturmadığı takdirde, altı aydan iki yıla kadar hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0262: Kamu görevinin usulsüz olarak üstlenilmesi
( 1 ) Bir kamu görevini, kanun ve nizamlara aykırı olarak yerine getirmeye teşebbüs eden veya terk emri kendisine bildirilmiş olduğu halde görevi sürdüren kimseye üç aydan iki yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0263: Kanuna aykırı eğitim kurumu
(Madde 30.04.2013 tarih ve 28633 sayılı Resmi Gazetede yayımlanan 6460 Sayılı Kanun ile Yürürlükten Kaldırılmıştır.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0264: Özel işaret ve kıyafetleri usulsüz kullanma
( 1 ) Bir rütbe veya kamu görevinin veya mesleğin, resmi elbisesini yetkisi olmaksızın alenen ve başkalarını yanıltacak şekilde giyen veya hakkı olmayan nişan veya madalyaları takan kimseye üç aydan bir yıla kadar hapis cezası verilir.
( 2 ) Elbisenin sağlayacağı kolaylık ve olanaklardan yararlanarak bir suç işlenirse, yalnız bu fiilden ötürü yukarıdaki fıkrada belirtilen cezalar üçte biri oranında artırılarak hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0265: Görevi yaptırmamak için direnme
( 1 ) Kamu görevlisine karşı görevini yapmasını engellemek amacıyla, cebir veya tehdit kullanan kişi, altı aydan üç yıla kadar hapis cezası ile cezalandırılır.
( 2 ) Suçun yargı görevi yapan kişilere karşı işlenmesi halinde, iki yıldan dört yıla kadar hapis cezasına hükmolunur.
( 3 ) Suçun, kişinin kendisini tanınmayacak bir hale koyması suretiyle veya birden fazla kişi tarafından birlikte işlenmesi halinde, verilecek ceza üçte biri oranında artırılır.
( 4 ) Suçun, silahla ya da var olan veya var sayılan suç örgütlerinin oluşturdukları korkutucu güçten yararlanılarak işlenmesi halinde, yukarıdaki fıkralara göre verilecek ceza yarı oranında artırılır.
( 5 ) Bu suçun işlenmesi sırasında kasten yaralama suçunun neticesi sebebiyle ağırlaşmış hallerinin gerçekleşmesi durumunda, ayrıca kasten yaralama suçuna ilişkin hükümler uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BİRİNCİ BÖLÜM
Kamu İdaresinin Güvenilirliğine ve İşleyişine Karşı Suçlar
Madde 0266: Kamu görevine ait araç ve gereçleri suçta kullanma
( 1 ) Görevi gereği olarak elinde bulundurduğu araç ve gereçleri bir suçun işlenmesi sırasında kullanan kamu görevlisi hakkında, ilgili suçun tanımında kamu görevlisi sıfatı esasen göz önünde bulundurulmamış ise, verilecek ceza üçte biri oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0267: İftira
( 1 ) Yetkili makamlara ihbar veya şikayette bulunarak ya da basın ve yayın yoluyla, işlemediğini bildiği halde, hakkında soruşturma ve kovuşturma başlatılmasını ya da idari bir yaptırım uygulanmasını sağlamak için bir kimseye hukuka aykırı bir fiil isnat eden kişi, bir yıldan dört yıla kadar hapis cezası ile cezalandırılır.
( 2 ) Fiilin maddi eser ve delillerini uydurarak iftirada bulunulması halinde, ceza yarı oranında artırılır.
( 3 ) Yüklenen fiili işlemediğinden dolayı hakkında beraat kararı veya kovuşturmaya yer olmadığına dair karar verilmiş mağdurun aleyhine olarak bu fiil nedeniyle gözaltına alma ve tutuklama dışında başka bir koruma tedbiri uygulanmışsa, yukarıdaki fıkralara göre verilecek ceza yarı oranında artırılır.
( 4 ) Yüklenen fiili işlemediğinden dolayı hakkında beraat kararı veya kovuşturmaya yer olmadığına dair karar verilmiş olan mağdurun bu fiil nedeniyle gözaltına alınması veya tutuklanması halinde; iftira eden, ayrıca kişiyi hürriyetinden yoksun kılma suçuna ilişkin hükümlere göre dolaylı fail olarak sorumlu tutulur.
( 5 ) Mağdurun ağırlaştırılmış müebbet hapis veya müebbet hapis cezasına mahkumiyeti halinde, yirmi yıldan otuz yıla kadar hapis cezasına; süreli hapis cezasına mahkûmiyeti halinde, mahkûm olunan cezanın üçte ikisi kadar hapis cezasına (*) üçte ikisi kadar hapis cezasına hükmolunur.
( 6 ) Mağdurun mahkum olduğu hapis cezasının infazına başlanmış ise, beşinci fıkraya göre verilecek ceza yarısı kadar artırılır.
( 7 ) İftira sonucunda mağdur hakkında hapis cezası dışında adli veya idari bir yaptırım uygulanmışsa; iftira eden kişi, üç yıldan yedi yıla kadar hapis cezası ile cezalandırılır. (1)
( 8 ) İftira suçundan dolayı dava zamanaşımı, mağdurun fiili işlemediğinin sabit olduğu tarihten başlar.
( 9 ) Basın ve yayın yoluyla işlenen iftira suçundan dolayı verilen mahkumiyet kararı, aynı veya eşdeğerde basın ve yayın organıyla ilan olunur. İlan masrafı, hükümlüden tahsil edilir.
(1) 17.03.2012 Tarih ve 28236 Sayılı Resmi Gazetede yayımlanan E :2010/115 K: 2011/154 Sayılı Anayasa Mahkemesi Kararı ile 17.03.2013 Tarihinden itibaren geçerli olmak üzere yedinci fıkrasının İPTALİNE karar verilmiştir.
(*) 5. Fıkrada Geçen süreli hapis cezasına mahkûmiyeti halinde, mahkûm olunan cezanın üçte ikisi kadar hapis cezasına İbaresi 10.12.2013 Tarih ve 28847 Sayılı Resmi Gazetede Yayımlanan E: 2013/14, K: 2013/56 Sayılı Anayasa Mahkemesi Kararı ile 10.06.2014 Tarihinde Geçerli Olmak Üzere İptal Edilmiştir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0268: Başkasına ait kimlik veya kimlik bilgilerinin kullanılması
( 1 ) İşlediği suç nedeniyle kendisi hakkında soruşturma ve kovuşturma yapılmasını engellemek amacıyla, başkasına (1) ait kimliği veya kimlik bilgilerini kullanan kimse, iftira suçuna ilişkin hükümlere göre cezalandırılır.
(1) (Bu kısımda yer alan bu kişiye ibaresi; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 30 uncu maddesiyle metinde görüldüğü şekilde değiştirilmiştir.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0269: Etkin pişmanlık
( 1 ) İftira edenin, mağdur hakkında adli veya idari soruşturma başlamadan önce, iftirasından dönmesi halinde, hakkında iftira suçundan dolayı verilecek cezanın beşte dördü indirilir.
( 2 ) Mağdur hakkında kovuşturma başlamadan önce iftiradan dönme halinde, iftira suçundan dolayı verilecek cezanın dörtte üçü indirilir.
( 3 ) Etkin pişmanlığın;
Mağdur hakkında hükümden önce gerçekleşmesi halinde, verilecek cezanın üçte ikisi,
Mağdurun mahkumiyetinden sonra gerçekleşmesi halinde, verilecek cezanın yarısı,
Hükmolunan cezanın infazına başlanması halinde, verilecek cezanın üçte biri,
İndirilebilir.
( 4 ) İftiranın konusunu oluşturan münhasıran idari yaptırım uygulanmasını gerektiren fiil dolayısıyla;
İdari yaptırıma karar verilmeden önce etkin pişmanlıkta bulunulması halinde, verilecek cezanın yarısı,
İdari yaptırım uygulandıktan sonra etkin pişmanlıkta bulunulması halinde, verilecek cezanın üçte biri,
İndirilebilir.
( 5 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 31 inci maddesiyle değişen şekli.) Basın ve yayın yoluyla yapılan iftiradan dolayı etkin pişmanlık hükümlerinden yararlanılabilmesi için, bunun aynı yöntemle yayınlanması gerekir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0270: Suç üstlenme
( 1 ) Yetkili makamlara, gerçeğe aykırı olarak, suçu işlediğini veya suça katıldığını bildiren kimseye iki yıla kadar hapis cezası verilir. Bu suçun üstsoy, altsoy, eş veya kardeşi cezadan kurtarmak amacıyla işlenmesi halinde; verilecek cezanın dörtte üçü indirilebileceği gibi tamamen de kaldırılabilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0271: Suç uydurma
( 1 ) İşlenmediğini bildiği bir suçu, yetkili makamlara işlenmiş gibi ihbar eden ya da işlenmeyen bir suçun delil veya emarelerini soruşturma yapılmasını sağlayacak biçimde uyduran kimseye üç yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0272: Yalan tanıklık
( 1 ) Hukuka aykırı bir fiil nedeniyle başlatılan bir soruşturma kapsamında tanık dinlemeye yetkili kişi veya kurul önünde gerçeğe aykırı olarak tanıklık yapan kimseye, dört aydan bir yıla kadar hapis cezası verilir.
( 2 ) Mahkeme huzurunda ya da yemin ettirerek tanık dinlemeye kanunen yetkili kişi veya kurul önünde gerçeğe aykırı olarak tanıklık yapan kimseye bir yıldan üç yıla kadar hapis cezası verilir.
( 3 ) Üç yıldan fazla hapis cezasını gerektiren bir suçun soruşturma veya kovuşturması kapsamında yalan tanıklık yapan kişi hakkında iki yıldan dört yıla kadar hapis cezasına hükmolunur.
( 4 ) Aleyhine tanıklıkta bulunulan kişi ile ilgili olarak gözaltına alma ve tutuklama dışında başka bir koruma tedbiri uygulanmışsa, yüklenen fiili işlemediğinden dolayı hakkında beraat kararı veya kovuşturmaya yer olmadığına dair karar verilmiş olması koşuluyla, yukarıdaki fıkralara göre verilecek ceza yarı oranında artırılır.
( 5 ) Aleyhine tanıklıkta bulunulan kişinin gözaltına alınması veya tutuklanması halinde; yüklenen fiili işlemediğinden dolayı hakkında beraat kararı veya kovuşturmaya yer olmadığına dair karar verilmiş olması koşuluyla; yalan tanıklık yapan kişi, ayrıca kişiyi hürriyetinden yoksun kılma suçuna ilişkin hükümlere göre dolaylı fail olarak sorumlu tutulur.
( 6 ) Aleyhine tanıklıkta bulunulan kimsenin ağırlaştırılmış müebbet hapis veya müebbet hapis cezasına mahkumiyeti halinde, yirmi yıldan otuz yıla kadar hapis cezasına; süreli hapis cezasına mahkumiyeti halinde, mahkum olunan cezanın üçte ikisi kadar hapis cezasına (1) hükmolunur.
( 7 ) Aleyhine tanıklıkta bulunulan kimsenin mahkum olduğu hapis cezasının infazına başlanmış ise, altıncı fıkraya göre verilecek ceza yarısı kadar artırılır.
( 8 ) Aleyhine tanıklıkta bulunulan kişi hakkında hapis cezası dışında adli veya idari bir yaptırım uygulanmışsa; yalan tanıklıkta bulunan kişi, üç yıldan yedi yıla kadar hapis cezası ile cezalandırılır. (1) Üstü Çizili İbare 29.04.2015 Tarih ve 29341 Sayılı Resmi Gazetede Yayımlanan 14/1/2015 Tarihli ve E: 2014/116, K: 2015/4 Sayılı Anayasa Mahkemesi Kararı ile 6 ay sonra (29.10.2015) yürürlüğe girmek üzere iptal edilmiştir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0273: Şahsi cezasızlık veya cezanın azaltılmasını gerektiren sebepler
( 1 ) Kişinin;
Kendisinin, üstsoy, altsoy, eş veya kardeşinin soruşturma ve kovuşturmaya uğramasına neden olabilecek bir hususla ilgili olarak yalan tanıklıkta bulunması,
Tanıklıktan çekinme hakkı olmasına rağmen, bu hakkı kendisine hatırlatılmadan gerçeğe aykırı olarak tanıklık yapması,
Halinde, verilecek cezada indirim yapılabileceği gibi, ceza vermekten de vazgeçilebilir.
( 2 ) Birinci fıkra hükmü, özel hukuk uyuşmazlıkları kapsamında yapılan yalan tanıklık hallerinde uygulanmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0274: Etkin pişmanlık
( 1 ) Aleyhine tanıklık yapılan kişi hakkında bir hak kısıtlamasını veya yoksunluğunu sonuçlayacak nitelikte karar verilmeden veya hükümden önce gerçeğin söylenmesi halinde, cezaya hükmolunmaz.
( 2 ) Aleyhine tanıklık yapılan kişi hakkında bir hak kısıtlamasını veya yoksunluğunu sonuçlayacak nitelikte karar verildikten sonra ve fakat hükümden önce gerçeğin söylenmesi halinde, verilecek cezanın üçte ikisinden yarısına kadarı indirilebilir.
( 3 ) Aleyhine tanıklık yapılan kişi hakkında verilen mahkumiyet kararı kesinleşmeden önce gerçeğin söylenmesi halinde, verilecek cezanın yarısından üçte birine kadarı indirilebilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0275: Yalan yere yemin
( 1 ) Hukuk davalarında yalan yere yemin eden davacı veya davalıya bir yıldan beş yıla kadar hapis cezası verilir.
( 2 ) Dava hakkında hüküm verilmeden önce gerçeğin söylenmesi halinde, cezaya hükmolunmaz.
( 3 ) Hükmün icraya konulmasından veya kesinleşmesinden önce gerçeğin söylenmesi halinde, verilecek cezanın yarısı indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0276: Gerçeğe aykırı bilirkişilik veya tercümanlık
( 1 ) Yargı mercileri veya suçtan dolayı kanunen soruşturma yapmak veya yemin altında tanık dinlemek yetkisine sahip bulunan kişi veya kurul tarafından görevlendirilen bilirkişinin gerçeğe aykırı mütalaada bulunması halinde, üç yıldan yedi yıla (1) kadar hapis cezasına hükmolunur.
( 2 ) Birinci fıkrada belirtilen kişi veya kurullar tarafından görevlendirilen tercümanın ifade veya belgeleri gerçeğe aykırı olarak tercüme etmesi halinde, birinci fıkra hükmü uygulanır. (1) (24.11.2016 Tarih ve 29898 Sayılı Resmi Gazetede Yayımlanan 6754 sayılı Kanun ile bir yıldan üç yıla ibaresi üç yıldan yedi yıla şeklinde değiştirilmiştir.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0277: Yargı görevi yapanı, bilirkişiyi veya tanığı etkilemeye teşebbüs
(Madde, Başlığı ile Birlikte 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.)
(1) Görülmekte olan bir davada veya yapılmakta olan bir soruşturmada, (1) gerçeğin ortaya çıkmasını engellemek veya bir haksızlık oluşturmak amacıyla, davanın taraflarından birinin, şüpheli veya (1) sanığın, katılanın veya mağdurun lehine veya aleyhine sonuç doğuracak bir karar vermesi veya bir işlem tesis etmesi ya da beyanda bulunması için, yargı görevi yapanı, bilirkişiyi veya tanığı hukuka aykırı olarak etkilemeye teşebbüs eden kişi, iki yıldan dört yıla kadar hapis cezası ile cezalandırılır.(Cümle 28.06.2014 tarih ve 29044 sayılı Resmi Gazetede yayımlanan 6545 Sayılı Kanun ile Eklenmiştir)Teşebbüs iltimas derecesini geçmediği takdirde verilecek ceza altı aydan iki yıla kadardır.
(2) Birinci fıkradaki suçu oluşturan fiilin başka bir suçu da oluşturması halinde, fikri içtima hükümlerine göre verilecek ceza yarısına kadar artırılır. (1) Üstü Çizili İbare 28.06.2014 Tarih ve 29044 Sayılı Resmi Gazetede Yayımlanan 6545 Sayılı Kanun ile Yürürlükten Kaldırımıştır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0278: Suçu bildirmeme
( 1 ) İşlenmekte olan bir suçu yetkili makamlara bildirmeyen kişi, bir yıla kadar hapis cezası ile cezalandırılır.
( 2 ) İşlenmiş olmakla birlikte, sebebiyet verdiği neticelerin sınırlandırılması halen mümkün bulunan bir suçu yetkili makamlara bildirmeyen kişi, yukarıdaki fıkra hükmüne göre cezalandırılır.
( 3 ) Mağdurun onbeş yaşını bitirmemiş bir çocuk, bedensel veya ruhsal bakımdan engelli (1) olan ya da hamileliği nedeniyle kendisini savunamayacak durumda bulunan kimse olması halinde, yukarıdaki fıkralara göre verilecek ceza, yarı oranında artırılır. (1) özürlü İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli olarak değişmiştir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0279: Kamu görevlisinin suçu bildirmemesi
( 1 ) Kamu adına soruşturma ve kovuşturmayı gerektiren bir suçun işlendiğini göreviyle bağlantılı olarak öğrenip de yetkili makamlara bildirimde bulunmayı ihmal eden veya bu hususta gecikme gösteren kamu görevlisi, altı aydan iki yıla kadar hapis cezası ile cezalandırılır.
( 2 ) Suçun, adli kolluk görevini yapan kişi tarafından işlenmesi halinde, yukarıdaki fıkraya göre verilecek ceza yarı oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0280: Sağlık mesleği mensuplarının suçu bildirmemesi
( 1 ) Görevini yaptığı sırada bir suçun işlendiği yönünde bir belirti ile karşılaşmasına rağmen, durumu yetkili makamlara bildirmeyen veya bu hususta gecikme gösteren sağlık mesleği mensubu, bir yıla kadar hapis cezası ile cezalandırılır.
( 2 ) Sağlık mesleği mensubu deyiminden tabip, diş tabibi, eczacı, ebe, hemşire ve sağlık hizmeti veren diğer kişiler anlaşılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0281: Suç delillerini yok etme, gizleme veya değiştirme
( 1 ) Gerçeğin meydana çıkmasını engellemek amacıyla, bir suçun delillerini yok eden, silen, gizleyen, değiştiren veya bozan kişi, altı aydan beş yıla kadar hapis cezası ile cezalandırılır. Kendi işlediği veya işlenişine iştirak ettiği suçla ilgili olarak kişiye bu fıkra hükmüne göre ceza verilmez.
( 2 ) Bu suçun kamu görevlisi tarafından göreviyle bağlantılı olarak işlenmesi halinde, verilecek ceza yarı oranında artırılır.
( 3 ) İlişkin olduğu suç nedeniyle hüküm verilmeden önce gizlenen delilleri mahkemeye teslim eden kişi hakkında bu maddede tanımlanan suç nedeniyle verilecek cezanın beşte dördü indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0282: Suçtan kaynaklanan malvarlığı değerlerini aklama
( 1 )  (Fıkra 09.07.2009 tarih ve 27283 sayılı Resmi Gazetede yayımlanan Kanun ile Değişmiştir.) Alt sınırı altı ay veya daha fazla hapis cezasını gerektiren bir suçtan kaynaklanan malvarlığı değerlerini, yurt dışına çıkaran veya bunların gayrimeşru kaynağını gizlemek veya meşru bir yolla elde edildiği konusunda kanaat uyandırmak maksadıyla, çeşitli işlemlere tâbi tutan kişi, üç yıldan yedi yıla kadar hapis ve yirmibin güne kadar adlî para cezası ile cezalandırılır.
( 2 ) (Fıkra 09.07.2009 tarih ve 27283 sayılı Resmi Gazetede yayımlanan Kanun ile Eklenmiştir) Birinci fıkradaki suçun işlenmesine iştirak etmeksizin, bu suçun konusunu oluşturan malvarlığı değerini, bu özelliğini bilerek satın alan, kabul eden, bulunduran veya kullanan kişi iki yıldan beş yıla kadar hapis cezası ile cezalandırılır.
( 3 ) Bu suçun, kamu görevlisi tarafından veya belli bir meslek sahibi kişi tarafından bu mesleğin icrası sırasında işlenmesi halinde, verilecek hapis cezası yarı oranında artırılır.
( 4 ) Bu suçun, suç işlemek için teşkil edilmiş bir örgütün faaliyeti çerçevesinde işlenmesi halinde, verilecek ceza bir kat artırılır.
( 5 ) Bu suçun işlenmesi dolayısıyla tüzel kişiler hakkında bunlara özgü güvenlik tedbirlerine hükmolunur.
( 6 ) Bu suç nedeniyle kovuşturma başlamadan önce suç konusu malvarlığı değerlerinin ele geçirilmesini sağlayan veya bulunduğu yeri yetkili makamlara haber vererek ele geçirilmesini kolaylaştıran kişi hakkında bu maddede tanımlanan suç nedeniyle cezaya hükmolunmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0283: Suçluyu kayırma
( 1 ) Suç işleyen bir kişiye araştırma, yakalanma, tutuklanma veya hükmün infazından kurtulması için imkan sağlayan kimse, altı aydan beş yıla kadar hapis cezası ile cezalandırılır.
( 2 ) Bu suçun kamu görevlisi tarafından göreviyle bağlantılı olarak işlenmesi halinde, verilecek ceza yarı oranında artırılır.
( 3 ) Bu suçun üstsoy, altsoy, eş, kardeş veya diğer suç ortağı tarafından işlenmesi halinde, cezaya hükmolunmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0284: Tutuklu, hükümlü veya suç delillerini bildirmeme
( 1 ) Hakkında tutuklama kararı verilmiş olan veya hükümlü bir kişinin bulunduğu yeri bildiği halde yetkili makamlara bildirmeyen kimse, bir yıla kadar hapis cezası ile cezalandırılır.
( 2 ) İşlenmiş olan bir suça ilişkin delil ve eserlerin başkaları tarafından saklandığı yeri bildiği halde yetkili makamlara bildirmeyen kimse, yukarıdaki fıkra hükmüne göre cezalandırılır.
( 3 ) Bu suçların kamu görevlisi tarafından göreviyle bağlantılı olarak işlenmesi halinde, verilecek ceza yarı oranında artırılır.
( 4 ) Bu suçların üstsoy, altsoy, eş veya kardeş tarafından işlenmesi halinde, cezaya hükmolunmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0285: Gizliliğin ihlali
(Madde 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.)
(1) Soruşturmanın gizliliğini alenen ihlal eden kişi, bir yıldan üç yıla kadar hapis veya adli para cezası ile cezalandırılır. Bu suçun oluşabilmesi için;
a) Soruşturma evresinde yapılan işlemin içeriğinin açıklanması suretiyle, suçlu sayılmama karinesinden yararlanma hakkının veya haberleşmenin gizliliğinin ya da özel hayatın gizliliğinin ihlal edilmesi,
b) Soruşturma evresinde yapılan işlemin içeriğine ilişkin olarak yapılan açıklamanın maddi gerçeğin ortaya çıkmasını engellemeye elverişli olması,
gerekir.
(2) Soruşturma evresinde alınan ve soruşturmanın tarafı olan kişilere karşı gizli tutulması gereken kararların ve bunların gereği olarak yapılan işlemlerin gizliliğini ihlal eden kişi, bir yıldan üç yıla kadar hapis veya adli para cezası ile cezalandırılır.
(3) Kanuna göre kapalı yapılması gereken veya kapalı yapılmasına karar verilen duruşmadaki açıklama veya görüntülerin gizliliğini alenen ihlal eden kişi, birinci fıkra hükmüne göre cezalandırılır. Ancak, bu suçun oluşması için, tanığın korunmasına ilişkin olarak alınan gizlilik kararına aykırılık açısından aleniyetin gerçekleşmesi aranmaz.
(4) Yukarıdaki fıkralarda tanımlanan suçların kamu görevlisi tarafından görevinin sağladığı kolaylıktan yararlanılarak işlenmesi halinde, ceza yarısına kadar artırılır.
(5) Soruşturma ve kovuşturma evresinde kişilerin suçlu olarak algılanmalarına yol açacak şekilde görüntülerinin yayınlanması halinde, altı aydan iki yıla kadar hapis cezasına hükmolunur.
(6) Soruşturma ve kovuşturma işlemlerinin haber verme sınırları aşılmaksızın haber konusu yapılması suç oluşturmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0286: Ses veya görüntülerin kayda alınması
( 1 ) Soruşturma ve kovuşturma işlemleri sırasındaki ses veya görüntüleri yetkisiz olarak kayda alan veya nakleden kişi, altı aya kadar hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0287: Genital muayene
( 1 ) Yetkili hakim ve savcı kararı olmaksızın, kişiyi genital muayeneye gönderen veya bu muayeneyi yapan fail hakkında üç aydan bir yıla kadar hapis cezasına hükmolunur.
( 2 ) Bulaşıcı hastalıklar dolayısıyla kamu sağlığını korumak amacıyla kanun ve tüzüklerde öngörülen hükümlere uygun olarak yapılan muayeneler açısından yukarıdaki fıkra hükmü uygulanmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0288: Adil yargılamayı etkilemeye teşebbüs
(Madde 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.)
(1) Görülmekte olan bir davada veya yapılmakta olan bir soruşturmada, hukuka aykırı bir karar vermesi veya bir işlem tesis etmesi ya da gerçeğe aykırı beyanda bulunması için, yargı görevi yapanı, bilirkişiyi veya tanığı hukuka aykırı olarak etkilemek amacıyla alenen sözlü veya yazılı beyanda bulunan kişi, elli günden az olmamak üzere adli para cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0289: Muhafaza görevini kötüye kullanma
( 1 ) Muhafaza edilmek üzere kendisine resmen teslim olunan rehinli veya hacizli veya herhangi bir nedenle elkonulmuş olan mal üzerinde teslim amacı dışında tasarrufta bulunan kişi, üç aydan iki yıla kadar hapis ve üç bin güne kadar adli para cezası ile cezalandırılır. Kişinin bu malın sahibi olması halinde, verilecek ceza yarı oranında indirilir.
( 2 ) Birinci fıkrada tanımlanan suçun konusunu oluşturan eşyayı kovuşturma başlamadan önce geri veren veya bunun mümkün olmaması halinde bedelini ödeyen kişi hakkında verilecek cezaların beşte dördü indirilir.
( 3 ) Muhafaza edilmek üzere kendisine resmen teslim olunan rehinli veya hacizli veya herhangi bir nedenle elkonulmuş olan malın dikkat ve özen yükümlülüğüne aykırı davranması nedeniyle kaybolmasına veya bozulmasına neden olan kişi, adli para cezası ile cezalandırılır.
( 4 ) Bir suça ilişkin soruşturma veya kovuşturma kapsamında elkonulan eşyayı amacı dışında kullanan kimse, bir yıla kadar hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0290: Resmen teslim olunan mala elkonulması ve bozulması
( 1 ) Hükmen hak sahiplerine teslim edilen taşınmaz mallara tekrar elkoyan kimseye üç aydan bir yıla kadar hapis cezası verilir.
( 2 ) Muhafaza edilmek üzere başkasına resmen teslim olunan rehinli veya hacizli veya herhangi bir nedenle elkonulmuş olan taşınır malın bu kişinin elinden rızası dışında alınması halinde hırsızlık, cebren alınması halinde yağma, hileyle alınması halinde dolandırıcılık, tahrip edilmesi halinde mala zarar verme suçuna ilişkin hükümler uygulanır. Kişinin bu malın sahibi olması halinde, verilecek cezanın yarısından dörtte üçüne kadarı indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0291: Başkası yerine ceza infaz kurumuna veya tutukevine girme
( 1 ) Kendisini, bir hükümlünün veya tutuklunun yerine koyarak ceza infaz kurumuna veya tutukevine giren kimseye altı aydan iki yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0292: Hükümlü veya tutuklunun kaçması
( 1 ) Tutukevinden, ceza infaz kurumundan veya gözetimi altında bulunduğu görevlilerin elinden kaçan tutuklu veya hükümlü hakkında altı aydan bir yıla kadar hapis cezasına hükmolunur.
( 2 ) Bu suçun, cebir veya tehdit kullanılarak işlenmesi halinde, bir yıldan üç yıla kadar hapis cezasına hükmolunur.
( 3 ) Bu suçun, silahlı olarak ya da birden çok tutuklu veya hükümlü tarafından birlikte işlenmesi halinde, yukarıdaki fıkralara göre verilecek ceza bir katına kadar artırılır.
( 4 ) Bu suçun işlenmesi sırasında kasten yaralama suçunun neticesi sebebiyle ağırlaşmış hallerinin veya kasten öldürme suçunun gerçekleşmesi ya da eşyaya zarar verilmesi durumunda, ayrıca bu suçlara ilişkin hükümlere göre cezaya hükmolunur.
( 5 ) Bu maddede yazılı hükümler, ceza infaz kurumu dışında çalıştırılan hükümlüler ile hapis cezası adli para cezasından çevrilmiş olanlar hakkında da uygulanır.
(...) (1)
(1) (Bu kısımda yer alan ( 6 ) Kısa süreli hapis cezasının özel infaz şekillerinin gereklerine uymayan hükümlü hakkında bir aydan iki aya kadar hapis cezasına hükmolunur; geriye kalan ceza da ayrıca çektirilir. şeklindeki fıkra; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 33 üncü maddesiyle madde metninden çıkarılmıştır.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0293: Etkin pişmanlık
( 1 ) (...) (1) tutuklu veya hükümlünün, kaçtıktan sonra etkin pişmanlık göstererek kendiliğinden teslim olması halinde, kaçtığı günden itibaren teslimin gerçekleştiği güne kadar geçen süre dikkate alınarak, verilecek cezanın altıda beşinden altıda birine kadarı indirilir. Ancak, kaçma süresinin altı ayı geçmesi halinde cezada indirim yapılmaz.
(1) (Bu kısımda yer alan Gözaltına alınan, ibaresi; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 34 üncü maddesiyle madde metninden çıkarılmıştır.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0294: Kaçmaya imkan sağlama
( 1 ) Gözaltına alınanın veya tutuklunun kaçmasını sağlayan kişi, bir yıldan üç yıla kadar hapis cezası ile cezalandırılır.
( 2 ) Hükümlünün kaçmasını sağlayan kişi, çekilecek olan hapis cezasının süresine göre iki yıldan beş yıla kadar hapis cezası ile cezalandırılır. Ancak, hükümlünün cezası;
Müebbet hapis cezası ise, beş yıldan sekiz yıla,
Ağırlaştırılmış müebbet hapis cezası ise, sekiz yıldan oniki yıla,
Kadar hapis cezasına hükmolunur.
( 3 ) Bu suçların, cebir veya tehdit kullanılarak işlenmesi halinde, verilecek ceza üçte biri oranında artırılır.
( 4 ) Kaçması sağlanan kişi sayısının birden fazla olması halinde, bu sayı göz önünde bulundurularak, verilecek ceza üçte birden bir katına kadar artırılır.
( 5 ) Bu suçların gözaltına alınan, tutuklu veya hükümlünün muhafaza veya nakli ile görevli kişiler tarafından işlenmesi halinde, verilecek ceza, üçte biri oranında artırılır.
( 6 ) Bu suçların üstsoy, altsoy, eş veya kardeş tarafından işlenmesi halinde, verilecek ceza üçte biri oranında indirilir.
( 7 ) Bu suçların işlenmesi sırasında kasten yaralama suçunun neticesi sebebiyle ağırlaşmış hallerinin veya kasten öldürme suçunun gerçekleşmesi ya da eşyaya zarar verilmesi durumunda, ayrıca bu suçlara ilişkin hükümlere göre cezaya hükmolunur.
( 8 ) Gözaltına alınan, tutuklu veya hükümlünün, muhafaza veya nakli ile görevli kişinin dikkat ve özen yükümlülüğüne aykırı davranmasından yararlanarak kaçması halinde, altı aydan üç yıla kadar hapis cezasına hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0295: Muhafızın görevini kötüye kullanması
( 1 ) Gözaltına alınan, tutuklu veya hükümlünün muhafaza veya nakli ile görevli kişilerin, görevlerinin gereklerine aykırı hareket etmeleri halinde, görevi kötüye kullanma suçuna ilişkin hükümler uygulanır.
( 2 ) Muhafaza veya nakli ile görevli olan kimse, görevinin gereklerine aykırı olarak gözaltına alınan, tutuklu veya hükümlünün bulunduğu yerden geçici bir süreyle uzaklaşmasına izin verirse; altı aydan iki yıla kadar hapis cezası ile cezalandırılır.
( 3 ) Gözaltına alınan, tutuklu veya hükümlünün bu fırsattan yararlanarak kaçması halinde, kaçmaya kasten imkan sağlama suçuna ilişkin hükümler uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0296: Hükümlü veya tutukluların ayaklanması
( 1 ) Hükümlü veya tutukluların toplu olarak ayaklanması halinde, her biri hakkında altı aydan üç yıla kadar hapis cezasına hükmolunur. Hükümlü veya tutuklu sayısının üçten fazla olmaması halinde, bu suçtan dolayı cezaya hükmedilmez.
( 2 ) Ayaklanma sırasında başka suçların işlenmesi halinde, ayrıca bu suçlara ilişkin hükümlere göre cezaya hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0297: İnfaz kurumuna veya tutukevine yasak eşya sokmak
( 1 ) İnfaz kurumuna veya tutukevine silah, uyuşturucu veya uyarıcı madde veya elektronik haberleşme aracı sokan veya bulunduran kişi, iki yıldan beş yıla kadar hapis cezası ile cezalandırılır. Bu suçun konusunu oluşturan eşyanın, temin edilmesi veya bulundurulması ayrı bir suç oluşturduğu takdirde; fikri içtima hükümlerine göre belirlenecek ceza yarı oranında artırılır.
( 2 )  (21.10.2011 tarih ve 28091 sayılı Resmi Gazetede yayımlanan 07.07.2011 Tarih ve E:2010/69 - K: 2011/116 Sayılı Anayasa Mahkemesi Kararı ile İptal edilen fıkra 02.12.2016 tarih ve 29906 sayılı Resmi Gazetede yayımlanan 6763 sayılı Kanun ile yeniden düzenlenmiştir.) Birinci fıkra kapsamı dışında kalan;
a) Firarı kolaylaştırıcı her türlü alet ve malzemeyi,
b) Her türlü saldırı ve savunma araçları ile yangın çıkarmaya yarayan malzemeyi,
c) Alkol içeren her türlü içeceği,
d) Kumar oynanmasına olanak sağlayan eşya ve malzemeyi,
e) 188 inci maddede tanımlanan suçlar saklı kalmak üzere, yeşil reçeteye tabi ilaçları,
f) Kurum idaresince incelenmek üzere alınanlar hariç, mahkemelerce yasaklanmış veya suç örgütlerini temsil eden yayın, afiş, pankart, resim, sembol, işaret, doküman ve benzeri malzemeler ile örgütsel haberleşme araçlarını,
g) Yetkili makamlarca izin verilenler hariç, ses ve görüntü almaya yarayan araçları,
ceza infaz kurumuna veya tutukevine sokan, buralarda bulunduran veya kullanan kişi bir yıldan üç yıla kadar hapis cezası ile cezalandırılır.
( 3 ) Bir ve ikinci fıkralarda tanımlanan suçların hükümlü veya tutukluların muhafazasıyla görevli kişiler tarafından işlenmesi halinde, verilecek ceza bir kat artırılır.
( 4 ) Bir ve ikinci fıkralarda tanımlanan suçların konusunu oluşturan eşyayı yanında bulunduran veya kullanan hükümlü veya tutuklu, bunu kimden ve ne suretle elde ettiği hususunda bilgi verirse, verilecek ceza yarı oranında indirilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
İKİNCİ BÖLÜM
Adliyeye Karşı Suçlar
Madde 0298: Hak kullanımını ve beslenmeyi engelleme
( 1 ) Ceza infaz kurumları ve tutukevlerinde bulunan hükümlü ve tutukluların haberleşmelerini, ziyaretçileriyle görüşmelerini, iyileştirme ve eğitim programları çerçevesinde eğitim ve spor, meslek kazandırma ve işyurdu çalışmaları ile diğer sosyal ve kültürel faaliyetlere katılmalarını, kurum tabibince muayene ve tedavi edilmelerini, müdafi veya avukat tayin etmelerini, bunlarla görüşmelerini, mahkemelere veya Cumhuriyet başsavcılıklarına gitmelerini, kurum görevlileri ile görüşmelerini, salıverilenlerin kurum dışına çıkmalarını her ne suretle olursa olsun engelleyenler, hükümlü ve tutukluları bu fiillere teşvik edenler, bu yolda talimat verenler, mevzuatın hükümlü ve tutuklulara tanıdığı sair her türlü görüşme ve temas olanağını engelleyenler, bir yıldan üç yıla kadar hapis cezasıyla cezalandırılırlar.
( 2 ) Hükümlü ve tutukluların beslenmesini engelleyenler hakkında iki yıldan dört yıla kadar hapis cezası verilir. Hükümlü ve tutukluların açlık grevine veya ölüm orucuna teşvik veya ikna edilmeleri ya da bu yolda kendilerine talimat verilmesi de beslenmenin engellenmesi sayılır.
( 3 ) Beslenmenin engellenmesi nedeniyle kasten yaralama suçunun neticesi sebebiyle ağırlaşmış hallerinden biri veya ölüm meydana gelmiş ise, ayrıca kasten yaralama veya kasten öldürme suçlarına ilişkin hükümlere göre cezaya hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ÜÇÜNCÜ BÖLÜM
Devletin Egemenlik Alametlerine ve Organlarının Saygınlığına Karşı Suçlar
Madde 0299: Cumhurbaşkanına hakaret
( 1 ) Cumhurbaşkanına hakaret eden kişi, bir yıldan dört yıla kadar hapis cezası ile cezalandırılır.
( 2 )  (08.07.2005 tarih ve 25869 sayılı Resmi Gazete de yayımlanan 5377 sayılı Kanunun 35 inci maddesiyle değişen şekli.) Suçun alenen işlenmesi halinde, verilecek ceza altıda biri oranında artırılır.
( 3 ) Bu suçtan dolayı kovuşturma yapılması, Adalet Bakanının iznine bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ÜÇÜNCÜ BÖLÜM
Devletin Egemenlik Alametlerine ve Organlarının Saygınlığına Karşı Suçlar
Madde 0300: Devletin egemenlik alametlerini aşağılama
( 1 ) Türk Bayrağını yırtarak, yakarak veya sair surette ve alenen aşağılayan kişi, bir yıldan üç yıla kadar hapis cezası ile cezalandırılır. Bu hüküm, Anayasada belirlenen beyaz ay yıldızlı al bayrak özelliklerini taşıyan ve Türkiye Cumhuriyeti Devletinin egemenlik alameti olarak kullanılan her türlü işaret hakkında uygulanır.
( 2 ) İstiklal Marşını alenen aşağılayan kişi, altı aydan iki yıla kadar hapis cezası ile cezalandırılır.
( 3 ) Bu maddede tanımlanan suçların yabancı bir ülkede bir Türk vatandaşı tarafından işlenmesi halinde, verilecek ceza üçte bir oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ÜÇÜNCÜ BÖLÜM
Devletin Egemenlik Alametlerine ve Organlarının Saygınlığına Karşı Suçlar
Madde 0301: Türk Milletini, Türkiye Cumhuriyeti Devletini, Devletin kurum ve organlarını aşağılama
(Madde Başlığı ile Birlikte 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.)
(1) Türk Milletini, Türkiye Cumhuriyeti Devletini, Türkiye Büyük Millet Meclisini, Türkiye Cumhuriyeti Hükümetini ve Devletin yargı organlarını alenen aşağılayan kişi, altı aydan iki yıla kadar hapis cezası ile cezalandırılır.
(2) Devletin askerî veya emniyet teşkilatını alenen aşağılayan kişi, birinci fıkra hükmüne göre cezalandırılır.
(3) Eleştiri amacıyla yapılan düşünce açıklamaları suç oluşturmaz.
(4) Bu suçtan dolayı soruşturma yapılması, Adalet Bakanının iznine bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0302: Devletin birliğini ve ülke bütünlüğünü bozmak
( 1 )  (Fıkranın: 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 36 ncı maddesiyle değişen şekli.) Devlet topraklarının tamamını veya bir kısmını yabancı bir devletin egemenliği altına koymaya veya Devletin bağımsızlığını zayıflatmaya veya birliğini bozmaya veya Devletin egemenliği altında bulunan topraklardan bir kısmını Devlet idaresinden ayırmaya yönelik bir fiil işleyen kimse, ağırlaştırılmış müebbet hapis cezası ile cezalandırılır.
( 2 ) Bu suçun işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
( 3 ) Bu maddede tanımlanan suçların işlenmesi dolayısıyla tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0303: Düşmanla işbirliği yapmak
( 1 ) Türkiye Cumhuriyeti Devleti ile savaş halinde olan devletin ordusunda hizmet kabul eden, düşman devletin yanında Türkiye Cumhuriyeti Devletine karşı silahlı mücadeleye giren vatandaş, müebbet hapis cezası ile cezalandırılır.
( 2 ) Düşman devlet ordusunda herhangi bir komuta görevi üstlenen vatandaş, ağırlaştırılmış müebbet hapis cezası ile cezalandırılır.
( 3 ) Bir ve ikinci fıkralarda tanımlanan suçların işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
( 4 ) Savaş zamanında düşman devlet toprağında bulunup da bu devlet ordusunda hizmete alınmak mecburiyetinde kalan vatandaş hakkında, bu nedenle cezaya hükmolunmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0304: Devlete karşı savaşa tahrik
( 1 ) Türkiye Cumhuriyeti Devletine karşı savaş açması veya hasmane hareketlerde bulunması için yabancı devlet yetkililerini tahrik eden veya bu amaca yönelik olarak yabancı devlet yetkilileri ile işbirliği yapan kişi, on yıldan yirmi yıla kadar hapis cezası ile cezalandırılır. (...) (1)
( 2 ) Bu madde uygulamasında, Türkiye Cumhuriyeti Devletinin güvenliğine karşı suç işlemek üzere oluşturulmuş örgütlerin doğrudan veya dolaylı olarak desteklenmesi, hasmane hareket olarak kabul edilir.
( 3 ) Bu maddede tanımlanan suçun işlenmesi dolayısıyla tüzel kişiler hakkında bunlara özgü güvenlik tedbirlerine hükmolunur.
(1) (Bu kısımda yer alan Tahrik fiilinin basın ve yayın yolu ile işlenmesi halinde, verilecek ceza üçte bir oranında artırılır. şeklindeki cümle; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 37 nci maddesiyle madde metninden çıkarılmıştır.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0305: Temel milli yararlara karşı faaliyette bulunmak için yarar sağlama *
( 1 )  (Fıkranın: 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 38 inci maddesiyle değişen şekli.) Temel milli yararlara karşı fiillerde bulunmak maksadıyla veya bu nedenle, yabancı kişi veya kuruluşlardan doğrudan doğruya veya dolaylı olarak kendisi veya başkası için maddi yarar sağlayan vatandaşa ya da Türkiye de bulunan yabancıya, üç yıldan on yıla kadar hapis ve onbin güne kadar adli para cezası verilir. Yarar sağlayan veya vaat eden kişi hakkında da aynı cezaya hükmolunur.
( 2 )  (Fıkranın: 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 38 inci maddesiyle değişen şekli.) Fiilin savaş sırasında işlenmiş olması halinde, verilecek ceza yarı oranında artırılır.
( 3 ) Suç savaş hali dışında işlendiği takdirde, bu nedenle kovuşturma yapılması Adalet Bakanının iznine bağlıdır.
( 4 ) Temel milli yararlar deyiminden; bağımsızlık, toprak bütünlüğü, milli güvenlik ve Cumhuriyetin Anayasada belirtilen temel nitelikleri anlaşılır.
(*) (Temel milli yararlara karşı hareket şeklindeki madde başlığı; 08.07.2005 tarih ve 25869 sayılı Resmi Gazete de yayımlanan 5377 sayılı Kanunun 38 inci maddesiyle Temel milli yararlara karşı faaliyette bulunmak için yarar sağlama şeklinde değiştirilmiş ve metne işlenmiştir.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0306: Yabancı devlet aleyhine asker toplama
( 1 ) Türkiye Devletini savaş tehlikesi ile karşı karşıya bırakacak şekilde, yetkisiz olarak, yabancı bir devlete karşı asker toplayan veya diğer hasmane hareketlerde bulunan kimseye beş yıldan oniki yıla kadar hapis cezası verilir.
( 2 ) Fiil sonucu savaş meydana gelirse faile müebbet hapis cezası verilir.
( 3 ) Fiil, sadece yabancı devletle siyasal ilişkileri bozacak veya Türkiye Devleti veya Türk vatandaşlarını misilleme tehlikesi ile karşı karşıya bırakacak nitelikte ise faile iki yıldan sekiz yıla kadar hapis cezası verilir.
( 4 ) Siyasal ilişki kesilir veya misilleme meydana gelirse üç yıldan on yıla kadar hapis cezasına hükmolunur.
( 5 ) Bu maddede yer alan suçun kovuşturulması Adalet Bakanının iznine bağlıdır.
( 6 ) Bu madde hükümleri, fiili savaş halinde ülke topraklarının tamamını veya bir kısmını işgal eden yabancı devlet kuvvetlerine karşı meşru müdafaa amaçlı direniş hareketleri hakkında uygulanmaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0307: Askeri tesisleri tahrip ve düşman askeri hareketleri yararına anlaşma
( 1 ) Devletin silahlı kuvvetlerine ait olan veya hizmetine verilmiş bulunan kara, deniz ve hava ulaşım araçlarını, yolları, müesseseleri, depoları ve diğer askeri tesisleri, bunlar henüz tamamlanmamış bulunsalar bile, kısmen veya tamamen tahrip eden veya geçici bir süre için olsa bile kullanılmayacak hale getiren kişiye, altı yıldan oniki yıla kadar hapis cezası verilir.
( 2 ) Suçun;
Türkiye ile savaş halinde bulunan bir devletin çıkarı için işlenmiş olması,
Devletin savaş hazırlıklarını veya savaş kudret ve yeteneğini veya askeri hareketlerini tehlikeye koymuş olması,
Halinde, ağırlaştırılmış müebbet hapis cezasına hükmolunur.
( 3 ) Tahrip veya kullanılamaz hale gelme, birinci fıkrada belirtilen bina, tesis veya eşyayı elinde bulunduran veya korumak ve gözetlemekle yükümlü olan kimsenin taksiri sonucunda meydana gelmiş veya bu nedenle suçun işlenmesi kolaylaşmış ise, bu kişi hakkında bir yıldan beş yıla kadar hapis cezasına hükmolunur.
( 4 ) Savaş zamanında Türkiye Devleti zararına olmak üzere, düşman askeri hareketlerini kolaylaştırmak veya Türkiye Devletinin askeri hareketlerine zarar vermek maksadıyla yabancıyla anlaşan veya anlaşma olmasa da aynı sonuçları meydana getirmeye yönelik fiilleri işleyen kişiye on yıldan onbeş yıla kadar hapis cezası verilir.
( 5 ) Dördüncü fıkrada tanımlanan fiil sonucunda, düşman askeri hareketleri fiilen kolaylaşmış veya Türk Devletinin askeri hareketleri zarar görmüş ise faile ağırlaştırılmış müebbet hapis cezası verilir.
( 6 ) Dört ve beşinci fıkralarda yazılı suçları işleyen kimse ile anlaşan yabancıya da aynı ceza verilir.
( 7 ) Yukarıdaki fıkralarda yazılı fiillerin Türkiye Devleti ile aralarında savaş için ittifak veya iştirak olan devlet zararına olarak Türkiye de işlenmesi halinde de bu madde hükümleri uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DÖRDÜNCÜ BÖLÜM
Devletin Güvenliğine Karşı Suçlar
Madde 0308: Düşman devlete maddi ve mali yardım
( 1 ) Türkiye Cumhuriyeti Devletinin savaş halinde olduğu devlete, savaşta Türkiye Cumhuriyeti Devletinin aleyhine kullanılabilecek her türlü eşyayı karşılıklı veya karşılıksız, doğrudan veya dolaylı olarak veren vatandaş, beş yıldan onbeş yıla kadar hapis cezası ile cezalandırılır. Bu hüküm, Türkiye de oturan yabancı hakkında da uygulanır.
( 2 ) Savaş zamanında, düşman devlet yararına yapılan borçlanmalara veya her ne nedenle olursa olsun ödemelere katılan veya bunlara ilişkin işlemleri kolaylaştıran vatandaşa veya Türkiye de oturan yabancıya aynı ceza verilir.
( 3 ) Savaştan evvel başlamış olsa bile, birinci fıkrada yazılı haller dışında, nerede bulunursa bulunsun düşman devlet vatandaşıyla veya düşman devlet topraklarında oturan diğer kimselerle Türkiye Devleti zararına veya düşman devletin savaş gücüne olumlu etki yapacak nitelikte doğrudan doğruya veya dolaylı olarak ticaret yapan vatandaşa veya Türkiye de oturan yabancıya iki yıldan beş yıla kadar hapis ve onbin güne kadar adli para cezası verilir.
( 4 ) Yukarıdaki fıkralarda yazılı fiillerin düşman devletle aralarında savaş için ittifak veya iştirak olan devlet yararına işlenmesi halinde de bu madde hükümleri uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0309: Anayasayı ihlal
( 1 ) Cebir ve şiddet kullanarak, Türkiye Cumhuriyeti Anayasasının öngördüğü düzeni ortadan kaldırmaya veya bu düzen yerine başka bir düzen getirmeye veya bu düzenin fiilen uygulanmasını önlemeye teşebbüs edenler ağırlaştırılmış müebbet hapis cezası ile cezalandırılırlar.
( 2 ) Bu suçun işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
( 3 ) Bu maddede tanımlanan suçların işlenmesi dolayısıyla tüzel kişiler hakkında bunlara özgü güvenlik tedbirlerine hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0310: Cumhurbaşkanına suikast ve fiili saldırı
( 1 ) Cumhurbaşkanına suikastte bulunan kişi, ağırlaştırılmış müebbet hapis cezası ile cezalandırılır. Bu fiile teşebbüs edilmesi halinde de suç tamamlanmış gibi cezaya hükmolunur.
( 2 ) Cumhurbaşkanına karşı diğer fiili saldırılarda bulunan kimse hakkında, ilgili suça ilişkin ceza yarı oranında artırılarak hükmolunur. Ancak, bu suretle verilecek ceza beş yıldan az olamaz.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0311: Yasama organına karşı suç
( 1 ) Cebir ve şiddet kullanarak Türkiye Büyük Millet Meclisini ortadan kaldırmaya veya Türkiye Büyük Millet Meclisinin görevlerini kısmen veya tamamen yapmasını engellemeye teşebbüs edenler ağırlaştırılmış müebbet hapis cezasıyla cezalandırılırlar.
( 2 ) Bu suçun işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0312: Hükumete karşı suç
( 1 ) Cebir ve şiddet kullanarak Türkiye Cumhuriyeti Hükumetini ortadan kaldırmaya veya görevlerini yapmasını kısmen veya tamamen engellemeye teşebbüs eden kimseye ağırlaştırılmış müebbet hapis cezası verilir.
( 2 ) Bu suçun işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0313: Türkiye Cumhuriyeti Hükumetine karşı silahlı isyan
( 1 ) Halkı, Türkiye Cumhuriyeti Hükumetine karşı silahlı bir isyana tahrik eden kimseye onbeş yıldan yirmi yıla kadar hapis cezası verilir. İsyan gerçekleştiğinde, tahrik eden kişi hakkında yirmi yıldan yirmibeş yıla kadar hapis cezasına hükmolunur.
( 2 ) Türkiye Cumhuriyeti Hükumetine karşı silahlı isyanı idare eden kişi, ağırlaştırılmış müebbet hapis cezası ile cezalandırılır. İsyana katılan diğer kişilere altı yıldan on yıla kadar hapis cezası verilir.
( 3 ) Bir ve ikinci fıkrada tanımlanan suçların, Devletin savaş halinde olmasının sağladığı kolaylıktan yararlanmak suretiyle işlenmesi halinde, ağırlaştırılmış müebbet hapis cezasına hükmolunur.
( 4 ) Bir ve ikinci fıkrada tanımlanan suçların işlenmesi sırasında başka suçların işlenmesi halinde, ayrıca bu suçlardan dolayı ilgili hükümlere göre cezaya hükmolunur.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0314: Silahlı örgüt
(1) Bu kısmın dördüncü ve beşinci bölümlerinde yer alan suçları işlemek amacıyla, silahlı örgüt kuran veya yöneten kişi, on yıldan onbeş yıla kadar hapis cezası ile cezalandırılır.
(2) Birinci fıkrada tanımlanan örgüte üye olanlara, beş yıldan on yıla kadar hapis cezası verilir.
(3) (Fıkra 12.03.2024 tarih ve 32487 sayılı Resmi Gazetede yayımlanan 7499 Sayılı Kanunun 11. Maddesi ile Eklenmiş ve diğer fıkra buna göre teselsül ettirilmiştir.) Örgüte üye olmamakla birlikte örgüt adına suç işleyen kişi, ayrıca beş yıldan on yıla kadar hapis cezası ile cezalandırılır. İşlenen suçun niteliğine göre verilecek ceza yarısına kadar indirilebilir.
(4) Suç işlemek amacıyla örgüt kurma suçuna ilişkin diğer hükümler, bu suç açısından aynen uygulanır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0315: Silah sağlama
( 1 ) Yukarıdaki maddede tanımlanan örgütlerin faaliyetlerinde kullanılmak maksadıyla bunların amaçlarını bilerek, bu örgütlere üretmek, satın almak veya ülkeye sokmak suretiyle silah temin eden, nakleden veya depolayan kişi, on yıldan onbeş yıla kadar hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
BEŞİNCİ BÖLÜM
Anayasal Düzene ve Bu Düzenin İşleyişine Karşı Suçlar
Madde 0316: Suç için anlaşma
( 1 ) Bu kısmın dördüncü ve beşinci bölümlerinde yer alan suçlardan herhangi birini elverişli vasıtalarla işlemek üzere iki veya daha fazla kişi, maddi olgularla belirlenen bir biçimde anlaşırlarsa, suçların ağırlık derecesine göre üç yıldan oniki yıla kadar hapis cezası verilir.
( 2 ) Amaçlanan suç işlenmeden veya anlaşma dolayısıyla soruşturmaya başlanmadan önce bu ittifaktan çekilenlere ceza verilmez.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0317: Askeri komutanlıkların gasbı
( 1 ) Kanunen yetkili olmadıkları veya Devlet tarafından memur edilmedikleri halde, bir asker kıtasının veya donanmasının veya savaş gemisinin veya savaş hava filosunun veya bir kale veya müstahkem mevkiin veya bir askeri üssün veya tesisin, bir liman veya şehrin komutasını alanlara müebbet hapis cezası verilir.
( 2 ) Kanunen yetkili olmaları veya Devlet tarafından görevlendirilmeleri suretiyle yukarıda gösterilen yerlerin komutanı bulunanlardan, yetkili makamlarca komutanlığı terk etmeleri için verilen emirlere uymayanlara da aynı ceza verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0318: Halkı askerlikten soğutma
(Fıkra 30.04.2013 tarih ve 28633 sayılı Resmi Gazetede yayımlanan 6459 Sayılı Kanun ile Değişmiştir.) Askerlik hizmetini yapanları firara sevk edecek veya askerlik hizmetine katılacak olanları bu hizmeti yapmaktan vazgeçirecek şekilde teşvik veya telkinde bulunanlara altı aydan iki yıla kadar hapis cezası verilir.
( 2 ) Fiil, basın ve yayın yolu ile işlenirse ceza yarısı oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0319: Askerleri itaatsizliğe teşvik
( 1 ) Askerleri veya askeri idareye bağlı olarak görev yapan diğer kişileri kanunlara karşı itaatsizliğe veya yeminlerini bozmaya veya askeri disiplini veya askerlik hizmetine ilişkin görevlerini ihlale yönelten ve tahrik edenler ile kanunlara, yeminlere veya disiplin veya diğer görevlere aykırı hareketleri askerler önünde öven veya iyi gördüğünü söyleyen kimselere, bir yıldan üç yıla kadar hapis cezası verilir.
( 2 ) Fiil, aleni olarak işlenmişse iki yıldan beş yıla kadar hapis cezası verilir.
( 3 ) Fiil, savaş zamanında işlenmiş ise ceza bir katı oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0320: Yabancı hizmetine asker yazma, yazılma
( 1 ) Hükumetin izni olmaksızın bir yabancı veya yabancı Devlet hizmetinde veya bunların lehinde çalışmak üzere Ülke içinde vatandaşlardan asker yazan veya vatandaşları silahlandıran kimseye üç yıldan altı yıla kadar hapis cezası verilir.
( 2 ) Asker yazılanlar veya silahlandırılanlar arasından asker veya askerlik çağında olanlar varsa ceza üçte biri oranında artırılır.
( 3 ) Birinci fıkradaki hizmeti kabul eden kimseye bir yıldan üç yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0321: Savaş zamanında emirlere uymama
( 1 ) Savaş zamanında Devletin yetkili makam ve mercilerinin emir veya kararlarına bilerek aykırı harekette bulunan kimseye bir yıldan altı yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0322: Savaş zamanında yükümlülükler
( 1 ) Savaş zamanında, Devletin silahlı kuvvetlerinin veya halkın ihtiyaçları için Devlet veya bir kamu kuruluşu veya kamu hizmetleri yapan veya kamu ihtiyaçlarını sağlayan bir kuruluş ile iş yapmak veya eşya vermek üzere yaptıkları sözleşmedeki yükümlülükleri kısmen veya tamamen yerine getirmeyen kimseye üç yıldan on yıla kadar hapis ve onbin güne kadar adli para cezası verilir.
( 2 ) Yükümlülüklerin kısmen veya tamamen yerine getirilmemesi taksirden ileri gelmişse, cezanın dörtte üçüne kadarı indirilebilir.
( 3 ) Yükümlülüğün kısmen veya tamamen yerine getirilmemesine asıl yükümlüler ile aralarında sözleşme bulunan aracılar veya bunların temsilcileri neden olmuşsa, bunlar hakkında da aynı cezalar uygulanır.
( 4 ) Savaş zamanında yükümlülüklerin yerine getirilmesinde hile yapan yukarıdaki fıkralarda yazılı kişilere on yıldan onbeş yıla kadar hapis ve onbin güne kadar adli para cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0323: Savaşta yalan haber yayma
( 1 ) Savaş sırasında kamunun endişe ve heyecan duymasına neden olacak veya halkın maneviyatını sarsacak veya düşman karşısında ülkenin direncini azaltacak şekilde asılsız veya abartılmış veya özel maksada dayalı havadis veya haber yayan veya nakleden veya temel milli yararlara zarar verebilecek herhangi bir faaliyette bulunan kimseye beş yıldan on yıla kadar hapis cezası verilir.
( 2 ) Eğer fiil;
Propagandayla,
Askerlere yönelik olarak,
Bir yabancı ile anlaşma neticesi,
İşlenmişse, verilecek ceza on yıldan yirmi yıla kadar hapistir.
( 3 ) Fiil, düşmanla anlaşma neticesi işlenmişse müebbet hapis cezası verilir.
( 4 ) Savaş zamanında düşman karşısında milletin direncini tehlikeyle karşı karşıya bırakacak şekilde yabancı paraların değerini düşürmeye veya itibarı amme kağıtlarının değeri üzerinde etki yapmaya yönelik hareketlerde bulunan kimseye beş yıldan on yıla kadar hapis ve üçbin güne kadar adli para cezası verilir.
( 5 ) Dördüncü fıkrada yazılı fiil, bir yabancı ile anlaşma sonucu işlenmişse ceza yarısı; düşmanla anlaşma sonucu işlenmiş ise bir katı oranında artırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0324: Seferberlikle ilgili görevin ihmali
( 1 ) Sulh zamanında seferberlikle ilgili görevlerini ihmal eden veya geciktiren kamu görevlisine altı aydan üç yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
ALTINCI BÖLÜM
Milli Savunmaya Karşı Suçlar
Madde 0325: Düşmandan unvan ve benzeri payeler kabulü
( 1 ) Türkiye ile savaş halinde bulunan bir devletten akademik derece veya şeref, unvan, nişan ve diğer fahri rütbe veya bunlara ait maaş veya başka yararlar kabul eden vatandaşa bir yıldan üç yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0326: Devletin güvenliğine ilişkin belgeler
( 1 ) Devletin güvenliğine veya iç veya dış siyasal yararlarına ilişkin belge veya vesikaları kısmen veya tamamen yok eden, tahrip eden veya bunlar üzerinde sahtecilik yapan veya geçici de olsa, bunları tahsis olundukları yerden başka bir yerde kullanan, hileyle alan veya çalan kimseye sekiz yıldan oniki yıla kadar hapis cezası verilir.
( 2 ) Yukarıdaki yazılı fiiller, savaş sırasında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeye koymuş ise müebbet hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0327: Devletin güvenliğine ilişkin bilgileri temin etme
( 1 ) Devletin güvenliği veya iç veya dış siyasal yararları bakımından, niteliği itibarıyla, gizli kalması gereken bilgileri temin eden kimseye üç yıldan sekiz yıla kadar hapis cezası verilir.
( 2 ) Fiil, savaş sırasında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeye koymuşsa müebbet hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0328: Siyasal veya askeri casusluk
( 1 ) Devletin güvenliği veya iç veya dış siyasal yararları bakımından, niteliği itibarıyla, gizli kalması gereken bilgileri, siyasal veya askeri casusluk maksadıyla temin eden kimseye onbeş yıldan yirmi yıla kadar hapis cezası verilir.
( 2 ) Fiil;
Türkiye ile savaş halinde bulunan bir devletin yararına işlenmişse,
Savaş sırasında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeye sokmuşsa,
Fail, ağırlaştırılmış müebbet hapis cezası ile cezalandırılır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0329: Devletin güvenliğine ve siyasal yararlarına ilişkin bilgileri açıklama
( 1 ) Devletin güvenliği veya iç veya dış siyasal yararları bakımından niteliği itibarıyla gizli kalması gereken bilgileri açıklayan kimseye beş yıldan on yıla kadar hapis cezası verilir.
( 2 ) Fiil, savaş zamanında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeye koymuşsa, faile on yıldan onbeş yıla kadar hapis cezası verilir.
( 3 ) Fiil, failin taksiri sonucu meydana gelmiş ise birinci fıkrada yazılı olan halde, faile altı aydan iki yıla, ikinci fıkrada yazılı hallerden birinin varlığı halinde ise üç yıldan sekiz yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0330: Gizli kalması gereken bilgileri açıklama
( 1 ) Devletin güvenliği veya iç veya dış siyasal yararları bakımından niteliği itibarıyla gizli kalması gereken bilgileri siyasal veya askeri casusluk maksadıyla açıklayan kimseye müebbet hapis cezası verilir.
( 2 ) Fiil, savaş zamanında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeyle karşı karşıya bırakmış ise, faile ağırlaştırılmış müebbet hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0331: Uluslararası casusluk
( 1 ) Yabancı bir devletin güvenliği veya iç veya dış siyasal yararları bakımından niteliği itibarıyla gizli kalması gereken bilgileri, diğer bir yabancı devlet lehine siyasal veya askeri casusluk maksadıyla temin eden vatandaşa veya bunu Türkiye de temin etmiş bulunan yabancıya bir yıldan dört yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0332: Askeri yasak bölgelere girme
( 1 ) Devletin askeri yararı gereği girilmesi yasaklanmış olan yerlere, gizlice veya hile ile girenlere iki yıldan beş yıla kadar hapis cezası verilir.
( 2 ) Fiil, savaş zamanında işlenirse faile üç yıldan sekiz yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0333: Devlet sırlarından yararlanma, Devlet hizmetlerinde sadakatsizlik
( 1 ) Görevi dolayısıyla öğrendiği ve Devletin güvenliğinin gizli kalmasını gerektirdiği fenni keşif veya yeni buluşları veya sınai yenilikleri kendisinin veya başkasının yararına kullanan veya kullanılmasını sağlayan kişi, beş yıldan on yıla kadar hapis ve üçbin güne kadar adli para cezası ile cezalandırılır.
( 2 ) Fiil, Türkiye ile savaş halinde bulunan bir devletin yararına işlenir veya Devletin savaş hazırlıklarını veya savaş etkinliğini veya askeri hareketlerini tehlikeye sokacak olursa, faile müebbet hapis cezası verilir.
( 3 ) Türkiye Devleti tarafından yabancı bir memlekette Devlete ait belirli bir işi görmek için görevlendirilen kimse, bu görevi sadakatle yerine getirmediği ve bu fiilden dolayı zarar meydana gelebildiği takdirde faile beş yıldan on yıla kadar hapis cezası verilir.
( 4 ) Bu maddede tanımlanan suçların işleneceğini haber alıp da bunları zamanında yetkililere ihbar etmeyenlere, suç teşebbüs derecesinde kalmış olsa bile altı aydan iki yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0334: Yasaklanan bilgileri temin
( 1 ) Yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgileri temin eden kimseye bir yıldan üç yıla kadar hapis cezası verilir.
( 2 ) Fiil, Devletin savaş hazırlıklarını veya savaş etkinliğini veya askeri hareketlerini tehlikeyle karşı karşıya bırakmış ise faile beş yıldan on yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0335: Yasaklanan bilgilerin casusluk maksadıyla temini
( 1 ) Yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgileri siyasal veya askeri casusluk maksadıyla temin eden kimseye sekiz yıldan oniki yıla kadar hapis cezası verilir.
( 2 ) Fiil, Türkiye ile savaş halinde bulunan bir devletin yararına işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeyle karşı karşıya bırakmış ise faile ağırlaştırılmış müebbet hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0336: Yasaklanan bilgileri açıklama
( 1 ) Yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgileri açıklayan kimseye üç yıldan beş yıla kadar hapis cezası verilir.
( 2 ) Fiil, savaş zamanında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeye sokmuş ise faile on yıldan onbeş yıla kadar hapis cezası verilir.
( 3 ) Fiil, failin taksiri sonucu meydana gelmiş ise, birinci fıkrada yazılı olan halde faile altı aydan iki yıla, ikinci fıkrada yazılı halde üç yıldan sekiz yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0337: Yasaklanan bilgileri siyasal veya askeri casusluk maksadıyla açıklama
( 1 ) Yetkili makamların kanun ve düzenleyici işlemlere göre açıklanmasını yasakladığı ve niteliği bakımından gizli kalması gereken bilgileri, siyasal veya askeri casusluk maksadıyla açıklayan kimseye on yıldan onbeş yıla kadar hapis cezası verilir.
( 2 ) Fiil, savaş zamanında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeyle karşı karşıya bırakmış ise ağırlaştırılmış müebbet hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0338: Taksir sonucu casusluk fiillerinin işlenmesi
( 1 ) Bu bölümde tanımlanan suçların işlenmesi, ilgili kişilerin dikkat ve özen yükümlülüğüne aykırı davranmaları sonucu mümkün olmuş veya kolaylaşmış ise, taksirle davranan faile altı aydan üç yıla kadar hapis cezası verilir.
( 2 ) Fiil, savaş sırasında işlenmiş veya Devletin savaş hazırlıklarını veya savaş etkinliğini veya askeri hareketlerini tehlikeyle karşı karşıya bırakmış ise, taksirle davranan faile üç yıldan sekiz yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
YEDİNCİ BÖLÜM
Devlet Sırlarına Karşı Suçlar ve Casusluk
Madde 0339: Devlet güvenliği ile ilgili belgeleri elinde bulundurma
( 1 ) Devletin güvenliği veya iç veya dış siyasal yararları bakımından gizli kalması gereken bilgileri veya yetkili makamların açıklanmasını yasakladığı ve niteliği bakımından gizli kalması gereken hususları elde etmeye yarayan ve elde bulundurulması için kabul edilebilir bir neden gösterilemeyen belgelerle veya bu nitelikteki herhangi bir şeyle yakalanan kimseye bir yıldan beş yıla kadar hapis cezası verilir.
( 2 ) Fiil, savaş zamanında işlenirse faile üç yıldan sekiz yıla kadar hapis cezası verilir.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
SEKİZİNCİ BÖLÜM
Yabancı Devletlerle Olan İlişkilere Karşı Suçlar
Madde 0340: Yabancı devlet başkanına karşı suç
( 1 ) Yabancı devletlerden birinin başkanına karşı bir suç işleyen kişiye verilecek ceza, sekizde biri oranında artırılır. Suçun müebbet hapis cezasını gerektirmesi halinde, ağırlaştırılmış müebbet hapis cezasına hükmolunur.
( 2 ) Fiil, soruşturulması ve kovuşturulması şikayete bağlı suçlardan ise, soruşturma ve kovuşturma yabancı devletin şikayetine bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
SEKİZİNCİ BÖLÜM
Yabancı Devletlerle Olan İlişkilere Karşı Suçlar
Madde 0341: Yabancı devlet bayrağına karşı hakaret
( 1 ) Resmen çekilmiş olan yabancı devlet bayrağını veya diğer egemenlik alametlerini alenen tahkir eden kimseye üç aydan bir yıla kadar hapis cezası verilir.
( 2 ) Bu suçtan dolayı soruşturma ve kovuşturma yapılması, ilgili devletin şikayetine bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
SEKİZİNCİ BÖLÜM
Yabancı Devletlerle Olan İlişkilere Karşı Suçlar
Madde 0342: Yabancı devlet temsilcilerine karşı suç
( 1 ) Türkiye Cumhuriyetinde sürekli veya geçici olarak görevlendirilmiş yabancı devlet temsilcileri ile bunların diplomasi memurları veya uluslararası kuruluşların temsilcileri ile bunların diplomatik ayrıcalık ve bağışıklık tanınan memurları, kendilerine karşı görevlerinden dolayı işlenen suçlar bakımından, kamu görevlisi kabul edilerek; suç işleyen kişiler hakkında, bu Kanunun ilgili hükümlerine göre cezaya hükmolunur.
( 2 ) İşlenen suç hakaret ise, soruşturma ve kovuşturma yapılması, mağdurun şikayetine bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
SEKİZİNCİ BÖLÜM
Yabancı Devletlerle Olan İlişkilere Karşı Suçlar
Madde 0343: Karşılıklılık koşulu
( 1 ) Bu bölümde yazılı hükümlerin uygulanması, karşılıklılık koşuluna bağlıdır.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
SEKİZİNCİ BÖLÜM
Yabancı Devletlerle Olan İlişkilere Karşı Suçlar
Geçici Madde 0001 :
(Madde 30.04.2013 Tarih ve 28633 Sayılı Resmi Gazetede yayınlanan 6459 Sayılı Kanun ile eklenmiştir.)
(1) Bu maddeyi ihdas eden Kanunla, bu Kanunun 235 inci maddesinde yapılan değişiklik sebebiyle görülmekte olan davalarda görevsizlik kararı verilemez.
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DOKUZUNCU BÖLÜM
Son Hükümler
Madde 0344: Yürürlük
( 1 ) Bu Kanunun;
İmar kirliliğine neden olma başlıklı 184 üncü maddesi yayımı tarihinde,
Çevrenin kasten kirletilmesi başlıklı 181 inci maddesinin birinci fıkrası ile Çevrenin taksirle kirletilmesi başlıklı 182 nci maddesinin birinci fıkrası yayımı tarihinden itibaren iki yıl sonra,
Diğer hükümleri 1 Haziran 2005 tarihinde,
Yürürlüğe girer.
(1) (Bu kısımda yer alan 1 Nisan 2005 ibaresi; 31.03.2005 tarih ve 25772 mükerrer sayılı Resmi Gazete de yayımlanan 5328 sayılı Kanunun Geçici 1/c maddesiyle metinde görüldüğü şekilde değiştirilmiştir.)
İKİNCİ KİTAP
Özel Hükümler
DÖRDÜNCÜ KISIM
Millete ve Devlete Karşı Suçlar ve Son Hükümler
DOKUZUNCU BÖLÜM
Son Hükümler
Madde 0345: Yürütme
( 1 ) Bu Kanun hükümlerini Bakanlar Kurulu yürütür.
Yükleyen: yasinuzunoglu
