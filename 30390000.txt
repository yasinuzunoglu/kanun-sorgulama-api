3039 sayılı Çeltik Ekim Kanunu
Yayımlandığı Resmî Gazete Tarihi: 23.06.1936
Yayımlandığı Resmî Gazete Sayısı: 3337
Kabul Tarihi	11.06.1936
BİRİNCİ BÖLÜM
Madde 0001:
Çeltik ekimi yapılan veya yapılmak istenilen vilayetlerde valiler ve kazalarda kaymakamlar bir Çeltik Komisyonu kuracaklardır. Bu komisyonda:
Başkan olarak: Vali veya Kaymakam,
Üye olarak: Ziraat Odası Başkanı,
Ziraat Müdürü veya Ziraat Memuru,
Nafıa Mühendisi veya Fen Memuru,
Sıtma Mücadele Başkanı veya hekimi, bunlar bulunmayan vilayette Sıhhat ve İçtimai Muavenet Müdürü ve kazalarda Hükümet Tabibi ve çeltik ekimi ile uğraşanlardan biri bulunur. Komisyona alınacak çeltik çiftçisi doğrudan doğruya çeltik ekim ile uğraşanlar tarafından seçilir. Komisyon, seçim için çeltik çiftçilerine yaptığı tebliğden bir hafta sonra seçim yapılmadığını görürse bu üyeyi kendisi seçer.
Ziraat vekilliğinin çeltik ekimi uzmanı olan yerlerde bu uzmanlarda çeltik komisyonlarına üye olarak girerler.
On hektardan aşağı çeltik ekimi yapılan vilayet ve kazalarda komisyonda;
Başkan olarak: Vali veya kaymakam,
Üye olarak: Ziraat Müdürü veya Memuru
Sıtma Mücadele Başkanı veya hekimi ve bunlar bulunmayan vilayetlerde Sıhhat ve İçtimai Muavenet Müdürü ve kazalarda Hükümet Tabibi ve çeltik ekimi yapanlardan biri bulunur. Bunlardan ziraat ve sıhhat teşkilatı bulunmadığı taktirde komisyonda:
Başkan olarak: Vali veya Kaymakam,
Üye olarak da: Ziraat Odası Başkanı ve çeltik ekimi yapanlardan biri bulunur.
Ziraat Odası bulunmayan yerlerde bu komisyonlara belediye Başkanları girerler.
BİRİNCİ BÖLÜM
Madde 0002:
Çeltik ekecekler çeltik komisyonundan izin almaya mecburdurlar. Yağışlı veya kurak yıllara göre çeltik ekimine ayrılacak alanın çeltik ekmek isteyenlere göre tayin edilmesi ve ona göre su dağıtılmasının idaresi ve gereğinde parça ekim ve su nöbetlerinin düzene konulması çeltik komisyonlarının vazife ve selahiyeti içindedir. Çeltik Komisyonu kendisine verilen dilekçeler üzerine gerek yeniden yapılacak gerek ötedenberi bulunan çeltiklikler hakkında yerinde araştırmalar yapar, dilekçeleri bu kanun hükümlerine uygun olanlara izin verir.
Dilekçelerin komisyona verildiği tarihten itibaren iki ay içinde dilekçe sahiplerine izin verilip verilmeyeceğini yazı ile bildirmek mecburiyetindedir. Bu müddet içinde karşılık verilmezse komisyonu teşkil edenler dilekçe sahibinin zarar ve ziyanından şahsen ve müteselsilen mes'uldur.
BİRİNCİ BÖLÜM
Madde 0003:
İki kaza arazisi içinde bulunan çeltik alanlarının genişliği ve alanı sulayan arkların uzunluğu her kazada çeltik komisyonu tarafından birlikte araştırılır ve karşılıklı faydalar gözetilmek suretiyle konulacak nöbetler arasında çeltik çiftçilerine izin verilir. Bu iki kaz arasında uyuşulamazsa aradaki anlaşamamazlık eğer kazalar bir vilayete bağlı ise o vilayet çeltik komisyonunca, ayrı ayrı vilayetlere bağlı iseler Ziraat vekilliğince yoluna konulur. Vilayetler veya vekalet bu ihtilafları en çok bir ay içinde halleder ve bildirir.
Çeltik ekimi çok ve toplu ve elverişli yerlerde çeltik tarlaları her on günde bir 48 saat susuz bırakılmak suretiyle kesik sulanır.
BİRİNCİ BÖLÜM
Madde 0004:
Çeltik komisyonu çeltiklik yapılmasına izin verdiği yerin iki tane krokisini yapar. Bunlardan bir tanesi komisyonda saklanır, diğeri 6 ncı maddeye göre seçilecek mutemet heyetine verilerek bu heyetçe saklanır. Bu krokiler için para alınmaz. Kesik sulama yapılan yerlerde çeltik komisyonları her çeltik tarlasının suyunun ne zaman kesileceğini ve tekrar ne zaman verileceğini tespit eder ve mutemet heyetlerine bildirir. Mutemet heyetleri suların tespit edilen zamanlarda kesilmesine bakar ve bu sistem sulamayı tam olarak idare ve kontrol eder.
BİRİNCİ BÖLÜM
Madde 0005:
Çeltik komisyonu yeniden çeltiklik yapılacak yerin krokisini çizdiği sırada oraya su akıtmak ve boşaltmak için yapılması lazım gelen arkların yerlerini de gösterir. Kabilse bu yerin bir planını da yapar ve bu plan veya krokinin tatbik suretini yer üzerinde kazıklarla tespit ile ameliyatın ne yolda yapılacağını çeltiklik yapmak isteyenlere tarif eder. Bunlar, müştereken, icap eden arkları, gereken büvetleri ve lüzumlu başka işleri kroki veya plana göre yapmağa veya yaptırmağa borçludurlar. Çeltiklik sahipleri bunları yapmazlar veya aralarında uyuşamazlar, yahut bunların çeltik komisyonunca yaptırılmasını isterlerse komisyon bu hususta yapılacak masrafı tahmin ettirir ve çeltikçiler arasından seçeceği bir heyet vasıtasıyla herkesin payına düşen parayı toplattırarak icap eden arklar ve teferruatını yaptırır. Bedenen çalışmak isteyenler paylarına düşen para nispetinde çalıştırılırlar. Çeltik komisyonlarının kendi azası veya mutemet heyetleri arasından seçeceği bir zat da bu heyetlerin üyesidir.
İKİNCİN BÖLÜM
Mutemed Heyeti ve Vazifeleri
Madde 0006:
Çeltik ekimi yapılan yerlerdeki çeltik komisyonlarının nezareti altında olmak üzere mutemed heyetleri kurulur. Bu heyet belediye teşkilatı olan yerlerde belediye meclisi üyelerinden veya dışardan çeltik komisyonundan seçilecek üç kişiden terekküp eder. Köylerde ihtiyar heyetleri bu vazifeyi yapar. Mutemed heyetleri vilayet veya kaza merkezlerindeki çeltik komisyonlarına bağlıdır.
İKİNCİN BÖLÜM
Mutemed Heyeti ve Vazifeleri
Madde 0007:
Mutemed heyetleri, Hükümetin ayrıca bir kurumu tarafından idare edilmeyen umuma ait sularda bent ve su arklarının bakımını, çeltikliklerin büyüklüğüne göre suların taksim edilmesini ve sıraya konulmasını temin etmeğe borçludurlar. Ancak suların idaresi için hususi kurum olan yerlerde yukarıdaki fıkra hükümlerinin yapılmasını kontrol ederler. Kesik sulama usulü yapılan yerlerde çeltik komisyonunun tespit edeceği şekilde her çeltik tarlasının suyunun ne zaman kes,ileceğini ve tekrar ne zaman verileceğini çeltiklik sahiplerine bildirirler ve bu zamanlarda çeltikliklerin sularını su korucuları veya çiftçiler vasıtasıyla ana arklardan kestirirler. Çeltikliklerin bu zamanlarda susuz bırakılmalarını gözetirler. Sularını tayin edilen zamanda kesmeyenleri bir mazbata ile o yerin çeltik komisyonuna bildirirler. Çiftçilere bu suretle bildirilen su miktarı ve sıra nöbeti çeltik komisyonu kararı olmadıkça hiçbir vesile ile değiştirilmez.
İKİNCİN BÖLÜM
Mutemed Heyeti ve Vazifeleri
Madde 0008:
Su taksimi ve sıra işlerinde çeltikçiler arasında çıkacak anlaşamamazlık ve dirliksizlikler mutemed heyeti tarafından düzeltilir. Mutemed heyetinin kararına razı olmayanlar çeltik komisyonuna baş vururlar. Komisyonun vereceği karar değişmez ve yapılır.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0009:
Yeniden çeltiklik yapacak olanlarla ötedenberi bulunan çeltikliklerde çeltik ekimini yapmak isteyenler; her yıl komisyonca ilan edilecek ekim vaktinden en aşağı üç ay önce çeltikliğin bulunduğu yerin büyüklüğünü, bir sene önce tarlada ne ekilmiş olduğunu, sulama için kullanacakları suyun nereden alınacağını, nerelerden geçeceğini ve çeltik tarlalarından çıkacak suyun nereden geçerek nereye akacağını bildiri bir dilekçe ile yalnız başına veya toplu olarak o yerin en büyük mülkiye memuruna bildirmekle mükelleftirler. Bu dilekçe birinci maddede yazılı çeltik komisyonuna verilir.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0010:
Çeltik ekmek için izin almak isteyenlerden sular kime ait olursa olsun on ar başına mahalli komisyonlarca 30-60 kuruş alınır.
Bundan başka bu çeltik alanlarında aynı sulardan ürünlerini sulayan diğer çiftçilerden de yetiştirdikleri ürünlerin piyasa fiyatları göz önünde tutularak aynı sene içinde pirinç çiftçilerinden alınan paranın en çok dörtte birini geçmemek üzere komisyonun kararlaştıracağı miktarda on ar başına bir sulama parası alınır.
Tabii su membalarından, nehirlerden mihaniki vasıtalarla ve masraf ederek arazilerini su altına almağa mecbur olanlar hakkında asgari tarife tatbik olunur.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0011:
Çeltikliklerde kullanılacak su kime aid olursa olsun yukarıda yazılı şekilde izin kağıdı almadan hiç kimse çeltik ekemez.
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) İzinsiz ve fakat kanunun hükümlerine uygun olarak çeltik ekenlere ektikleri her dekar için elli Türk Lirası idarî para cezası verilir. İzinsiz yapılan çeltik ekimi aynı zamanda bu Kanunun ve bu Kanuna göre yapılacak idarî ve fenni talimatların hükümlerine uygun olmazsa, ekilen her dekar için yüz Türk Lirası idarî para cezası verilir. Ayrıca, komisyonca gerek görülmesi ve karar verilmesi hâlinde zabıta kuvvetleriyle bu gibi çeltikliklerin suyu da kesilir.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0012:
Kurumu yapılmış çeltiklik suları; Devletin veya hususi idarelerin yahut Evkafın ise bunların bakım ve masrafları bu idarelerce görülür. Sular kime aid olursa olsun çeltiklikler için yeniden yapılacak akıtma ve boşaltma arkları çeltik komisyonunun çizeceği krokiye göre yapılır.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0013:
Köylerin orta malı sularından gerek köylüce ve gerek birine satılmak suretiyle çeltiklik yapılabilmesi için ilk önce köy derneğince karar verilmesi şarttır.
Çeltik komisyonu bir ziraat memuruna bu köyde yeni yapılacak çeltikliklerin diğer ürünlerin sulanmasına zarar vermeyeceğine dair tetkikat yaptırıp bir rapor almadıkça izin veremez.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0014:
Çeltik sulamasında kullanılacak olan kurumlandırılmış sular Devletin, hususi idarelerin veya Evkafın ise bunun için çeltik çiftçilerinden on ar başına alınacak su parası her iki taraf arasında kararlaştırılır. İki taraf anlaşamazlarsa çeltik komisyonları meseleyi hakem sıfat ile halleder. Komisyonlar su parasını kestirirken pirinç piyasasını ve bu hususta etkili olabilecek başka sebepleri göz önünde bulundururlar. Bu idareler tesisatı yapılmamış olan sulardan para alamazlar.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0015:
Kaynaklar şahısların mülkü olan çeltiklikler içinde olsa dahi bu suların bu kanuna göre düzeni ve murakabesi çeltik komisyonlarına aittir.
ÜÇÜNCÜ BÖLÜM
Çeltik Ekenlerin Yapmakla Mükellef Oldukları Hükümler ve Bu Hükümlere Aykırı Gidenlere Verilecek Cezalar
Madde 0016:
Tek tarla veya parça halinde çeltik ekimine başlamak isteyenler; kullanacakları suyun çeltikliğe akıtılması veya çeltiklikten boşaltılması sırasında geçeceği tarla, bahçe ve başka mülk sahiplerinin rızalarını alamazlarsa çeltik komisyonuna baş vururlar ve komisyon tarafından orada yapılacak araştırma üzerine bir uzlaşma bulunur ve alakalılara bildirilir. Komisyon kararını kabul etmeyenler isterlerse mahkemeye baş vururlar. Ancak bu gibi hallerde muhakeme sonuna kadar komisyonun kararı üzerine gidilir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0017:
Çeltiklikleri çok veya elverişli olan yerlerde çeltik tarlalarının her on günde bir kırk sekiz saat susuz bırakılmak suretiyle kesik sulamak mecburiyeti altında ekim usulünün hangi yerlerde tatbik olunacağı Sıhhat ve İçtimai Muavenet ve Ziraat Vekilliklerince birlikte kararlaştırılır.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0018:
Kesik sulama ile çeltik ekilen yerlerde çeltikliklerin lüzumuna göre tamamen veya kısım kısım susuz bırakılması ana arklardan suların kesilmesi suretiyle yapılır. Suların boşaldığı zamanlarda çeltikliklerin tabanlarında küçük birikintiler bırakılmaz ve bunun için çeltikliklerin tabanları iyice düzeltilir. Çeltikliklerin susuz kalacağı kırksekiz saat zaman; çeltiklik suyunun tamamiyle boşalması vaktinden başlar ve suyun verilmeğe başlanılmasıyla biter. Ancak çeltik komisyonları aynı arklardan çeltik tarlaları ile birlikte su alan diğer ürünlerin su ihtiyaçlarını da giderecek tedbirleri alırlar.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0019:
Kesik sulama tatbik olunan yerlerde çeltik tarlaları nahiye merkezleriyle köylerde elli, kaza merkezlerinde beş yüz, vilayet merkezlerinde bin metre uzaklıkta bulunur. Kesik sulama yapılmayan yerlerde ise çeltiklikler o civardaki köy, kasaba ve şehirlerle sayfiyelerinden üç kilometre uzakta bulundurulur. Uzaklıklar, dağınık damlar hesaba katılmamak üzere ev kümelerinin ve köylerde köylerin en kenar evinin dış çevresiyle çeltik ekilen yerlerin en yakın noktasının arası ölçülerek tayin olunur.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0020:
Kurutulması güç ve çalışmaya bağlı olan ve senenin en kurak mevsiminde dahi kurumayan ve sıtma yaptığı anlaşılmış bulunan ve mazarratının sıhhi tedbirler ile izalesi kabil olmayan bataklıklara yakın bulunan köy ve şehirler etrafında yapılacak çeltik ekimi bu kanunun 19 uncu maddesinde yazılı uzaklıklara tabi tutulmaz Yalnız bu şartlar altında dahi çeltik tarlalarının köy veya şehre en yakın bulunacak hududu; bataklığın en kurak mevsimlerde şehir veya köye olan uzaklığından daha yakın olamaz ve böyle köy ve şehirler civarında yapılacak çeltik tarlalarının diğer köy ve şehirlerden bu kanuna göre icap eden uzaklıklarda bulunması şarttır.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0021:
Çeltikliklerde su getiren arkların taşma veya sızıntı suretiyle etraflarında su birikintileri yapmalarına ve çeltiklik kenarlarının su sızdıracak şekilde yapılmasına ve çeltik sularının tarladan çıktıktan sonra hiçbir yerde durgun bir hale gelmesine müsaade edilemez. Bu suların düzgün arklarla etraflarına taşıp su birikintileri meydana getirmeden bir dereye, göl veya denize akıtılması göz önünde tutulur.
Çeltik tarlalarına ırmak, çay ve derelerden su ayırmak için yapılacak su bentlerinden dolayı, sıhhi mazarratı varsa bu bentlerin ve bunlardan baş gösterecek su durgunluklarının şehir, kasaba ve köylere olan uzaklığı üç kilometreden daha az olamaz.
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Sıhhi zararı olduğu hâlde istenildiği zaman sularının tamamen ve az zamanda boşaltılmasını temin edecek savakları olan bendlerin uzaklığı kesik sulama usulünde olduğu gibidir. Bu bendlerin çeltik arkları gibi muayyen zamanlarda açılıp sulara serbest akıntı verilmesi gerekir. Bu hükümlere aykırı hareket edenlere, ikiyüz Türk Lirası idarî para cezası verilir. Çeltik biçildikten sonra ertesi yıl ekim hazırlıklarına başlanıncaya kadar çeltikliklerin yine su altında bırakılması yasaktır. Ancak milleme, zararlı hayvanların öldürülmesi gibi maksadlarla sıtma sürfelerinin yaşamayacağı kış ayları içinde bu yerlerin su altında bırakılmasına komisyonca izin verilebilir. Başka zamanlarda ise bir haftaya kadar izin verilebilir. Bunun aksini yapanlara her dekar için on Türk Lirası idarî para cezası verilir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0022:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Kesik sulama tatbik olunan yerlerde çeltik komisyonunun tespit ettiği zamanlarda çeltik tarlalarını tamamen susuz bırakmayanlara ve bu maksadlarla suyu kesik ana arkların suyunu açmak teşebbüsünde bulunanlara yüzelli Türk lirası idarî para cezası verilir ve tekrarında bunları yapanların suları büsbütün kesilir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0023:
Çeltikliklerde çalışanlar ve çalıştırılanlar kesik sulamaya tabi olan yerlerde elli metreden ve daimi sulamaya tabi olan yerlerde üç kilometreden yakında geceleri açıkta yatırılmaz. Bu mümkün olmadığı taktirde çeltik ekenler tarafından amele ve bekçiler için döşemesi yerden en aşağı bir metre yüksekliğinde barakalar yaptırılır. Bu barakaların pencere ve kapılarına sivri sineklerin girmesinin önüne geçecek şekilde mazbut tel kafesler konulması ve yattıkları yataklar için birer cibinlik bulundurulması mecburidir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0024:
İşçilerin çeltikliklerinde güneş doğmadan evvel çalıştırılmaları yasaktır. Akşamları güneş batmadan bir saat önce paydos edilerek amelenin evlerine dönmüş bulunması ve tel kafeslerin kapanması mecburidir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0025:
Çeltikçiler işçilerinin sıhhatine muzır olmayacak içme sularını her zaman hazır bulundururlar.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0026:
Çeltik sahipleri, kullanacağı işçilerin sıhhatlerinin korunması için 23, 24 ve 25 nci maddelerde yazılı bulunan ve ayrıca çeltik mahallerinin icaplarına göre sıtma mücadele heyetleri ve bunların bulunmadıkları yerlerde Hükümet tabipleri, bunların bulunmadığı yerlerde belediye tabipleri tarafından gösterilecek her türlü sıhhi tedbirleri tatbik etmekle ve kullandıkları işçilere parasız fenni usul dairesinde kinin dağıtmakla mükelleftir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0027:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Çeltikliklerde çalıştırılan işçilerin sıhhatlerinin korunması için konulan hükümlere aykırı hareket edenlere veya mükellef oldukları vazifeleri yapmayanlara yüz Türk Lirası idarî para cezası verilir. Tekrarlayanlara bu ceza verilmekle beraber komisyonca bunlara çeltik ekimi yasak edilir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0028:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanun hükümleri içinde çeltikliklerin yeniden yapılması, idare ve ıslahı, suların sevk ve idaresi ve bunun gibi hususlar hakkında bu Kanunda yazılı yasaklara aykırı hareket edenlere veya mükellef oldukları vazifeleri yerine getirmeyenlere ve çeltik komisyonu kararlarını yapmayanlara yüz Türk Lirası idarî para cezası verilir. Ayrıca, bu fiilin tekrarı hâlinde bu ceza verilmekle beraber komisyonca bunlara çeltik ekimi yasak edilir.
DÖRDÜNCÜ BÖLÜM
Sıhhi hükümler ve bu hükümlere aykırı gidenlere verilecek cezalar
Madde 0029:
27 ve 28 nci maddelere göre çeltik ekmeleri yasak edilen kimselere, ertesi sene çeltik ekimi için komisyonca müsaade edilir.
BEŞİNCİ BÖLÜM
Umumi Hükümler
Madde 0030:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Bu Kanunda yazılı idarî para cezalarına çeltik komisyonlarınca karar verilir.
BEŞİNCİ BÖLÜM
Umumi Hükümler
Madde 0031:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanun hükümlerine göre verilen idarî para cezaları 5326 sayılı Kabahatler Kanunu hükümlerine göre tahsil olunarak ilgili il özel idaresinin hesabına aktarılır.
Hususi idareler, buna karşı her yıl bütçelerine çeltik ekimi için, çeltik komisyonunca yapılacak masrafa karşılık olmak üzere gelir kısmına koyduğu gelir kadar masraf kısmına da aynı tahsisatı koymak mecburiyetindedir. Şu kadar ki, hususi idareler, herhangi bir zamanda gelirden karşılığı olmadıkça sarfiyat yapamazlar. Her yıl içinde kalan para hususi idarelerce çeltik komisyonu emrine o yerin Ziraat Bankasına yatırılır. Bu para çeltik komisyonunun teklifi ve Ziraat Vekilliğinin imzasıyla mahallî çeltik işlerinin ileri götürülmesi hususlarında kullanılır ve yıl sonunda bu sarfiyatın hesabı Ziraat Vekilliğine verilir.
Çeltik komisyonlarının masrafları için komisyon nam ve hesabına hususi idarelerce tahsil edilmiş para bulunmadığı takdirde bu işler için icab eden tahsisat Ziraat Vekilliğince hususi idarelere verilir. Şu kadar ki; masraf geliri aşarsa karşılığı Ziraat Vekilliği bütçesinde Çeltik Ekimi Kanununun tatbiki masrafı adı ile açılacak fasıldan hususi muhasebeler emrine tediye olunur.
BEŞİNCİ BÖLÜM
Umumi Hükümler
Madde 0032:
Çeltik Komisyonları başkan ve üyelerine araştırma, kontrol ve keşif maksadıyla yapacakları seyahatler için kanuni harcırah verilir. Komisyonun memur olmayan üyesine her içtima için ayrıca ücret verilir ve bu ücretin miktarı Ziraat Vekaletince tayin edilir. Belediye üyesinden veya hariçten seçilen kişilerden kurulan mutemet heyetleri üyelerine de her hizmet günü için komisyonca tayin ve Ziraat Vekaletince tespit olunacak miktarda yevmiye ve ayrıca maktu yol masrafı verilir.
Bu ücret ve masraflar hususi idare bütçelerine 31 nci madde mucibince konulacak tahsisattan ödenir.
Çalıştırılması gerekli görülen su korucuları ile mutemet heyetlerindeki su korucularına verilecek ücret o yerlerin komisyonlarınca takdir edilir ve aynı tahsisattan ödenir.
BEŞİNCİ BÖLÜM
Umumi Hükümler
Madde 0033:
Çeltik komisyonunun memur olmayan üyeleri ve mutemet heyetleri üyeleri su korucularına karşı, vazifelerinin yaptıkları sırada, suç işleyenler hakkında Ceza Kanununun Devlet memurları aleyhine suç işleyenlere dair olan hükümleri tatbik olunur.
BEŞİNCİ BÖLÜM
Umumi Hükümler
Madde 0034:
(Madde 04.07.2018 tarih ve 30468 sayılı Resmi Gazetede yayımlanan 0698 Sayılı Khk nın 10. Maddesi ile Değişmiştir.)
Bu Kanunun tatbik şekli Cumhurbaşkanınca çıkarılan yönetmelikle belirlenir.
BEŞİNCİ BÖLÜM
Umumi Hükümler
Madde 0035:
Bu kanunun hükümleri kır pirinç zer'iyatında tatbik edilmez.
BEŞİNCİ BÖLÜM
Umumi Hükümler
Madde 0036:
Pirinç ziraatı hakkındaki 8 Mayıs 1326 tarihli kanun mülgadır.
BEŞİNCİ BÖLÜM
Umumi Hükümler
Geçici Madde 0001:
(3039 sayılı Kanunun kend, numarasız Muvakkat maddesi olup teselsül için numaralandırılmıştır.)
Kanunun tatbikatına başlandığı zaman ekilmiş bulunan çeltik tarlalarında bu kanuna aykırı görülen durumlar komisyonca imkanlar göz önüne alınmak şartıyla tayin edilecek zaman içinde çeltik çiftçileri tarafından düzeltilir.
BEŞİNCİ BÖLÜM
Umumi Hükümler
Madde 0037:
Bu kanun neşri tarihinde muteberdir.
BEŞİNCİ BÖLÜM
Umumi Hükümler
Madde 0038:
Bu kanunun hükümlerini tatbika Adliye, Dahiliye, Nafia, Sıhhat ve İçtimai Muavenet ve Ziraat Vekilleri memurdur.
Yükleyen: yasinuzunoglu
