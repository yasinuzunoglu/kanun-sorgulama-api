4314 sayılı Güneydoğu Anadolu Projesi Bölge Kalkınma İdaresi Teşkilatının Kuruluş ve Görevleri Hakkında Kanun Hükmünde Kararnamede Değişiklik Yapılması Hakkında Kanun
Yayımlandığı Resmî Gazete Tarihi: 14.12.1997
Yayımlandığı Resmî Gazete Sayısı: 23200
Kabul Tarihi	11.12.1997
Madde 0001:
27.10.1989 tarihli ve 388 sayılı Güneydoğu Anadolu Projesi Bölge Kalkınma İdaresi Teşkilatının Kuruluş ve Görevleri Hakkında Kanun Hükmünde Kararnamenin Harcamalar başlıklı 9 uncu maddesi, başlığı ile birlikte aşağıdaki şekilde değiştirilmiştir.
İdarenin gelirleri
Madde 9.- Bu Kanun Hükmünde Kararname ile verilen görevlerin İdare tarafından yerine getirilmesi için yapılacak her türlü giderler aşağıdaki kaynaklardan karşılanır.
Başbakanlık bütçesine konulacak ödenekler,
Her türlü yardım, kredi, hibe ve bağışlar,
Faiz, hizmet, kira gelirleri ile sair gelirler.
Maliye Bakanlığı, Devlet Planlama Teşkilatı ve Hazine Müsteşarlıkları temsilcileri ile koordine edilerek GAP İdaresi Başkanlığınca hazırlanacak bütçe, Başbakanın onayı ile yürürlüğe girer. Bütçe ile öngörülen yatırım projeleri yıllık yatırım programlarının hazırlanması ile ilgili usul ve esaslara tabidir.
İta amiri GAP İdaresi Başkanı dır. Başkan bu yetkisini yardımcılarına devredebilir.
Geçici Madde 0001:
Bu Kanunun yürürlüğe girdiği tarihten itibaren iki ay içinde ek bütçe yapılır.
Geçici Madde 0002:
GAP İdaresine 1997 ve 1998 yılları bütçeleri için Kamu Ortaklığı Fonundan ayrılan miktarlar, bu İdarenin bütçesine ayrıca maledilir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
