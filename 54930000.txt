5493 sayılı Özel Tüketim Vergisi Kanununda, Katma Değer Vergisi Kanununda ve Petrol Piyasası Kanununda Değişiklik Yapılması Hakkında Kanun
Yayımlandığı Resmî Gazete Tarihi: 02.05.2006
Yayımlandığı Resmî Gazete Sayısı: 26156
Kabul Tarihi	27.04.2006
T.C.
Başbakanlık
Kanunlar ve Kararlar Genel Müdürlüğü
Sayı	B.02.0.KKG.0.10/101-455/4996
14.11.2005
TÜRKİYE BÜYÜK MİLLET MECLİSİ BAŞKANLIĞINA
Maliye Bakanlığınca hazırlanan ve Başkanlığınıza arzı Bakanlar Kurulunca 7/11/2005 tarihinde kararlaştırılan Özel Tüketim Vergisi Kanununda Değişiklik Yapılması Hakkında Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Tasarı ile; yurt dışına yapılan ticari eşya taşımacılığında oluşan taşıma maliyetlerinin azaltılarak, gerek taşımacılık sektörünün gerekse ülkemiz ihracatının teşvik edilmesi amaçlanmıştır. Bu çerçevede, ihraç edilen malları veya transit eşyasını taşıyan kamyon ve çekicilerin yurt dışına çıkışlarında, Bakanlar Kurulunca belirlenecek olan yerlerdeki çıkış kapılarından ve gümrük antrepolarından, standart depolarıyla sınırlı olmak üzere Özel Tüketim Vergisi istisnası kapsamında motorin almalarına imkan sağlanmaktadır. Uygulama kapsamında araçlara verilecek motorini teslim edecek olanların bu malları alımları da Özel Tüketim Vergisinden istisna edilmiştir. Böylece yurt dışına ihracat rejimi ve transit rejimi kapsamında eşya taşımacılığı yapan araçların, yakıtlarını Türkiye den almaları teşvik edilmektedir.
HÜKÜMETİN TEKLİF ETTİĞİ METİN
ÖZEL TÜKETİM VERGİSİ KANUNUNDA DEĞİŞİKLİK YAPILMASI HAKKINDA KANUN TASARISI
Madde - 1.
06.06.2002 tarihli ve 4760 sayılı Özel Tüketim Vergisi Kanununun 7 nci maddesinin (1) numaralı fıkrasına aşağıdaki (d) bendi eklenmiştir.
d) Bakanlar Kurulunca belirlenecek yerlerde bulunan gümrük antrepoları ile kara ve deniz gümrük çıkış kapılarındaki gümrüklü alanlarda, 4458 sayılı Gümrük Kanununun ihracat ve transit rejimleri kapsamında yurt dışına çıkarılacak eşyayı taşıyan kamyon ve çekicilere, standart depolarıyla sınırlı olmak üzere teslimi ile bu teslimi yapanlara teslimi (2710.19.41.00.11, 2710.19.45.00.11 ve 2710.19.49.00.11 G.T.İ.P. numarası dışındakiler hariç),
Madde - 2.
Bu Kanun 01.01.2006 tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1:
4458 sayılı Gümrük Kanununun ihracat ve transit rejimleri kapsamında, yurt dışına çıkarılacak eşya taşıyan araçlardan, 2918 sayılı Karayolları Trafik Kanununda kamyon ve çekici olarak tanımlananların standart depolarına, Bakanlar Kurulunca belirlenecek olan yerlerdeki gümrük antrepoları ve çıkış kapılarından yapılan;
2710.19.41.00.11,
2710.19.45.00.11,
2710.19.49.00.11,
G.T.İ.P. numaralı motorinlerin teslimleri ile bu teslimlere ilişkin olarak kamyon ve çekicilere motorini verecek olan kişilerin bu malları alımı Özel Tüketim Vergisinden istisna edilmiştir.
Düzenlemede geçen standart depo terimi, 4458 sayılı Gümrük Kanununun 167 nci maddesinin (9) numaralı fıkrasının (c) bendi hükmü kapsamında gümrük vergisi istisnası uygulanan miktardaki akaryakıtın bulunduğu standart depoları ifade etmektedir.
Madde - 2:
Yürürlük maddesi olup, yurt dışına ihraç edilen malları veya transit eşyasını taşıyan kamyon ve çekicilerin yurt dışına çıkışlarında Özel Tüketim Vergisi uygulanmaksızın motorin almalarına ilişkin uygulamanın 1/1/2006 tarihinden geçerli olması öngörülmüştür.
Madde - 3:
Yürütme maddesidir.
Plan ve Bütçe Komisyonu Raporu
T.B.M.M.
Plan ve Bütçe Komisyonu
Esas No	1/1145
Karar No	79
09.03.2006
TÜRKİYE BÜYÜK MİLLET MECLİSİ BAŞKANLIĞINA
Maliye Bakanlığınca hazırlanarak Bakanlar Kurulunca 14.11.2005 tarihinde Türkiye Büyük Millet Meclisi Başkanlığına sunulan ve Başkanlıkça 18.11.2005 tarihinde esas komisyon olarak Komisyonumuza havale edilen 1/1145 esas numaralı Özel Tüketim Vergisi Kanununda Değişiklik Yapılması Hakkında Kanun Tasarısı, Komisyonumuzun 06.12.2005 tarihinde yaptığı 27 nci Birleşiminde, Hükümeti temsilen Maliye Bakanı Kemal Unakıtan ile Maliye Bakanlığı, Ulaştırma Bakanlığı, Gümrük Müsteşarlığı, Hazine Müsteşarlığı ve Devlet Planlama Teşkilatı Müsteşarlığı temsilcilerinin katılımlarıyla incelenip, görüşülmüştür.
Uluslararası rekabetin arttığı bir dönemde, ülkemizde ihracatın ülke ekonomisi yararına düzenlenmesi, desteklenmesi ve geliştirilmesinin sağlanması, firmalara rekabet gücünün kazandırılması amacıyla yeterli mali desteğin verilmesi ve dış ticaretin özendirilmesine yönelik olarak gerekli düzenlemelerin yapılması gerekmektedir. Yurt dışına yapılan ticari mal taşımacılığındaki taşıma maliyetlerinin azaltılması ve bu nedenle ihracata ve taşımacılık sektörüne yönelik devlet desteğinin sağlanması amacıyla bir düzenleme yapılması gereği hasıl olmuştur.
Tasarı ile;
Gümrük Kanununun ihracat ve transit rejimleri kapsamında yurt dışına çıkarılacak eşyayı taşıyan kamyon ve çekicilere standart depolarıyla sınırlı olmak üzere, Bakanlar Kurulunca belirlenecek olan yerlerdeki çıkış kapılarından ve gümrük antrepolarından (2710.19.41.00.11, 2710.19.45.00.11, 2710.19.49.00.11 G.T.İ.P. numarası dışındakiler hariç) motorin teslimlerinin Özel Tüketim Vergisinden istisna edilmesi,
Uygulama kapsamında araçlara verilecek motorinin satışını yapacak olanların bu mallara ilişkin alımlarının da Özel Tüketim Vergisinden istisna edilmesi,
hususlarında düzenleme yapılması amaçlanmıştır.
Tasarının geneli üzerindeki görüşmelere başlanmadan önce, verilen bir önerge ile, konunun daha ayrıntılı olarak incelenebilmesini teminen bir alt komisyon kurulmasına karar verilmiştir.
Alt Komisyon; 07.12.2005, 22.12.2005 ve 28.12.2005 tarihlerinde ilgili kamu kurumları ile Enerji Piyasası Düzenleme Kurulu, Rekabet Kurumu, Uluslararası Nakliyeciler Derneği, Ro-Ro Gemi İşletmecileri ve Kombine Taşımacılar Derneği (RODER), Trabzon Liman İşletmeleri Anonim Şirketi ve Petrol Ofisi Anonim Şirketi temsilcilerinin katılımlarıyla yaptığı toplantılar sonucunda, bu toplantılarda ifade edilen görüşleri de dikkate alarak Tasarı üzerinde kapsamlı değişiklikler yapmıştır.
Alt komisyonda Tasarı üzerinde yapılan görüşmelerde;
Coğrafi konum itibariyle önemli bir transit geçiş güzergâhında yer alan ülkemizin uluslararası transit taşımacılık sektörünün desteklenmesinin gerektiği,
Türk transit taşımacılık sektörüne yönelik yeterli teşvik tedbiri uygulanmadığı için taşımacılık sektörünün uluslararası rekabet gücünün oldukça zayıf olduğu, bu sebeple Tasarıyla öngörülen ÖTV siz akaryakıt istisnasının, sektörün rekabet gücünün arttırılması açısından oldukça önemli olduğu,
Halihazırda, 550 lt. ye kadar ÖTV, KDV ve gümrük vergisi alınmadan istisna uygulamasının yapıldığı, Tasarı ile uygulamaya hukuki bir alt yapının oluşturulmasının öngörüldüğü,
Frigorifik treylerin soğutma sistemleri için alınan yakıtın da istisna kapsamına alınmasının yararlı olacağı, bunun transit taşımacılık sektörünün desteklenmesi açısından son derece önemli ve gerekli olduğu,
Mevcut istisna sistemine esas teşkil eden standart depo tanımında mutabakat bulunmadığı, tanımlamalara objektif ölçütlerin getirilmesi gerektiği, bu ölçütün de sabit bir rakam olmasında fayda bulunduğu,
Standart depo uygulamasında 550 litrelik sınır bulunmasının sektörü olumsuz etkilediği, transit taşımacılık sektöründe rekabetin önemli olduğu, sektörün rekabet gücünün artırılması için 550 litrenin üzerinde bir teşvikin gerekli olduğu,
Standart depo uygulamasına sınırlama getirilmemesi halinde, bu uygulamanın kötüye kullanılabileceği, özellikle kaçakçılığı artırabileceği, kaçakçılığı önlemek için standart depo uygulamasındaki 550 litrelik sınırlamanın gerekli görüldüğü,
Yurt içine girişte nakliye araçlarına 550 litrelik (standart depo) istisnanın uygulandığı, bu araçların denetiminin yapıldığı, çıkışta ise standart depo sınırlamasına ilişkin bir denetimin yapılmadığı,
Standart depo yerine, azami bir alt ve üst sınırın tespit edilmesi ve bu azami sınırın alt ve üst limitleri arasında bir oran belirleme yetkisinin Bakanlar Kurulu veya Ulaştırma Bakanlığı ile birlikte Gümrük Müsteşarlığına verilmesinin gerektiği,
Antrepo rejimi uygulanan yerlerin gümrük vergisi, ÖTV, KDV alınmayan malların depolandığı alan olduğu; Kapıkule, Ambarlı, Erenköy, Çeşme, İpsala gümrük kapılarında antrepo rejiminin uygulandığı,
Antrepo statüsü tanınan akaryakıt istasyonlarında vergi iadesi sistemi uygulanmayan akaryakıt türlerinin satış fiyatının belirlenmesinde, haksız rekabetin önlenmesini teminen Enerji Piyasası Kurumuna yetki verilmesi amacıyla Petrol Piyasası Kanununda gerekli değişikliklerin yapılması gerektiği,
ÖTV siz yakıt uygulamasının yurt içine giriş yapan araçları da kapsayacak şekilde genişletilerek, giriş sınır kapısından çıkış sınır kapısına kadar eşya taşıyan araçların, yurt içi karayolu uzaklığına göre tüketeceği yakıtın da istisna kapsamına alınması gerektiği,
Yabancı araçların istisna uygulamasından, karşılıklılık ilkesi gözetilerek yararlandırılmasının uygun olacağı,
şeklindeki görüş ve eleştirileri müteakiben, Tasarının maddelerinin değerlendirilmesine geçilmiştir.
Tasarının;
Çerçeve 1 inci maddesiyle öngörülen düzenleme yerine; uluslararası taşımacılık sektörünün rekabet gücünün artırılmasına yönelik olarak;
Bakanlar Kurulunca belirlenen sınır kapılarından transit rejimi kapsamında, Türkiye Cumhuriyeti gümrük bölgesine giriş yapan eşya taşımacılarına, giriş sınır kapısından çıkış sınır kapısına kadar olan karayolu uzaklığına göre tüketeceği (2710.19.41.00.11, 2710.19.45.00.11 ve 2710.19.00.11 GTİP numaralı) malların, giriş yapılan kapıdaki alanlarda tesliminin ÖTV den istisna edilmesini; istisna uygulanacak yakıt miktarının, Ulaştırma Bakanlığı, Sanayi ve Ticaret Bakanlığı ile Gümrük Müsteşarlığından görüş alınarak, tüm araçlar için standart bir miktar olarak sınır kapıları arasındaki karayolu mesafesi ve bu mesafede tüketilecek yakıt miktarı dikkate alınarak Maliye Bakanlığınca tespit edilmesini,
İhracat rejimi kapsamında yurt dışına çıkarılacak eşyayı taşıyan araçlara Bakanlar Kurulunca belirlenecek çıkış kapılarından yurt dışına çıkışlarında ÖTV den istisna edilmiş yakıt almalarına imkan getirilmesini; karşılıklılık gözetilerek Türkiye de ikametgahı ve kanuni işyeri bulunmayan taşımacıların Türk taşımacılarına sağlanan ÖTV den istisna edilme ve iade hakkından yararlanmalarını, bu kapsamdaki istisnaların, akaryakıtın teslimi işleminde veya taşımacılığa taraf olanlara vergi iadesi yoluyla uygulanması konusunda Maliye Bakanlığına yetki verilmesini,
öngören bir düzenlemenin, 4760 sayılı Kanunun 7 nci maddesinden sonra gelmek üzere, 7/A maddesi olarak eklenmesi suretiyle,
Transit taşımacılık sektörünü desteklemek ve maliyetlerin azaltılmasına yönelik olarak ÖTV Kanununda yapılan düzenlemelere paralel bir hükmün, 3065 sayılı Katma Değer Vergisi Kanununun 14 üncü maddesine üçüncü fıkra olarak eklenmesini öngören bir düzenlemenin çerçeve 2 nci madde olarak metne eklenmesi suretiyle,
Taşımacılık sektörünü teşvik etmek amacıyla Gümrük Müsteşarlığı tarafından antrepo statüsü tanınan akaryakıt istasyonlarından, Enerji Piyasası Düzenleme Kurumu tarafından akaryakıt alt başlığı ve istasyonlu bayilik kategorisi altında bayilik lisansı verilenler tarafından, 4760 sayılı Özel Tüketim Vergisi Kanununun 7/A maddesi ve 3065 sayılı Katma Değer Vergisi Kanununun 14 üncü maddesinin üçüncü fıkrası kapsamında satışı yapılan akaryakıt türlerinin satış fiyatının haksız rekabete yol açmayacak şekilde belirlenmesine imkan veren bir hükmün, 5015 sayılı Petrol Piyasası Kanununa ek madde olarak eklenmesini öngören düzenlemenin çerçeve 3 üncü madde olarak metne eklenmesi suretiyle,
Yürürlüğe ilişkin 2 nci maddesi; metinde yapılan değişiklikler doğrultusunda ve eklenen maddelerin yürürlük tarihlerinin yeniden belirlenmesi ve madde numarasının 4 olarak değiştirilmesi suretiyle,
Yürütmeye ilişkin 3 üncü maddesi; 5 inci madde olarak aynen,
kabul edilmiştir.
Komisyonumuzun 07.03.2006 tarihinde, Hükümeti temsilen Maliye Bakanı Kemal Unakıtan ile ilgili kurum ve kuruluş temsilcilerinin katılımlarıyla yapılan 50 nci Birleşiminde Tasarının geneli üzerindeki görüşmelerine başlanmıştır.
Tasarının geneli üzerinde Alt Komisyon metni de dikkate alınarak yapılan müzakerelerde;
Bayilik lisansı sahiplerine, ilgili hükümler çerçevesinde satışı yapılacak akaryakıtın satış fiyatının, ilgili akaryakıt türünün edinme bedelinin yüzde beşini geçemeyeceğine ilişkin hükümle akaryakıt satıcılarına düşük bir kâr payının öngörüldüğü, halen en düşük kâr marjının % 6.5 olduğu,
Satın alınabilecek motorin miktarının, araçların standart deposunun alabileceği miktarı aşması halinde, istisnanın sadece standart deponun alabileceği miktarla sınırlandırılması gerektiği,
Ayrıca, akaryakıt kaçakçılığını önlemeye yönelik düzenlemelerin bir an önce yapılması gerektiği,
şeklindeki görüş ve eleştirileri müteakip, Hükümet adına yapılan tamamlayıcı açıklamalarda;
Özel tüketim vergisinden istisna uygulamasıyla, uluslararası taşımacılık sektöründe oluşan maliyetlerin azaltılmasının amaçlandığı,
ÖTV siz yakıt uygulamasının bu güne kadar kararnamelerle yapıldığı, Tasarı ile uygulamaya kanuni alt yapının kazandırılacağı,
Akaryakıt satıcılarının kâr paylarının makul bir oranda artırılmasının olumlu bir gelişme olarak görüldüğü,
ifade edilmiştir.
Tasarının geneli üzerindeki görüşmeleri müteakip, Tasarı ve gerekçesi Komisyonumuzca da benimsenerek Alt Komisyon tarafından hazırlanan metnin maddeleri üzerindeki görüşmelerine geçilmesi kabul edilmiştir.
Alt Komisyon Metninin:
Çerçeve 1 inci maddesi ile 4760 sayılı Özel Tüketim Vergisi Kanununa eklenen 7/A maddesinin birinci fıkrasının (1) numaralı alt bendinin sonundaki üzere ibaresinden sonra gelmek üzere; bu maddeye göre istisna kapsamında satın alınabilecek motorin miktarının, araçların standart deposunun alabileceği miktarı aşması halinde, istisnanın sadece standart deponun alabileceği miktarla sınırlandırılması ve bu sınırlamanın, araçların soğutucu üniteleri için yapılacak teslimlerde de yine bu soğutucu ünitelerin standart depoları için de ayrıca uygulanması amacıyla (araçların ve soğutucu ünitelerin standart yakıt deposu miktarlarını aşmamak kaydıyla) ibaresinin eklenmesinin suretiyle,
Çerçeve 2 nci maddesi ile 3065 sayılı Katma Değer Vergisi Kanununun 14 üncü maddesine eklenen (3) numaralı fıkranın (a) bendinin sonundaki üzere ibaresinden sonra gelmek üzere, bu maddeye göre istisna kapsamında satın alınabilecek motorin miktarının, araçların standart deposunun alabileceği miktarı aşması halinde, istisnanın sadece standart deponun alabileceği miktarla sınırlandırılması ve bu sınırlamanın, araçların soğutucu üniteleri için yapılacak teslimlerde yine bu soğutucu ünitelerin standart depoları için de ayrıca uygulanması amacıyla (araçların ve soğutucu ünitelerin standart deposu miktarlarını aşmamak kaydıyla) ibaresinin eklenmesi suretiyle,
Çerçeve 3 üncü maddesi ile 5015 sayılı Kanuna eklenen ek madde 1 de yer alan % 5 oranının, akaryakıt türünün edinme bedelinin % 5 ini aşamayacağına dair hükmün uygulamada oluşturacağı sıkıntıları önlemek amacıyla % 8 e yükseltilmesi suretiyle,
Yürürlüğe ilişkin 4 üncü ve yürütmeye ilişkin 5 inci maddeleri aynen,
kabul edilmiştir.
Ayrıca Tasarının başlığı Özel Tüketim Vergisi Kanununda, Katma Değer Vergisi Kanununda ve Petrol Piyasası Kanununda Değişiklik Yapılması Hakkında Kanun Tasarısı olarak değiştirilmiştir.
Raporumuz, Genel Kurulun onayına sunulmak üzere Yüksek Başkanlığa saygıyla arz olunur.
Madde 0001:
06.06.2002 tarihli ve 4760 sayılı Özel Tüketim Vergisi Kanununun 7 nci maddesinden sonra gelmek üzere aşağıdaki 7/A maddesi eklenmiştir.
MADDE 7/A- Kanuna ekli (I) sayılı listede yer alan 2710.19.41.00.11, 2710.19.41.00.19, 2710.19.45.00.11 ve 2710.19.49.00.11 G.T.İ.P. numaralı malların, 4054 sayılı Rekabetin Korunması Hakkında Kanun ile 5015 sayılı Petrol Piyasası Kanunu hükümleri çerçevesinde; Bakanlar Kurulunca belirlenen sınır kapılarında, 4458 sayılı Gümrük Kanununun ihracat rejimi kapsamında yurt dışına çıkarılacak eşyayı taşıyan kamyon, çekici ve soğutucu ünitesine sahip yarı römorkların depolarına (araçların ve soğutucu ünitelerin standart yakıt deposu miktarlarını aşmamak kaydıyla) yalnızca yurt dışına çıkışlarında teslimi vergiden müstesnadır.
Maliye Bakanlığı, bu maddede düzenlenen istisnaya ilişkin usûl ve esasları belirlemeye, istisnayı bu maddeye göre işlem yapanlara verginin iadesi yöntemi ile uygulamaya yetkilidir.
Madde 0002:
25.10.1984 tarihli ve 3065 sayılı Katma Değer Vergisi Kanununun 14 üncü maddesine aşağıdaki (3) numaralı fıkra eklenmiştir.
3. 4054 sayılı Rekabetin Korunması Hakkında Kanun ile 5015 sayılı Petrol Piyasası Kanunu hükümleri çerçevesinde, Bakanlar Kurulunca belirlenen sınır kapılarında 4458 sayılı Gümrük Kanununun ihracat rejimi kapsamında yurt dışına çıkarılacak eşyayı taşıyan kamyon, çekici ve soğutucu ünitesine sahip yarı römorkların depolarına (araçların ve soğutucu ünitelerin standart yakıt deposu miktarlarını aşmamak kaydıyla) yalnızca yurt dışına çıkışlarında yapılacak motorin teslimi vergiden istisnadır.
Maliye Bakanlığı, bu istisna uygulamasına ilişkin usûl ve esasları belirlemeye yetkilidir.
Madde 0003:
04.12.2003 tarihli ve 5015 sayılı Petrol Piyasası Kanununa aşağıdaki ek madde eklenmiştir.
EK MADDE 1- Enerji Piyasası Düzenleme Kurumu tarafından akaryakıt alt başlığı ve istasyonlu bayilik kategorisi altında verilen bayilik lisansı sahiplerince, 4760 sayılı Özel Tüketim Vergisi Kanununun 7/A maddesi ve 3065 sayılı Katma Değer Vergisi Kanununun 14 üncü maddesinin (3) numaralı fıkrası kapsamında satışı yapılan akaryakıtların satış fiyatı, ilgili akaryakıt türünün edinme bedelinin yüzde sekiz fazlasını aşamaz.
Madde 0004:
Bu Kanun hükümleri 01.06.2006 tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
