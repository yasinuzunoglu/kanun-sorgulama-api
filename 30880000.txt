3088 sayılı 197 Sayılı Motorlu Taşıtlar Vergisi Kanununda Değişiklik Yapılmasına Dair Kanun
Yayımlandığı Resmî Gazete Tarihi: 06.12.1984
Yayımlandığı Resmî Gazete Sayısı: 18597
Kabul Tarihi	29.11.1984
Madde 0001:
197 sayılı Motorlu Taşıtlar Vergisi Kanununun 5 inci maddesi aşağıdaki şekilde değiştirilmiştir.
Madde 5.- Otomobil, kaptıkaçtı, panel ve arazi taşıtları aşağıdaki (I) sayılı tarifeye göre vergilendirilir.
I SAYILI TARİFE
Taşıtların Yaşları ile Ödeyecekleri Yıllık Vergiler
Taşıtların net ağırlığı	1 - 6 yaş
TL.	7 - 15 yaş
TL.	16 ve daha
yukarı yaş
TL.
950 kg. ve daha aşağı	8.000	4.000	2.000
951 - 1200 kg.	12.000	6.000	3.000
1201 - 1600 kg.	20.000	10.000	5.000
1601 - 1800 kg.	40.000	20.000	10.000
1801 kg. ve daha yukarısı	80.000	40.000	20.000
Bu hadler spor veya lüks otomobiller için % 100 zamlı olarak uygulanır.
Madde 0002:
197 sayılı Kanunun 6 ncı maddesi aşağıdaki şekilde değiştirilmiştir.
Madde 6.- (I) sayılı tarifede yazılı taşıtlar dışında kalan, motorlu kara taşıtları (II) sayılı tarifeye göre; özel amaçla kullanılan yat, kotra ve her türlü motorlu tekneler (III) sayılı tarifeye, uçak ve helikopterler (Türkkuşu, Türk Hava Kurumuna ait olanlar hariç) aşağıdaki (IV) sayılı tarifeye göre vergilendirilir
II SAYILI TARİFE
Taşıtların yaşları ile ödeyecekleri yıllık vergiler
Taşıtların cinsleri ve istiap hadleri	1 - 6 yaş
TL.	7 - 15 yaş
TL.	16 ve daha
yukarı yaş
TL.
A)	Minibüs	20.000	15.000	10.000
B)	Otobüs oturma yeri 25 kişiye kadar	50.000	30.000	20.000
Oturma yeri 26 kişi ve daha yukarısı	60.000	50.000	30.000
C)	Kamyonet	20.000	15.000	10.000
D)	Kamyon, çekici ve benzerleri
İstiap haddi 5000 kg. a kadar	50.000	30.000	20.000
İstiap haddi 5001 kg. ve daha yukarısı	60.000	50.000	30.000
III SAYILI TARİFE
Taşıtların yaşları ile her motor gücü birimi (BG) için ödenecek vergi miktarı
Taşıtların cinsleri ve motor gücü
(BG)	1-3 yaş
TL.	4-5 yaş
TL.	6-15 yaş
TL.	16 ve daha
yukarı yaş
TL.
Yat, kotra ve her türlü motorlu özel tekneler:
10-20 BG ne kadar	450	350	200	100
21-50 BG ne kadar	650	500	300	150
51-100 BG ne kadar	800	600	400	200
101-150 BG ne kadar	1.000	750	500	250
151 ve daha yukarısı için beher (BG) için ilaveten	450	350	200	100
IV SAYILI TARİFE
Taşıtların yaşları ile ödeyecekleri yıllık vergiler
Taşıtların azami kalkış ağırlığı	1-3 yaş
TL.	4-5 yaş
TL.	6-10 yaş
TL.
11 ve daha
yukarı yaş
TL.
Uçak ve helikopterler:
1.150 kg. a kadar	60.000	50.000	40.000	30.000
1.151-1.800 kg. a kadar	80.000	70.000	50.000	40.000
1.801-3.000 kg. a kadar	100.000	90.000	80.000	70.000
3.001-5.000 kg. a kadar	160.000	140.000	120.000	100.000
5.001-10.000 kg. a kadar	200.000	180.000	160.000	140.000
10.001-20.000 kg. a kadar	300.000	280.000	260.000	240.000
20.001 kg. ve daha yukarı	500.000	450.000	400.000	350.000
Madde 0003:
197 sayılı Kanunun 7 nci maddesi aşağıdaki şekilde değiştirilmiştir.
Mükellefiyetin başlaması
Madde 7.— Motorlu taşıtlar vergisi mükellefiyeti motorlu taşıtların trafik, liman veya belediye sicili ile Ulaştırma Bakanlığı tarafından tutulan sivil hava vasıtaları siciline kayıt ve tescili ile başlar.
Şu kadarki mükellefiyet;
Takvim yılının ilk altı ayı içinde yeni kayıt ve tescil edilen taşıtlarda kayıt ve tescilin yapıldığı takvim yılı başından, son altı ayı içinde yeni kayıt ve tescil edilen taşıtlarda ise, son altı aylık dönemin başından itibaren,
Kayıt ve tescilli olup da devir ve temlik sebebiyle kayıt ve tescil yapılan taşıtlarda değişiklik, takvim yılının ilk altı ayında yapılmış ise takip eden son altı aylık dönemin başından; son altı ayında yapılmış ise takip eden takvim yılı başından itibaren,
Nazara alınır.
Madde 0004:
197 sayılı Kanunun 8 inci maddesi aşağıdaki şekilde değiştirilmiştir.
Mükellefiyetin sona ermesi
Madde 8.- Motorlu taşıtların trafik, liman veya belediye sicili ile Ulaştırma Bakanlığı tarafından tutulan sivil hava vasıtaları siciline ait kayıtlarının silinmesi halinde, silinme takvim yılının ilk altı ayı içinde yapılmış ise ikinci altı aylık dönemin başından, ikinci altı aylık dönem içinde yapılmışsa takip eden takvim yılı başından itibaren mükellefiyet sona erer.
Madde 0005:
197 sayılı Kanunun 9 uncu maddesi aşağıdaki şekilde değiştirilmiştir.
Verginin tarh, tebliğ ve ödenmesi
Madde 9.- Motorlu Taşıtlar Vergisi;
(I) ve (II) sayılı tarifelerde yazılı motorlu kara taşıtları için taşıt pulu yapıştırılması şeklinde her yıl Ocak ve Temmuz aylarında iki eşit taksitte ödenir. Ödenen bu vergiye ait taşıt pulu, taşıtın ön camına içinden yapıştırılarak bir yıl süre ile muhafaza edilir.
Yıl içinde kayıt ve tescil yapılması halinde ödeme süresi geçmiş olan vergi bu işlemlerin tamamlanmasından önce ödenir. Şu kadarki ilk altı aylık süre geçtikten sonra yapılacak kayıt ve tescil işlemlerinde, sadece ikinci altı aylık döneme ilişkin vergi ödenir. Vergi ödeme zamanında yurt dışında bulunan taşıtların vergileri bu durumun tevsiki kaydıyla yurda dönüşlerinde cezasız olarak ödenir. Zayi edilen taşıt pulları, zayiin tevsiki kaydıyla yenilenir.
Taşıt pulları Maliye ve Gümrük Bakanlığı tarafından bastırılır. Taşıt pullarının şekli, muhtevası, satışı ve dağıtımı ile verilecek satış aidatına ait hususlar ve tevsike ilişkin usul ve şartlar Maliye ve Gümrük Bakanlığı tarafından belirlenir.
(III) ve (IV) sayılı tarifelerde yazılı taşıtlar için taşıtların kayıt ve tescilinin yapıldığı yerin vergi dairesi tarafından Ocak ayında yıllık olarak tahakkuk ettirilir. Tarh olunan vergi bir defaya mahsus olmak üzere ihbarname ile tebliğ olunur. Mükellefiyet devam ettiği müddetçe bu vergi ayrıca tebliğ olunmaz ve vergi takvim yılının ilk gününde tebliğ edilmiş sayılır.
Vergi, taşıtların kayıt ve tescil edildikleri yerin vergi dairesine Ocak ve Temmuz aylarında olmak üzere iki eşit taksitte ödenir. Yıl içinde kayıt ve tescil yapılması halinde vergi, o yıl için yıllık olarak kayıt ve tescil işlemlerinin tamamlanmasından önce tahakkuk ettirilerek ödeme süresi geçmiş olan taksitler derhal tahsil edilir. Şu kadar ki ilk altı aylık süre geçtikten sonra yapılacak kayıt ve tescil işlemlerinde, sadece ikinci altı aylık döneme ilişkin vergi tahakkuk ettirilerek tahsil edilir.
Devir ve temlik sebebiyle Ocak ve Temmuz ayları içinde yapılacak kayıt ve tescil değişikliğinde vergi, bu değişikliğin yapılmasından önce ödenir.
Madde 0006:
197 sayılı Kanunun 10 uncu maddesi aşağıdaki şekilde değiştirilmiştir.
Yetki
Madde 10.- Bu Kanunun 5 ve 6 ncı maddelerinde yer alan I, II, III, IV sayılı tarifelerdeki vergi miktarlarını beş katına kadar artırmaya Bakanlar Kurulu yetkilidir.
Madde 0007:
Aynı Kanunun 11 inci maddesi aşağıdaki şekilde değiştirilmiştir.
Madde 11.- Yıl içinde verginin artırılması veya azaltılmasını icap ettiren değişiklikler, bu değişikliğin vukuunu takip eden takvim yılı başından itibaren nazarı itibara alınır ve (III) ve (IV) sayılı tarifede yer alan taşıtlar için yeni duruma göre hesaplanan vergi mükellefe tebliğ olunur.
Takvim yılı içinde yaş değişiklikleri o yılın mükellefiyetinde nazara alınmaz.
Takvim yılından daha yeni model taşıtlar, taalluk ettiği takvim yılındaki modele göre vergilendirilir.
Madde 0008:
197 sayılı Kanunun 13 üncü maddesinin (d) bendinin ikinci paragrafı aşağıdaki şekilde değiştirilmiştir.
Vergisi ödenmemiş taşıtlara ait fenni muayene yapılamaz, denize veya uçuşa elverişli belgesi verilemez. Ayrıca, pul yapıştırılmak suretiyle vergisinin ödendiği tevsik edilemeyen taşıtlar hakkında vergi ödemede gecikilen her ay için ödenmesi gereken verginin % 10 u tutarında trafik cezası kesilir.
Madde 0009:
197 sayılı Motorlu Taşıtlar Vergisi Kanununun 14 üncü maddesi aşağıdaki şekilde değiştirilmiştir.
Madde 14.- Bu Kanuna bağlı (I), (III) ve (IV) sayılı tarifelerde yer alan taşıtlardan (Ticari maksatla kullanılan uçak ve helikopterler ile taşıt kiralama faaliyeti ile uğraşan işletmelerin bu amaçla kiraya verdikleri taşıtlar hariç) alınan vergi ve cezalar ile gecikme zamları gelir ve kurumlar vergilerinin matrahlarının tespitinde gider olarak kabul edilmez.
Madde 0010: Kaldırılan hükümler
197 sayılı Kanunun 12, 15 ve 16 ncı maddeleri yürürlükten kaldırılmıştır.
Geçici Madde 0001: Geçmiş yıllara ait vergi, ceza ve gecikme zamları
28.02.1980 tarihine kadarki dönemlere ait olarak tahakkuk edilip de bu Kanunun yürürlüğe girdiği tarihe kadar tahsil edilmemiş bulunan motorlu kara taşıtları vergileri ile bunlara ilişkin cezalar ve gecikme zamları terkin olunur.
Madde 0011: Yürürlük
Bu Kanunun,
Geçici 1 inci maddesi ile Maliye ve Gümrük Bakanlığına yetki veren hükümleri, yayımı tarihinde,
1 inci ve 2 nci maddeleri 01.01.1985 tarihinden geçerli olmak üzere yayımı tarihinde,
Diğer maddeleri 01.01.1986 tarihinde,
Yürürlüğe girer.
Madde 0012: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
