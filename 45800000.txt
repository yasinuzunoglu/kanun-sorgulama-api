4580 sayılı Sanayi ve Ticaret Bakanlığının Teşkilat ve Görevleri Hakkında Kanunun Bazı Maddelerinin Değiştirilmesine Dair Kanun
Yayımlandığı Resmî Gazete Tarihi: 27.06.2000
Yayımlandığı Resmî Gazete Sayısı: 24092
Kabul Tarihi	14.06.2000
Madde 0001:
08.01.1985 tarihli ve 3143 sayılı Sanayi ve Ticaret Bakanlığının Teşkilat ve Görevleri Hakkında Kanunun 8 inci maddesinin, mülga (i) bendi aşağıdaki şekilde yeniden düzenlenmiştir.
i) Esnaf ve Sanatkarlar Genel Müdürlüğü,
Madde 0002:
3143 sayılı Kanunun 12 nci maddesinin mülga (a) ve (b) bentleri aşağıdaki şekilde yeniden düzenlenmiştir.
a) Ticaret siciline ilişkin Türk Ticaret Kanunu ve Ticaret Sicili Tüzüğü gereğince Bakanlıkça yapılması gereken işlemleri yürütmek,
b) Umumi mağazacılık mevzuatı gereğince Bakanlıkça yapılması gereken işlemleri yürütmek,
Madde 0003:
3143 sayılı Kanuna, 14/A maddesinden sonra gelmek üzere aşağıdaki 14/B maddesi eklenmiştir.
Esnaf ve Sanatkarlar Genel Müdürlüğü
Madde 14/B.- Esnaf ve Sanatkarlar Genel Müdürlüğünün görevleri şunlardır:
Esnaf ve sanatkar ve küçük işletmelerin örgütlenmesine ilişkin hukuki düzenlemeleri yapmak,
Esnaf ve sanatkar ve küçük işletmelerin problemlerini takip etmek ve milli ekonomiye sağlayacakları faydaların en üst seviyede tutulabilmesi için çözüm yolları aramak ve rehberlik etmek,
Esnaf ve sanatkar ve küçük işletmelerin kredi ihtiyaçlarının karşılanması amacıyla sermaye piyasası ve kurumlarından yararlanmaları, finans, kurum ve kuruluşlarının kurulması için çalışmalar yapmak ve gerekli tedbirlerin alınmasına yardımcı olmak,
Esnaf ve sanatkar ve küçük işletmelerin teknik ve ekonomik konulardaki sorunlarının çözümüne yardımcı olmak, bu konularda ilgili kuruluşlarla koordinasyonu sağlamak,
Esnaf ve sanatkar ve küçük işletmelerin rekabet güçlerinin, üretim ve hizmet teknolojilerinin geliştirilmesi suretiyle artırılabilmesi için gereken çalışmaları yapmak ve bu konuda ilgili kuruluşlar arasında işbirliğini temin etmek,
Teknolojik yeniliklerden yararlanmak, üretimini artırmak, iç ve dış pazar imkanları sağlamak üzere, esnaf ve sanatkar ve küçük işletmeler ile yanlarında çalışanların eğitimi ve bilgilendirilmeleri için ilgili kurum ve kuruluşlarla koordinasyonu sağlamak, bu konularda araştırma ve incelemelerde bulunmak ve yol gösterici tedbirler almak,
507 sayılı Esnaf ve Küçük Sanatkarlar Kanunu ile Bakanlığa verilen görevleri yürütmek,
Esnaf ve sanatkarlar odaları ile bunların üst kuruluşlarına ilişkin koordinasyon amaçlı hizmetleri yürütmek,
Bakanlıkça verilecek diğer görevleri yapmak.
Madde 0004:
3143 sayılı Kanuna ekli (1) sayılı cetvelin Anahizmet Birimleri bölümünün mülga 9 numaralı bendi aşağıdaki şekilde yeniden düzenlenmiştir.
9- Esnaf ve Sanatkarlar Genel Müdürlüğü
Madde 0005:
Ekli listede yer alan kadrolar ihdas edilerek, 190 sayılı Genel Kadro ve Usulü Hakkında Kanun Hükmünde Kararnamenin eki (1) sayılı cetvelin Sanayi ve Ticaret Bakanlığı bölümüne eklenmiştir.
Kurumu: Sanayi ve Ticaret Bakanlığı
Teşkilatı: Merkez
İHDASI UYGUN GÖRÜLEN KADROLAR
Sınıfı	Unvanı	Derecesi	Serbest
Kadro
Adedi	Tutulan
Kadro
Adedi	Toplam
GİH	Esnaf ve Sanatkarlar Genel Müdürü	1	1	-	1
Genel Müdür Yardımcısı	1	2	-	2
Daire Başkanı	1	3	-	3
Şube Müdürü	1	3	-	3
2	3	-	3
Şef	4	3	-	3
5	3	-	3
Madde 0006:
3143 sayılı Kanunun 12 nci maddesinin (e) bendi yürürlükten kaldırılmıştır.
Madde 0007:
Bu Kanun yayımı tarihinde yürürlüğe girer.
Madde 0008:
Bu Kanun hükümlerini Bakanlar Kurulu yürütür.
Yükleyen: yasinuzunoglu
