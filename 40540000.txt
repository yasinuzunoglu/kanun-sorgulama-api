4054 sayılı Rekabetin Korunması Hakkında Kanun
Yayımlandığı Resmî Gazete Tarihi: 13.12.1994
Yayımlandığı Resmî Gazete Sayısı: 22140
Kabul Tarihi	07.12.1994
BİRİNCİ KISIM
Amaç, Kapsam, Tanımlar
Madde 0001: Amaç
Bu Kanunun amacı, mal ve hizmet piyasalarındaki rekabeti engelleyici, bozucu veya kısıtlayıcı anlaşma, karar ve uygulamaları ve piyasaya hakim olan teşebbüslerin bu hâkimiyetlerini kötüye kullanmalarını önlemek, bunun için gerekli düzenleme ve denetlemeleri yaparak rekabetin korunmasını sağlamaktır.
BİRİNCİ KISIM
Amaç, Kapsam, Tanımlar
Madde 0002: Kapsam
Türkiye Cumhuriyeti sınırları içinde mal ve hizmet piyasalarında faaliyet gösteren ya da bu piyasaları etkileyen her türlü teşebbüsün aralarında yaptığı rekabeti engelleyici, bozucu ve kısıtlayıcı anlaşma, uygulama ve kararlar ile piyasaya hâkim olan teşebbüslerin bu hâkimiyetlerini kötüye kullanmaları ve rekabeti önemli ölçüde azaltacak birleşme ve devralma niteliğindeki her türlü hukukî işlem ve davranışlar, rekabetin korunmasına yönelik tedbir, tespit, düzenleme ve denetlemeye ilişkin işlemler bu Kanun kapsamına girer.
BİRİNCİ KISIM
Amaç, Kapsam, Tanımlar
Madde 0003: Tanımlar
Bu Kanunun uygulanmasında;
Bakanlık:  (Bent 02.11.2011 tarih ve 28103 sayılı Resmi Gazetede yayımlanan 0661 Sayılı khk ile Değişmiştir.) Ticaret Bakanlığını (1),
Rekabet : Mal ve hizmet piyasalarındaki teşebbüsler arasında özgürce ekonomik kararlar verilebilmesini sağlayan yarışı,
Hâkim Durum : Belirli bir piyasadaki bir veya birden fazla teşebbüsün, rakipleri ve müşterilerinden bağımsız hareket ederek fiyat, arz, üretim ve dağıtım miktarı gibi ekonomik parametreleri belirleyebilme gücünü,
Teşebbüs : Piyasada mal veya hizmet üreten, pazarlayan, satan gerçek ve tüzel kişilerle, bağımsız karar verebilen ve ekonomik bakımdan bir bütün teşkil eden birimleri,
TeşebbüsBirliği : Teşebbüslerin belirli amaçlara ulaşmak için oluşturduğu tüzel kişiliği haiz ya da tüzel kişiliği olmayan her türlü birlikleri,
Mal : Ticarete konu olan her türlü taşınır ve taşınmaz eşyayı,
Hizmet : Bir bedel veya menfaat karşılığında yapılan bedenî, fikrî veya her ikisi beraber olan faaliyetleri,
Kurum : Rekabet Kurumunu,
Kurul : Rekabet Kurulunu,
İfade eder.
(1) Gümrük ve Ticaret Bakanlığını İbaresi 24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 14. Maddesi ile Ticaret Bakanlığını şeklinde değişmiştir.
İKİNCİ KISIM
BİRİNCİ BÖLÜM
Yasaklanan Faaliyetler
Madde 0004: Rekabeti sınırlayıcı anlaşma, uyumlu eylem ve kararlar
Belirli bir mal veya hizmet piyasasında doğrudan veya dolaylı olarak rekabeti engelleme, bozma ya da kısıtlama amacını taşıyan veya bu etkiyi doğuran yahut doğurabilecek nitelikte olan teşebbüsler arası anlaşmalar, uyumlu eylemler ve teşebbüs birliklerinin bu tür karar ve eylemleri hukuka aykırı ve yasaktır.
Bu haller, özellikle şunlardır:
Mal veya hizmetlerin alım ya da satım fiyatının, fiyatı oluşturan maliyet, kâr gibi unsurlar ile her türlü alım yahut satım şartlarının tespit edilmesi,
Mal veya hizmet piyasalarının bölüşülmesi ile her türlü piyasa kaynaklarının veya unsurlarının paylaşılması ya da kontrolü,
Mal veya hizmetin arz ya da talep miktarının kontrolü veya bunların piyasa dışında belirlenmesi,
Rakip teşebbüslerin faaliyetlerinin zorlaştırılması, kısıtlanması veya piyasada faaliyet gösteren teşebbüslerin boykot ya da diğer davranışlarla piyasa dışına çıkartılması yahut piyasaya yeni gireceklerin engellenmesi,
Münhasır bayilik hariç olmak üzere, eşit hak, yükümlülük ve edimler için eşit durumdaki kişilere farklı şartların uygulanması,
Anlaşmanın niteliği veya ticarî teamüllere aykırı olarak, bir mal veya hizmet ile birlikte diğer mal veya hizmetin satın alınmasının zorunlu kılınması veya aracı teşebbüs durumundaki alıcıların talep ettiği bir malın ya da hizmetin diğer bir mal veya hizmetin de alıcı tarafından teşhiri şartına bağlanması ya da arz edilen bir mal veya hizmetin tekrar arzına ilişkin şartların ileri sürülmesi,
Bir anlaşmanın varlığının ispatlanamadığı durumlarda piyasadaki fiyat değişmelerinin veya arz ve talep dengesinin ya da teşebbüslerin faaliyet bölgelerinin, rekabetin engellendiği, bozulduğu veya kısıtlandığı piyasalardakine benzerlik göstermesi, teşebbüslerin uyumlu eylem içinde olduklarına karine teşkil eder.
Ekonomik ve rasyonel gerçeklere dayanmak koşuluyla taraflardan her biri uyumlu eylemde bulunmadığını ispatlayarak sorumluluktan kurtulabilir.
İKİNCİ KISIM
BİRİNCİ BÖLÜM
Yasaklanan Faaliyetler
Madde 0005: Muafiyet
(1. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 1. Maddesi ile Değişmiştir.) Aşağıda belirtilen şartların tamamının varlığı halinde, teşebbüsler arası anlaşma, uyumlu eylem ve teşebbüs birliği kararları 4 üncü madde hükümlerinin uygulanmasından muaftır:
a) Malların üretim veya dağıtımı ile hizmetlerin sunulmasında yeni gelişme ve iyileşmelerin ya da ekonomik veya teknik gelişmenin sağlanması,
b) Tüketicinin bundan yarar sağlaması,
c) İlgili piyasanın önemli bir bölümünde rekabetin ortadan kalkmaması,
d) Rekabetin (a) ve (b) bentlerindeki amaçların elde edilmesi için zorunlu olandan fazla sınırlanmaması.
(2. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 1. Maddesi ile Eklenmiştir) İlgili teşebbüs veya teşebbüs birlikleri, 4 üncü madde kapsamındaki anlaşma, uyumlu eylem veya teşebbüs birliği kararının muafiyet şartlarını taşıdığının Kurul tarafından tespit edilmesi amacıyla Kuruma başvuruda bulunabilir.
(3. Fıkranın 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 1 inci maddesiyle değişen şekli.) Muafiyet belirli bir süre için verilebileceği gibi, muafiyetin verilmesi belirli şartların ve/veya belirli yükümlülüklerin yerine getirilmesine bağlanabilir. Muafiyet kararları anlaşmanın ya da uyumlu eylemin yapıldığı veya teşebbüs birliği kararının alındığı yahut bir koşula bağlanmışsa koşulun yerine getirildiği tarihten itibaren geçerlidir.
Kurul, birinci fıkrada gösterilen şartların gerçekleşmesi halinde, belirli konulardaki anlaşma türlerine bir grup olarak muafiyet tanınmasını sağlayan ve bunların şartlarını gösteren tebliğler çıkarabilir.
İKİNCİ KISIM
BİRİNCİ BÖLÜM
Yasaklanan Faaliyetler
Madde 0006: Hâkim durumun kötüye kullanılması
Bir veya birden fazla teşebbüsün ülkenin bütününde ya da bir bölümünde bir mal veya hizmet piyasasındaki hâkim durumunu tek başına yahut başkaları ile yapacağı anlaşmalar ya da birlikte davranışlar ile kötüye kullanması hukuka aykırı ve yasaktır.
Kötüye kullanma halleri özellikle şunlardır:
Ticarî faaliyet alanına başka bir teşebbüsün girmesine doğrudan veya dolaylı olarak engel olunması ya da rakiplerin piyasadaki faaliyetlerinin zorlaştırılmasını amaçlayan eylemler,
Eşit durumdaki alıcılara aynı ve eşit hak, yükümlülük ve edimler için farklı şartlar ileri sürerek, doğrudan veya dolaylı olarak ayırımcılık yapılması,
Bir mal veya hizmetle birlikte, diğer mal veya hizmetin satın alınmasını veya aracı teşebbüsler durumundaki alıcıların talep ettiği bir malın veya hizmetin, diğer bir mal veya hizmetin de alıcı tarafından teşhiri şartına bağlanması ya da satın alınan bir malın belirli bir fiyatın altında satılmaması gibi tekrar satış halinde alım satım şartlarına ilişkin sınırlamalar getirilmesi,
Belirli bir piyasadaki hâkimiyetin yaratmış olduğu finansal, teknolojik ve ticarî avantajlardan yararlanarak başka bir mal veya hizmet piyasasındaki rekabet koşullarını bozmayı amaçlayan eylemler,
Tüketicinin zararına olarak üretimin, pazarlamanın ya da teknik gelişmenin kısıtlanması.
İKİNCİ KISIM
BİRİNCİ BÖLÜM
Yasaklanan Faaliyetler
Madde 0007: Birleşme veya devralma
(1. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 2. Maddesi ile Değişmiştir.) Bir ya da birden fazla teşebbüsün başta hâkim durum yaratılması ya da mevcut bir hâkim durumun güçlendirilmesi olmak üzere ülkenin bütünü yahut bir kısmında herhangi bir mal veya hizmet piyasasındaki etkin rekabetin önemli ölçüde azaltılması sonucunu doğuracak şekilde birleşmeleri veya herhangi bir teşebbüsün ya da kişinin diğer bir teşebbüsün mal varlığını yahut ortaklık paylarının tümünü veya bir kısmını ya da kendisine yönetimde hak sahibi olma yetkisi veren araçları, miras yoluyla iktisap durumu hariç olmak üzere, devralması hukuka aykırı ve yasaktır.
Hangi tür birleşme ve devralmaların hukukî geçerlilik kazanabilmesi için Kurula bildirilerek izin alınması gerektiğini Kurul, çıkaracağı tebliğlerle ilan eder.
İKİNCİ KISIM
İKİNCİ BÖLÜM
Kurulun Yetkileri
Madde 0008: Menfi tespit
İlgili teşebbüs veya teşebbüs birliklerinin başvurusu üzerine Kurul, elinde bulunan bilgiler çerçevesinde bir anlaşmanın, kararın, eylemin veya birleşme ve devralmanın bu Kanunun 4, 6 ve 7 nci maddelerine aykırı olmadığını gösteren bir menfî tespit belgesi verebilir.
Kurul, bu belgenin düzenlenmesinden sonra 13 üncü maddedeki şartlar çerçevesinde görüşünden her zaman dönebilir. Ancak bu durumda taraflara Kurulun görüş değiştirmesine kadar geçen süre için cezaî müeyyide uygulanmaz.
İKİNCİ KISIM
İKİNCİ BÖLÜM
Kurulun Yetkileri
Madde 0009: İhlale son verme
(1. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 3. Maddesi ile Değişmiştir.) Kurul; ihbar, şikâyet ya da Bakanlığın talebi üzerine veya resen bu Kanunun 4 üncü, 6 ncı veya 7 nci maddelerinin ihlal edildiğini tespit ederse, ilgili teşebbüs veya teşebbüs birliklerine rekabetin tesisi için yerine getirilmesi ya da kaçınılması gereken davranışları ve teşebbüslerin belirli faaliyetlerini yahut ortaklık paylarını ya da mal varlıklarını devretmeleri şeklindeki yapısal tedbirleri nihai kararında bildirir. Davranışsal ve yapısal tedbirler, ihlalle orantılı ve ihlalin etkili biçimde sona erdirilmesi için gerekli olmalıdır. Yapısal tedbirlere ancak daha önce getirilen davranışsal tedbirlerin sonuç vermediği hallerde başvurulur. Davranışsal tedbirlerin sonuç vermediğinin nihai kararla tespit edilmesi halinde ilgili teşebbüs veya teşebbüs birliklerine yapısal tedbire uyması için en az 6 ay süre verilir.
Meşru bir menfaati olan gerçek ve tüzel kişiler şikâyette bulunabilir.
Kurul, birinci fıkraya göre bir karar almadan önce ilgili teşebbüs veya teşebbüs birliklerine ihlale ne şekilde son vereceklerine ilişkin görüşlerini yazılı olarak bildirir.
Kurul, nihaî karara kadar ciddî ve telafi olunamayacak zararların ortaya çıkma ihtimalinin bulunduğu durumlarda, ihlalden önceki durumu koruyucu nitelikte ve nihaî kararın kapsamını aşmayacak şekilde geçici tedbirler alabilir.
İKİNCİ KISIM
İKİNCİ BÖLÜM
Kurulun Yetkileri
Madde 0010: (...) * birleşme ve devralmaların kurula bildirilmesi
(...) (1)
7 nci madde kapsamına giren birleşme veya devralma anlaşmaları Kurula bildirildiği tarihten itibaren Kurul, onbeş gün içinde yapacağı ön inceleme sonucunda birleşme veya devralma işlemine ya izin vermek ya da bu işlemi nihaî incelemeye almaya karar verdiği takdirde, ön itirazını bildiren yazısı ile birlikte birleşme veya devralma işleminin nihaî karara kadar askıda olduğunu ve uygulamaya sokulamayacağını, gerekli gördüğü diğer tedbirlerle birlikte ilgililere usulüne göre tebliğ etmek zorundadır. Bu durumda, bu Kanunun 40 ila 59 uncu maddeleri hükümleri uygulanır.
Kurulun süresi içinde birleşme veya devralmaya ilişkin müracaata herhangi bir cevap vermediği ya da herhangi bir işlem yapmadığı hallerde, birleşme veya devralma anlaşmaları bildirim tarihinden 30 gün sonra yürürlüğe girerek hukukî geçerlilik kazanır.
(*) (Bu kısımda yer alan Anlaşma, ibaresi; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 2 nci maddesiyle madde metninde çıkarılmıştır.)
(1) (Bu kısımda yer alan 4 üncü madde kapsamına giren anlaşma, uyumlu eylem ve kararlar yapıldıkları tarihten itibaren bir ay içinde Kurula bildirilir. Bildirilmemiş anlaşmalara muafiyet hükümleri uygulanmaz. Zamanında yapılmamış bildirimlere muafiyet verilmesi halinde muafiyet, bildirim tarihinden itibaren geçerlidir. şeklindeki fıkra; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 2 nci maddesiyle madde metninde çıkarılmıştır.)
İKİNCİ KISIM
İKİNCİ BÖLÜM
Kurulun Yetkileri
Madde 0011: Birleşme ve devralmanın kurula bildirilmemesi
Bildirilmesi zorunlu olan birleşme ve devralma işleminin Kurula bildirilmemiş olduğu hallerde, Kurul, herhangi bir şekilde işlemden haberdar olduğu zaman kendiliğinden birleşme veya devralmayı incelemeye alır. İnceleme sonucunda;
Birleşme veya devralmanın 7 nci maddenin birinci fıkrası kapsamına girmediğine karar vermesi durumunda birleşme veya devralmaya izin verir, ancak ilgililere bildirimde bulunmadıkları için para cezası uygular.
Birleşme veya devralmanın 7 nci maddenin birinci fıkrası kapsamına girdiğine karar vermesi halinde; para cezası ile birlikte, birleşme veya devralma işlemi nin sona erdirilmesine; hukuka aykırı olarak gerçekleştirilmiş olan tüm fiili durumların ortadan kaldırılmasına; şartları ve süresi Kurul tarafından belirlenecek şekilde ele geçirilen her türlü payın veya mal varlığının eğer mümkünse eski maliklerine iadesine, bu mümkün olmadığı takdirde üçüncü kişilere temlikine ve devrine; bunların eski malik veya üçüncü kişilere temlik edilmesine kadar geçen süre içinde devralan kişilerin devralınan teşebbüslerin yönetimine hiçbir şekilde katılamayacağına ve gerekli gördüğü diğer tedbirlerin alınmasına karar verir.
İKİNCİ KISIM
İKİNCİ BÖLÜM
Kurulun Yetkileri
Madde 0012: Bildirim
Bildirim, Kurul tarafından hazırlanacak Bildirim Formlarının istediği bilgileri tam ve eksiksiz olarak içerir. Bildirimi taraflardan herhangi biri yapabilir. Bildirimde bulunan, diğer ilgili tarafı durumdan haberdar etmek zorundadır. Bildirime ilgili belgeler eklenir ve bildirim Kurul kayıtlarına intikal ettiği tarihte yapılmış sayılır.
İKİNCİ KISIM
İKİNCİ BÖLÜM
Kurulun Yetkileri
Madde 0013: Muafiyet ve menfî tespit kararlarının geri alınması
Aşağıdaki hallerde muafiyet ve menfî tespit kararları geri alınabilir ya da tarafların belirli davranışları yasaklanabilir:
Kararın alınmasına esas teşkil eden herhangi bir olayda değişiklik olması,
Karara bağlanan şartların veya yükümlülüklerin yerine getirilmemesi,
Kararın söz konusu anlaşma hakkında yanlış veya eksik bilgiye dayanarak verilmiş olması.
Geri alma kararı (a) bendinde değişikliğin olduğu tarihten, diğer hallerde ise muafiyet veya menfî tespit kararının verildiği tarihten itibaren geçerlidir. (c) bendinde belirtilen yanlış ve eksikliğin ilgili teşebbüsün hilesi veya kastı ile gerçekleşmesi halinde karar hiç alınmamış sayılır.
İKİNCİ KISIM
İKİNCİ BÖLÜM
Kurulun Yetkileri
Madde 0014: Bilgi isteme
Kurul, bu Kanunun kendisine verdiği görevleri yerine getirirken, gerekli gördüğü her türlü bilgiyi tüm kamu kurum ve kuruluşlarından, teşebbüslerden ve teşebbüs birliklerinden isteyebilir.
Bu makamlar, teşebbüsler ve teşebbüs birliklerinin yetkilileri istenen bilgileri Kurulun belirleyeceği süre içinde vermek zorundadır.
İKİNCİ KISIM
İKİNCİ BÖLÜM
Kurulun Yetkileri
Madde 0015: Yerinde inceleme
Kurul, bu Kanunun kendisine verdiği görevleri yerine getirirken gerekli gördüğü hallerde, teşebbüs ve teşebbüs birliklerinde incelemelerde bulunabilir. Bu amaçla teşebbüslerin veya teşebbüs birliklerinin:
(Bent 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 4. Maddesi ile Değişmiştir.) Defterlerini, fiziki ve elektronik ortam ile bilişim sistemlerinde tutulan her türlü verilerini ve belgelerini inceleyebilir, bunların kopyalarını ve fiziki örneklerini alabilir,
Belirli konularda yazılı veya sözlü açıklama isteyebilir,
Teşebbüslerin her türlü mal varlığına ilişkin mahallinde incelemeler yapabilir.
İnceleme, Kurul emrinde çalışan uzmanlar tarafından yapılır. Uzmanlar incelemeye giderken yanlarında incelemenin konusunu, amacını ve yanlış bilgi verilmesi halinde idarî para cezası uygulanacağını gösteren bir yetki belgesi bulundururlar.
(15.08.2003 tarih ve 25200 sayılı Resmi Gazete de yayımlanan 4971 sayılı Kanunun 25/A maddesiyle eklenmiştir.) İlgililer istenen bilgi, belge, defter ve sair vasıtaların suretlerini vermekle yükümlüdür. Yerinde incelemenin engellenmesi veya engellenme olasılığının bulunması durumunda sulh ceza hakimi kararı ile yerinde inceleme yapılır.
İKİNCİ KISIM
ÜÇÜNCÜ BÖLÜM
İdari Para Cezaları
Madde 0016: İdarî Para Cezası
2025/1 Sayılı Tebliğ ile belirlenen 241.043 TL (ikiyüzkırkbirbinkırküçlira) rakamı madde metnine işlenmiştir.
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Kurul, teşebbüs niteliğindeki gerçek ve tüzel kişiler ile teşebbüs birlikleri veya bu birliklerin üyelerine;
a) Muafiyet ve menfi tespit başvuruları ile birleşme ve devralmalar için izin başvurularında yanlış ya da yanıltıcı bilgi veya belge verilmesi,
b) İzne tabi birleşme ve devralmaların Kurul izni olmaksızın gerçekleştirilmesi,
c) Kanunun 14 ve 15 inci maddelerinin uygulanmasında eksik, yanlış ya da yanıltıcı bilgi veya belge verilmesi ya da bilgi veya belgenin belirlenen süre içinde ya da hiç verilmemesi,
d) Yerinde incelemenin engellenmesi ya da zorlaştırılması,
hallerinden (a), (b) ve (c) bentlerinde belirtilenler için teşebbüsler ile teşebbüs birlikleri veya bu birliklerin üyelerinin karardan bir önceki mali yıl sonunda oluşan veya bunun hesaplanması mümkün olmazsa karar tarihine en yakın mali yıl sonunda oluşan ve Kurul tarafından saptanacak olan yıllık gayri safi gelirlerinin binde biri oranında, (d) bendinde belirtilenler için ise aynı şekilde saptanacak olan gayri safi gelirlerinin binde beşi oranında idarî para cezası verir. Ancak bu esasa göre belirlenecek ceza onbin Türk Lirasından az olamaz. Bu fıkranın (b) bendine göre idarî para cezası birleşme işlemlerinde tarafların herbirine, devralma işlemlerinde ise sadece devralana verilir.
4054 sayılı Kanun un 16 ncı Maddesinin Birinci Fıkrasında; öngörülen ceza alt sınırı miktarı:
1/1/2011-31/12/2011 tarihleri arasında  	  12.327 TL
1/1/2012-31/12/2012 tarihleri arasında  	  13.591 TL
1/1/2013-31/12/2013 tarihleri arasında  	  14.651 TL
1/1/2014-31/12/2014 tarihleri arasında  	  15.226 TL
1/1/2015-31/12/2015 tarihleri arasında  	  16.765 TL
1/1/2016-31/12/2016 tarihleri arasında  	  17.700 TL
1/1/2017-31/12/2017 tarihleri arasında  	  18.377 TL
1/1/2018-31/12/2018 tarihleri arasında  	  21.036 TL
1/1/2019-31/12/2019 tarihleri arasında  	  26.027 TL
1/1/2020-31/12/2020 tarihleri arasında  	  31.903 TL
1/1/2021-31/12/2021 tarihleri arasında  	  34.809 TL
1/1/2022-31/12/2022 tarihleri arasında  	  47.409 TL
1/1/2023-31/12/2023 tarihleri arasında  	  105.688 TL
1/1/2024-31/12/2024 tarihleri arasında  	  167.473 TL
1/1/2025-31/12/2025 tarihleri arasında  	  241.043 TL
Yerinde incelemenin mahkeme kararı ile gerçekleştirilmesi, yerinde incelemenin engellenmesi ve zorlaştırılmasına ilişkin olarak bu Kanunda öngörülen idarî para cezasının uygulanmasını engellemez.
Bu Kanunun 4, 6 ve 7 nci maddelerinde yasaklanmış davranışlarda bulunanlara, ceza verilecek teşebbüs ile teşebbüs birlikleri veya bu birliklerin üyelerinin nihai karardan bir önceki mali yıl sonunda oluşan veya bunun hesaplanması mümkün olmazsa nihai karar tarihine en yakın mali yıl sonunda oluşan ve Kurul tarafından saptanacak olan yıllık gayri safi gelirlerinin yüzde onuna kadar idarî para cezası verilir.
Teşebbüs veya teşebbüs birliklerine üçüncü fıkrada belirtilen idarî para cezaları verilmesi halinde, ihlalde belirleyici etkisi saptanan teşebbüs veya teşebbüs birliği yöneticilerine ya da çalışanlarına teşebbüs veya teşebbüs birliğine verilen cezanın yüzde beşine kadar idarî para cezası verilir.
Kurul, üçüncü fıkraya göre idarî para cezasına karar verirken, 30/3/2005 tarihli ve 5326 sayılı Kabahatler Kanununun 17 nci maddesinin ikinci fıkrası bağlamında, ihlalin tekerrürü, süresi, teşebbüs veya teşebbüs birliklerinin piyasadaki gücü, ihlalin gerçekleşmesindeki belirleyici etkisi, verilen taahhütlere uyup uymaması, incelemeye yardımcı olup olmaması, gerçekleşen veya gerçekleşmesi muhtemel zararın ağırlığı gibi hususları dikkate alır.
Kanuna aykırılığın ortaya çıkarılması amacıyla Kurumla aktif işbirliği yapan teşebbüs ya da teşebbüs birlikleri veya bunların yöneticileri ve çalışanlarına, işbirliğinin niteliği, etkinliği ve zamanlaması dikkate alınarak ve gerekçesi açık bir şekilde gösterilmek suretiyle üçüncü ve dördüncü fıkralarda belirtilen cezalar verilmeyebilir veya bu fıkralara göre verilecek cezalarda indirim yapılabilir.
Bu maddeye göre verilecek idarî para cezalarının tespitinde dikkate alınan hususlar, işbirliği halinde para cezasından bağışıklık veya indirim şartları, işbirliğine ilişkin usul ve esaslar Kurulca çıkarılacak yönetmeliklerle belirlenir.
İKİNCİ KISIM
ÜÇÜNCÜ BÖLÜM
İdarî Para Cezaları
Madde 0017: Nispi İdarî Para Cezası
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Kurul, teşebbüs ve teşebbüs birliklerine, 16 ncı maddenin birinci fıkrasında belirtilen cezalar saklı kalmak kaydıyla,
a) Nihai karar veya geçici tedbir kararı ile getirilen yükümlülüklere ya da verilen taahhütlere uyulmaması,
b) Yerinde incelemenin engellenmesi ya da zorlaştırılması,
c) Kanunun 14 ve 15 inci maddelerinin uygulanmasında, istenen bilgi veya belgenin belirlenen süre içinde verilmemesi,
durumunda her gün için, ilgili teşebbüsler ile teşebbüs birlikleri ve/veya bu birliklerin üyelerinin karardan bir önceki mali yıl sonunda oluşan, bunun hesaplanması mümkün olmazsa karar tarihine en yakın mali yıl sonunda oluşan ve Kurul tarafından saptanacak olan yıllık gayri safi gelirlerinin onbinde beşi oranında idarî para cezası verir.
Birinci fıkranın (a) ve (c) bentlerine göre idarî para cezaları, bu bentlerde belirtilen kararlardaki yükümlülüklere uyulması için belirlenen sürenin dolmasından itibaren verilebilir. (a) bendindeki fiile ilişkin idarî para cezası, yükümlülük getirilen kararda herhangi bir süre belirlenmemiş ise, bu kararın tebliğini takip eden günden itibaren verilebilir. (b) bendindeki fiillere ilişkin idarî para cezası ise, fiilin gerçekleştiği günü takip eden günden itibaren verilebilir.
İKİNCİ KISIM
ÜÇÜNCÜ BÖLÜM
İdarî Para Cezaları
Madde 0018: Bu kanuna göre verilen para cezalarının niteliği ve uygulanması
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
ÜÇÜNCÜ BÖLÜM
İdarî Para Cezaları
Madde 0019: Para cezaları ve süreli para cezalarında zamanaşımı
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Teşkilat
Madde 0020: Rekabet kurumu
Mal ve hizmet piyasalarının serbest ve sağlıklı bir rekabet ortamı içinde teşekkülünün ve gelişmesinin temini ile bu Kanunun uygulanmasını gözetmek ve Kanunun kendisine verdiği görevleri yerine getirmek üzere kamu tüzel kişiliğini haiz idarî ve malî özerkliğe sahip Rekabet Kurumu teşkil edilmiştir.
Kurumun ilişkili olduğu Bakanlık, Ticaret Bakanlığıdır (1)(2)
Kurum görevini yaparken bağımsızdır. Hiçbir organ, makam, merci ve kişi Kurumun nihaî kararını etkilemek amacıyla emir ve talimat veremez. Kurumun merkezi Ankara'dadır.
(1) 02.11.2011 Tarih ve 28103 Sayılı Resmi gazetede yayınlanan 0661 Sayılı Khk ile ikinci fıkrasında yer alan Sanayi ve Ticaret Bakanlığıdır ibaresi Gümrük ve Ticaret Bakanlığıdır şeklinde değişmiştir.
(2) Gümrük ve Ticaret Bakanlığıdır İbaresi 24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 14. Maddesi ile Ticaret Bakanlığıdır şeklinde değişmiştir.
ÜÇÜNCÜ KISIM
Teşkilat
Madde 0021: Rekabet kurumunun teşkilatı
Kurumun teşkilatı;
Rekabet Kurulu,
Başkanlık,
Hizmet Birimlerinden,
Oluşur.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0022: Kurulun teşekkülü
(Değişik: 2/7/2018-KHK-703/167 md.) (İptal:Anayasa Mahkemesinin 7/12/2023 tarihli ve E.:2018/117; K.:2023/212 sayılı Kararı ile) (Yeniden düzenleme: 29/5/2025-7549/22 md.)
Rekabet Kurulu, Kurumun karar organı olup biri Başkan biri İkinci Başkan olmak üzere toplam yedi üyeden oluşur.
Kurul, Kurumun karar organı olup biri Başkan biri İkinci Başkan olmak üzere Cumhurbaşkanı tarafından atanan toplam yedi üyeden oluşur.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0023: Atanma şartları
(Değişik: 2/7/2018-KHK-703/167 md.) (İptal:Anayasa Mahkemesinin 7/12/2023 tarihli ve E.:2018/117; K.:2023/212 sayılı Kararı ile) (Yeniden düzenleme: 29/5/2025-7549/23 md.)
Kurul üyeleri, en az dört yıllık yükseköğrenim görmüş, 657 sayılı Devlet Memurları Kanununun 48 inci maddesinin birinci fıkrasının (A) bendinin (1), (4), (5), (6) ve (7) numaralı alt bentlerinde belirtilen şartları taşıyanlar arasından seçilir.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0024: Görev süreleri
Kurul Başkanı, İkinci Başkanı ve üyelerinin görev süreleri altı yıldır. Süresi biten üye yeniden seçilebilir. Kurul üyelerinin üçte biri iki yılda bir yenilenir. Yenilenme sırasında Kurulun teşekkülüne ilişkin hükümlerdeki sayılar ve oranlar dikkate alınır. Başkanlık ve üyelikler, yenilenme hariç, görev süresi dolmadan herhangi bir sebeple boşaldığı takdirde, boşalan yerlere bir ay içinde seçim ve atama yapılır. Bu halde atanan, yerine atandığı kimsenin süresini tamamlar.
Kurul Başkan ve üyelerinin süreleri dolmadan herhangi bir nedenle görevlerine son verilemez. Ancak, Kurul kararı ile, atanmaları için gerekli şartları kaybettikleri veya durumlarının bu Kanunun 25 inci maddesine aykırı düştüğü anlaşılan ya da Kanunla verilen görevle ilgili olarak suç işledikleri mahkeme kararı ile sabit olan Kurul Başkan ve üyelerinin görevleri sona erer.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0025: Yasaklar
Kurul Başkan ve üyeleri, özel bir kanuna dayanmadıkça resmî veya özel hiçbir görev alamaz, ticaretle uğraşamaz, ortaklıklarda pay sahibi olamazlar.
Kurul Başkan ve üyeleri, göreve başlamadan önce maliki oldukları Hazine tarafından çıkarılan borçlanmaya ilişkin menkul kıymetler dışındaki her türlü sermaye piyasası mevzuatı anlamındaki menkul kıymetlerini üçüncü dereceye kadar kan ve ikinci dereceye kadar sıhrî hısımları dışındakilere satmak veya devretmek suretiyle elden çıkarmak zorundadır. 30 gün içinde bu hükme uygun hareket etmeyen üyeler üyelikten çekilmiş sayılır.
Amacı sosyal yardım ve eğitim işlerine yönelmiş derneklerle vakıflardaki görevler ve kâr amacı gütmeyen kooperatif ortaklığı bu hükmün dışındadır.
Kurul üyeleri ve personeli Kurumla ilgili gizlilik taşıyan bilgileri ve bu Kanunun uygulanması sırasında öğrendikleri teşebbüs ve teşebbüs birliklerinin ticarî sırlarını görevlerinden ayrılmış olsalar bile ifşa edemezler, kendilerinin veya başkalarının menfaatine kullanamazlar.
(Fıkra 28.07.2021 tarih ve 31551 sayılı Resmi Gazetede yayımlanan 7333 Sayılı Kanunun 12. Maddesi ile Eklenmiştir) Kurul Başkan ve üyeleri, üyeliklerinin sona ermesinden itibaren iki yıl süreyle, görevden ayrıldıkları tarihten önceki iki yıl içinde bu Kanun kapsamında gerçekleştirilen soruşturmaların konusu sektörlerde faaliyet gösteren tüzel kişilerde görev alamaz ve bu nitelikteki gerçek ve tüzel kişileri bu Kanunun uygulanmasıyla ilgili idari süreçlerde Kurum nezdinde temsil edemez.
(Fıkra 28.07.2021 tarih ve 31551 sayılı Resmi Gazetede yayımlanan 7333 Sayılı Kanunun 12. Maddesi ile Eklenmiştir) Görevden ayrıldıkları tarihten önceki iki yıl içinde soruşturmada raportör olarak görevlendirilen meslek personeli, bu süre içinde 43 üncü madde uyarınca anılan personelin gözetiminden sorumlu daire başkanı ve ilgili daire başkan yardımcısı ile Başkan Yardımcısı, Kurumdan ayrılmalarından itibaren iki yıl süreyle, ilgili soruşturmaların konusu olan sektörlerde faaliyet gösteren tüzel kişilerde görev alamaz ve bu nitelikteki gerçek ve tüzel kişileri bu Kanunun uygulanmasıyla ilgili idari süreçlerde Kurum nezdinde temsil edemez.
(Fıkra 28.07.2021 tarih ve 31551 sayılı Resmi Gazetede yayımlanan 7333 Sayılı Kanunun 12. Maddesi ile Eklenmiştir) Beşinci ve altıncı fıkralara aykırı hareket edenlere 2/10/1981 tarihli ve 2531 sayılı Kamu Görevlerinden Ayrılanların Yapamayacakları İşler Hakkında Kanunun 4 üncü maddesinde belirtilen ceza verilir.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0026: Yemin
Rekabet Kurulu üyeleri, Yargıtay Birinci Başkanlık Divanı huzurunda görevlerinin devamı süresince Kurulun işlerini tam bir dikkat ve dürüstlük ile yürüteceklerine, Kanun hükümlerine aykırı hareket etmeyeceklerine ve ettirmeyeceklerine dair yemin eder.
Yemin için yapılan başvuru Yargıtayca acele işlerden sayılır. Kurul Başkanı ve üyeleri yemin etmedikçe göreve başlayamazlar.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0027: Kurulun görev ve yetkileri
Kurulun görev ve yetkileri şunlardır:
Bu Kanunda yasaklanan faaliyetler ve hukukî işlemler hakkında, başvuru üzerine veya resen inceleme, araştırma ve soruşturma yapmak; bu Kanunda düzenlenen hükümlerin ihlal edildiğinin tespit edilmesi üzerine, bu ihlallere son verilme si için gerekli tedbirleri alıp bundan sorumlu olanlara idarî para cezaları uygulamak,
İlgililerin muafiyet ve menfî tespit taleplerini değerlendirerek, uygun olan anlaşmalara muafiyet ve menfî tespit belgesi vermek,
Verilen muafiyet kararları ve menfî tespit belgelerinin ilgili olduğu piyasaları sürekli takip ederek, bu piyasalarda ya da tarafların durumlarında değişiklikler tespit edilmesi halinde ilgililerin başvurularını yeniden değerlendirmek,
Birleşme ve devralmalara izin vermek,
(Bent 02.11.2011 tarih ve 28103 sayılı Resmi Gazetede yayımlanan 661 Sayılı Khk ile Değişmiştir.) Başkan Yardımcıları ve Baş Hukuk Müşavirini Başkanın teklifi üzerine atamak,
Bu Kanunun uygulanması ile ilgili olarak tebliğler çıkarmak ve gerekli düzenlemeleri yapmak,
Rekabet hukuku ile ilgili mevzuatta yapılması gerekli değişiklikler konusunda doğrudan veya Bakanlığın talebi üzerine görüş bildirmek,
Rekabeti sınırlayıcı anlaşma ve kararlarla ilgili olarak diğer ülkelerin mevzuat, uygulama, politika ve tedbirlerini izlemek,
Kurumun personel politikalarını saptamak, uygulamasını izlemek personelin atama işlemlerini yapmak, Başkanlıkça hazırlanan Kurumun yıllık bütçesi, gelir gider kesin hesabı ve yıllık çalışma programlarını onamak, gerekirse bütçede hesaplar arasında aktarma yapmaya karar vermek,
(Bent 02.11.2011 tarih ve 28103 sayılı Resmi Gazetede yayımlanan 0661 Sayılı Khk ile Yürürlükten Kaldırılmıştır.)
Yılda bir, çalışmaları ve görev alanlarındaki durum ve gelişmelerle ilgili bir rapor yayınlamak,
Menkul ve gayrimenkul eşya ve demirbaş alımı gibi satınalma, satma, kiralama konularındaki önerileri görüşüp karara bağlamak, bu konuda gerekli düzenlemeleri yapmak,
Kurumun üçüncü kişilerle olan alacak, hak ve borçları hakkında her türlü işleme karar vermek,
Kanunla verilen diğer görevleri yerine getirmek.
ÜÇÜNCÜ KISIM
Teşkilat
BİRİNCİ BÖLÜM
Rekabet Kurulu
Madde 0028: Kurulun çalışma esasları
Kurul, Başkan tarafından, Başkanın bulunmadığı izin, hastalık, yolculuk ve diğer hallerde İkinci Başkan tarafından yönetilir ve temsil edilir.
Toplantıyı Kurul Başkanı veya yokluğunda İkinci Başkan yönetir ve karara bağlanacak gündemi toplantıdan önce belirleyerek Kurul üyelerine bildirir.
Kurul üyeleri kendileri ve üçüncü dereceye kadar kan ve ikinci dereceye kadar sıhrî hısımlarıyla ilgili olaylarda müzakere ve oylamaya katılamaz.
ÜÇÜNCÜ KISIM
Teşkilat
İKİNCİ BÖLÜM
Madde 0029: Başkanlık
Başkanlık; Kurul Başkanı, İkinci Başkan ve Kurul Başkan Yardımcılarından teşekkül eder.
Kurul Başkanı Kurumun en üst amiri olup, Kurumun genel yönetim ve temsilinden sorumludur.
Bu sorumluluk, Kurumun çalışmalarının genel çerçevede düzenlenmesi, denetlenmesi, değerlendirilmesi ve gerektiğinde kamuya duyurulması görev ve yetkilerini kapsar.
ÜÇÜNCÜ KISIM
Teşkilat
İKİNCİ BÖLÜM
Madde 0030: Başkanlığın görev ve yetkileri
Başkanlığın görev ve yetkileri şunlardır:
Kurumun karar organı olan Rekabet Kurulu ile hizmet birimlerinin uyumlu, verimli, disiplinli ve düzenli bir biçimde çalışmasının en üst düzeyde organizasyonu ve koordinasyonunu sağlamak, Kurum hizmet birimleri arasında çıkabilecek görev ve yetki sorunlarını çözmek,
Kurul toplantılarının gündemini, gün ve saatini belirlemek ve toplantıları idare etmek,
Kurul kararlarının gereğinin yerine getirilmesini sağlamak, bu kararların uygulanmasını izlemek,
Hizmet birimlerinden gelen önerilere son şeklini vererek Kurula sunmak,
Kurumun yıllık bütçesi ile gelir gider kesin hesabını ve yıllık çalışma raporlarını hazırlamak ve Kurula sunmak, Kurum bütçesinin uygulanmasını, gelirlerin toplanmasını, giderlerinin yapılmasını sağlamak,
Rekabet politikası ile ilgili olarak alınacak kararlar ve ilgili mevzuat hakkında görüş bildirmek,
Kurumun Bakanlık ve diğer kuruluşlarla ilişkilerini düzenlemek ve yürütmek,
Kurumu resmî ve özel kuruluşlar nezdinde temsil etmek,
Kurulun nihaî kararları ile Kurumca hazırlanacak tebliğ ve yönetmeliklerin yayınlanmasını sağlamak,
Kurul Başkanı adına imzaya yetkili personelin görev ve yetki alanını belirlemek.
(Bent 02.11.2011 tarih ve 28103 sayılı Resmi Gazetede yayımlanan 0661 Sayılı Khk ile Eklenmiştir) Başkan Yardımcıları ve Baş Hukuk Müşaviri hariç Kurum personelini atamak.
ÜÇÜNCÜ KISIM
Teşkilat
İKİNCİ BÖLÜM
Madde 0031: Başkan yardımcıları
Başkanlık hizmetlerinin yürütülmesinde Başkana yardımcı olmak amacıyla üç (1) adet Başkan Yardımcısı görevlendirilebilir. Başkan Yardımcıları, Başkan tarafından verilen görevleri yapmak, talimatları yerine getirmek, teşkilat kademeleri ve ilgili hizmet birimleri arasında uyum ve işbirliğini sağlamakla yükümlüdürler.
(1) iki İbaresi 24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 5. Maddesi ile üç şeklinde değişmiştir.
ÜÇÜNCÜ KISIM
Teşkilat
İKİNCİ BÖLÜM
Madde 0032: Hizmet birimleri
Rekabet Kurumunun hizmet birimleri; Daire Başkanlıkları şeklinde teşkilatlanmış ana hizmet birimleri, danışma birimleri ve yardımcı hizmet birimlerinden oluşur.
ÜÇÜNCÜ KISIM
Teşkilat
İKİNCİ BÖLÜM
Madde 0033: Denetim
Kurumun hesapları Sayıştayın denetimine tabidir.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0034: Kurum personelinin statüsü
(1. Cümle 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 6. Maddesi ile Değişmiştir.) Kurum hizmetlerinin gerektirdiği asli ve sürekli görevleri yürüten personelin kadroları ekli (I) sayılı Cetvelde gösterilmiştir. Kurum emrinde yeteri kadar uzman meslek personeli ile kariyer dışı ihtisas personeli çalıştırılabilir.
Kurum personeli ücret ve malî haklar dışında 657 sayılı Devlet Memurları Kanununa tabidir. (...) (1)
(3. Fıkra 30.03.2023 tarih ve 32148 sayılı Resmi Gazetede yayımlanan Anayasa Mahkemesinin 9.11.2022 tarihli ve E:2020/67; K:2022/139 sayılı kararı ile iptal edilmiştiır.) (Anayasa Mahkemesince iptal edilen fıkra 29.05.2024 tarih ve 32560 sayılı Resmi Gazetede yayımlanan 7511 Sayılı Kanunun 3. Maddesi ile yeniden düzenlenmiştir) Bu Kanunun ekinde yer alan (I) sayılı cetveldeki toplam kadro sayısı geçilmemek ve anılan cetvelde yer alan kadro unvanları ile kadro ve pozisyonlara ilişkin mevzuatın eki cetvellerde yer alan kadro unvanlarıyla sınırlı olmak kaydıyla dolu kadrolarda derece değişikliği ile boş kadrolarda sınıf, unvan ve derece değişiklikleri Kurul kararıyla yapılır.
Geçicilik veya belli bir ihtisas gerektiren nitelikteki hizmetler Başkanlıkça tespit olunur. Bu işlerde çalışacak personel hakkında vekalet veya istisna akdi hükümleri uygulanır. Bu fıkraya göre istihdam edileceklerden sosyal güvenlik kuruluşlarından almakta oldukları aylıkları kesilmez.
Yabancı uzmanlar da Başkanlığın hazırlayıp Kurulun onayı ile yürürlüğe konacak yönetmelik esaslarına göre istihdam edilebilir.
(1) Kurul, ihtiyaca uygun kuruluş ve kadro statülerinin düzenlenmesinde serbesttir. Kadroların iptali ve ihdası Kurulca yapılır. 2.Fıkranın 2. ve 3. cümleleri 12.07.2013 Tarih ve 28705 Sayılı Resmi Gazetede Yayımlanan E: 2013/47 ve K: 2013/72 Anayasa Mahkemesi Kararı ile 12.07.2013 Tarihinde itibaren yürürlükten kaldırılmıştır.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0035: Rekabet uzman yardımcılığına atama
Rekabet uzman yardımcılığına atanabilmek için aşağıdaki nitelikler aranır:
(13.07.2005 tarih ve 25874 sayılı Resmi Gazete de yayımlanan 5388 sayılı Kanunun 4 üncü maddesiyle değişen şekli.) Hukuk, iktisat, siyasal bilgiler, işletme, iktisadi ve idari bilimler fakültelerinden veya işletme mühendisliği ya da endüstri mühendisliği bölümlerinden en az dört yıllık yüksek öğrenim mezunu olmak, yahut bunlara denkliği kabul edilen yurt dışındaki yüksek öğretim kurumlarından mezun olmak,
(13.07.2005 tarih ve 25874 sayılı Resmi Gazete de yayımlanan 5388 sayılı Kanunun 4 üncü maddesiyle değişen şekli.) Yukarıdaki bentte sayılan branşlar için birlikte veya ayrı ayrı yapılacak sınavda başarılı olmak,
İngilizce, Fransızca ve Almanca dillerinden birinde yapılacak yabancı dil sınavında başarılı olmak,
Sınavın yapıldığı yılın Ocak ayının ilk günü itibariyle otuz yaşını doldurmamış olmak.
Gerekli diğer şartlar Kurulca çıkarılacak sınav yönetmeliğinde belirlenir.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0036: Rekabet uzmanlığı
(1. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 7. Maddesi ile Yürürlükten Kaldırılmıştır.)
Rekabet başuzman, (1) uzman ve yardımcıları meslek personeli sıfat ve yetkisini taşır.
(3. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 7. Maddesi ile Eklenmiştir) Rekabet uzman yardımcıları, rekabet uzmanlığına atanmalarında 14/7/1965 tarihli ve 657 sayılı Devlet Memurları Kanununun 36 ncı maddesinin Ortak Hükümler bölümünün (A) fıkrasının (11) numaralı bendine göre derece yükselmesinden aynı usul ve esaslara göre yararlandırılır.
(1) Altı Çizili İbare 24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 7. Maddesi ile eklenmiştir.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0037: Ücret ve diğer malî haklar
Kurul Başkan ve üyelerinin aylık ücretleri, en yüksek devlet memurunun her türlü ödemeler dahil ücretlerinin iki katını geçmemek üzere Bakanlığın(1) teklifi ile Bakanlar Kurulunca tespit olunur. En yüksek devlet memuruna ödenenlerden gelir vergisine tabi olmayanlar bu Kanuna göre de Gelir Vergisine tabi tutulmaz.
Kurum personelinin ücret ve diğer malî hakları, birinci fıkradaki ücretler ve bunlarda değişiklik yapılmasına ilişkin esaslar çerçevesinde Başkanlığın teklifi üzerine Kurulca belirlenir.
(1) 02.11.2011 Tarih ve 28103 Sayılı Resmi Gazetede Yayınlanan 0661 Sayılı khk ile birinci fıkrasında yer alan Sanayi ve Ticaret Bakanlığının ibaresi Bakanlığın şeklinde değiştirilmiştir.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0038: Emeklilik ve hizmet sürelerinin değerlendirilmesi
Kurul Başkan ve üyeleri ile diğer personel Emekli Sandığı Kanununa tabidir. 657 sayılı Devlet Memurları Kanununa tabi kimselerden Kurul Başkanlığına veya üyeliklerine atananlar ile Kurumda görev alanlar görev sürelerinin sona ermesi halinde yeniden devlet memurluğuna dönerek durumlarına uygun bir göreve atanırlar. Bu takdirde, Kurumda geçirdikleri süreler tabi oldukları kanun hükümlerine göre hizmetlerinde değerlendirilir.
Bu hükümler, akademik ünvanların kazanılması için gerekli şartlar saklı olmak üzere üniversitelerden gelen Başkan ve üyelerle uzman veya diğer personel hakkında da uygulanır.
Emeklilik açısından Kurul Başkanı Bakanlık Müsteşarı, Kurul Üyeleri Bakanlık Müsteşar Yardımcıları, Daire Başkanları Bakanlık Genel Müdürleri ile aynı düzeyde kabul edilir. Emeklilik açısından diğer personelin durumu, Başkanlığın hazırlayacağı, Kurulun onayı ile yürürlüğe konacak yönetmelikte gösterilir.
ÜÇÜNCÜ KISIM
Teşkilat
ÜÇÜNCÜ BÖLÜM
Madde 0039: Kurumun gelirleri
Kurumun gelirleri Kurumun bütçesini oluşturur ve aşağıdaki gelir kalemlerinden oluşur:
Bakanlık bütçesine konacak ödenek,
(15.08.2003 tarih ve 25200 sayılı Resmi Gazete de yayımlanan 4971 sayılı Kanunun 25/B maddesiyle yürürlükten kaldırılmıştır.)
(21.09.2004 tarih ve 25590 sayılı Resmi Gazete de yayımlanan 5234 sayılı Kanunun 29/a maddesiyle eklenmiştir.) Yeni kurulacak olan anonim ve limited şirket statüsündeki tüm ortaklıkların sermayelerinin ve sermaye artırımı halinde artan kısmın on binde dördü nispetinde yapılacak ödemeler,
Yayın ve sair gelirler.
Kuruma ait gelirler T.C. Merkez Bankası veya bir devlet bankası nezdinde açılacak bir hesapta toplanır. ( ... ) (1)
(1) (Bu kısımda yer alan (b) bendinde belirtilen gelirler cezaların kesinleşmesinden sonra cezanın Hazine veznesine yatırılması esnasında Kurumun ilgili hesabına yatırılır. cümlesi; 15.08.2003 tarih ve 25200 sayılı Resmi Gazete de yayımlanan 4971 sayılı Kanunun 25/B maddesiyle yürürlükten kaldırılmıştır.)
DÖRDÜNCÜ KISIM
Kurulun İnceleme ve Araştırmalarında Usul
Madde 0040: Önaraştırma
Kurul, resen veya kendisine intikal eden başvurular üzerine doğrudan soruşturma açılmasına ya da soruşturma açılmasına gerek olup olmadığının tespiti için önaraştırma yapılmasına karar verir.
Önaraştırma yapılmasına karar verildiği takdirde Kurul Başkanı, meslek personeli uzmanlardan bir ya da birkaçını raportör olarak görevlendirir.
Önaraştırma yapmakla görevlendirilen raportör 30 gün içinde elde ettiği bilgileri, her türlü delilleri ve konu hakkındaki görüşlerini Kurula yazılı olarak bildirir.
DÖRDÜNCÜ KISIM
Kurulun İnceleme ve Araştırmalarında Usul
Madde 0041: Önaraştırmanın sonuçlanması
Önaraştırma raporunun Kurula teslimini takip eden 10 gün içinde, Kurul elde edilmiş olan bilgileri değerlendirerek karar vermek üzere toplanır ve soruşturma açılmasına veya açılmamasına karar verir.
(2. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 8. Maddesi ile Eklenmiştir) Kurul; pazar payı ve ciro gibi ölçütleri esas alarak rakipler arasında fiyat tespiti, bölge veya müşteri paylaşımı ve arz miktarının kısıtlanması gibi açık ve ağır ihlaller hariç olmak üzere, piyasada rekabeti kayda değer ölçüde kısıtlamayan anlaşma, uyumlu eylem ve teşebbüs birliği karar ve eylemlerini soruşturma konusu yapmayabilir. Bu fıkranın uygulanmasına ilişkin usul ve esaslar Kurul tarafından çıkarılan tebliğ ile belirlenir.
DÖRDÜNCÜ KISIM
Kurulun İnceleme ve Araştırmalarında Usul
Madde 0042: Başvuru sahiplerine bildirim
Kurulun, ihbar veya şikayet başvurularında ileri sürülen iddiaları ciddi ve yeterli bulması durumunda, ihbar veya şikayet edenlere ileri sürülen iddiaların ciddi bulunduğu ve araştırmaya başlandığı yazılı olarak bildirilir.
Kurulun, gerek başvuruları açıkca reddetmesi, gerekse süresi içinde bildirimde bulunmayarak reddetmiş sayılması durumlarında, doğrudan ya da dolaylı menfaati olduğunu belgeleyen herkes Kurulun red kararına karşı yargı yoluna başvurabilir.
DÖRDÜNCÜ KISIM
Kurulun İnceleme ve Araştırmalarında Usul
Madde 0043: Soruşturmaya Başlanması, Taahhüt ve Uzlaşma
Soruşturma yapılmasına karar verildiği takdirde Kurul ilgili daire başkanının gözetiminde soruşturmayı yürütecek raportör veya raportörleri belirler. (1) Soruşturma en geç 6 ay içinde tamamlanır. Gerekli görüldüğü hallerde bir defaya mahsus olmak üzere Kurul tarafından 6 aya kadar ek süre verilebilir.
(Fıkra 29.05.2024 tarih ve 32560 sayılı Resmi Gazetede yayımlanan 7511 Sayılı Kanunun 4. Maddesi ile Değişmiştir.) Kurul, başlattığı soruşturmaları soruşturmaya başlanması kararının verildiği tarihten itibaren 15 gün içinde ilgili taraflara bildirir. Kurul, bu bildirim yazısı ile birlikte, iddiaların türü ve niteliği hakkında yeterli bilgiyi ilgili taraflara gönderir.
(Madde Başlığı ve 3. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Değişmiştir.) Yürütülmekte olan bir önaraştırma ya da soruşturma sürecinde 4 üncü veya 6 ncı madde kapsamında ortaya çıkan rekabet sorunlarının giderilmesine yönelik olarak ilgili teşebbüs ya da teşebbüs birliklerince taahhüt sunulabilir. Kurul söz konusu taahhütler yoluyla rekabet sorunlarının giderilebileceğine kanaat getirirse bu taahhütleri ilgili teşebbüs ya da teşebbüs birlikleri açısından bağlayıcı hale getirerek soruşturma açılmamasına veya açılmış bulunan soruşturmaya son verilmesine karar verebilir. Rakipler arasında fiyat tespiti, bölge veya müşteri paylaşımı ya da arz miktarının kısıtlanması gibi açık ve ağır ihlallerle ilgili olarak taahhüt kabul edilmez. Bu fıkranın uygulanmasına ilişkin usul ve esaslar Kurul tarafından çıkarılan tebliğ ile belirlenir.
(4. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Kurul, üçüncü fıkraya göre bir karar verdikten sonra aşağıdaki hallerde tekrar soruşturma açabilir:
a) Kararın alınmasına temel teşkil eden herhangi bir unsurda esaslı değişiklik olması,
b) İlgili teşebbüs veya teşebbüs birliklerinin verdikleri taahhütlere aykırı davranmaları,
c) Kararın taraflarca sunulan eksik, yanlış veya yanıltıcı bilgiye dayanılarak verilmiş olması.
(5. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Soruşturmaya başlanmasından sonra Kurul, ilgililerin talebi üzerine veya resen, soruşturma sürecinin hızlı bitirilmesinden doğacak usuli faydaları ve ihlalin varlığına veya kapsamına ilişkin görüş farklılıklarını göz önüne alarak uzlaşma usulünü başlatabilir. Kurul, hakkında soruşturma başlatılan ve ihlalin varlığı ile kapsamını kabul eden teşebbüs veya teşebbüs birlikleri ile soruşturma raporunun tebliğine kadar uzlaşabilir.
(6. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Bu çerçevede Kurul, hakkında soruşturma açılan taraflara, ihlalin varlığını ve kapsamını kabul ettikleri bir uzlaşma metni sunmaları için kesin bir süre verir. Verilen süre geçirildikten sonra yapılan bildirimler dikkate alınmaz. İhlal tespitinin ve idari para cezasının yer aldığı bir nihai kararla soruşturma sonlandırılır.
(7. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Uzlaşma usulü sonucunda idari para cezasında yüzde yirmi beşe kadar indirim uygulanabilir. Bu madde uyarınca idari para cezası tutarlarında indirim uygulanmış olması 5326 sayılı Kanunun 17 nci maddesinin altıncı fıkrası kapsamında indirim yapılmasına engel teşkil etmez.
(8. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Sürecin uzlaşma ile neticelenmesi halinde, idari para cezası ve uzlaşma metninde yer alan hususlar uzlaşmanın taraflarınca dava konusu yapılamaz.
(9. Fıkra 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 9. Maddesi ile Eklenmiştir) Uzlaşmaya ilişkin diğer usul ve esaslar Kurul tarafından çıkarılan yönetmelik ile belirlenir.
(1) (Bu kısımda yer alan Soruşturma yapılmasına karar verildiği takdirde, Kurul, görevli raportör veya raportörler ile birlikte soruşturmayı yürütecek Kurul üyesi veya üyelerini de belirler. şeklindeki cümle; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 5 inci maddesiyle metinde görüldüğü şekilde değiştirilmiştir.)
DÖRDÜNCÜ KISIM
Kurulun İnceleme ve Araştırmalarında Usul
Madde 0044: Delillerin toplanması ve tarafların bilgilendirilmesi
Kurul adına hareket eden ve Kurul tarafından belirlenip görevlendirilen (...) (1) raportörlerden oluşan bir heyet, soruşturma safhasında bu Kanunun 14 üncü maddesinde düzenlenen bilgi isteme ve 15 inci maddesinde düzenlenen yerinde inceleme yetkilerini kullanabilir. Belirlenen bu süre içinde lüzum gördükleri evrakın gönderilmesini ve her türlü bilginin verilmesini taraflardan ve ilgili diğer yerlerden isteyebilir. Kurulun soruşturma safhasında, bu Kanunu ihlal ettiği iddia edilen kişi veya kişiler, kararı etkileyebilecek her türlü bilgi ve delili her zaman Kurula sunabilirler.
Haklarında soruşturmaya başlandığı bildirilen taraflar sözlü savunma hakkını kullanma taleplerine kadar Kurum bünyesinde kendileri ile ilgili düzenlenmiş her türlü evrakın ve mümkünse elde edilmiş olan her türlü delilin bir nüshasının kendilerine verilmesini isteyebilir.
Kurul, tarafları bilgilendirmediği ve savunma hakkı vermediği konuları kararlarına dayanak yapamaz.
(1) (Bu kısımda yer alan Kurul üyesi ve ibaresi; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 5 inci maddesiyle madde metninden çıkarılmıştır.)
DÖRDÜNCÜ KISIM
Kurulun İnceleme ve Araştırmalarında Usul
Madde 0045: Tebligat ve cevap verme
Soruşturma safhası sonunda hazırlanan rapor, tüm Kurul üyeleri ile ilgili taraflara tebliğ olunur.
(Fıkra 29.05.2024 tarih ve 32560 sayılı Resmi Gazetede yayımlanan 7511 Sayılı Kanunun 5. Maddesi ile Değişmiştir.) Taraflara, yazılı savunmalarını soruşturma raporunun tebliğinden itibaren 30 gün içinde Kurula göndermeleri tebliğ edilir. Haklı gerekçeler sunulması halinde bu süre bir kereye mahsus olmak üzere ve en çok bir katına kadar uzatılabilir. Soruşturmayı yürütmekle görevlendirilenler, gelen yazılı savunmalar sonucunda soruşturma raporundaki görüşlerinde bir değişiklik olması halinde 15 gün içinde yazılı görüşlerini tüm Kurul üyeleri ile ilgili taraflara bildirir. Taraflar 30 gün içinde bu görüşe cevap verebilirler.
Tarafların süresi içinde verilmeyen savunmaları dikkate alınmaz.
DÖRDÜNCÜ KISIM
Kurulun İnceleme ve Araştırmalarında Usul
Madde 0046: Sözlü savunma toplantısı
Sözlü savunma toplantısı, tarafların cevap dilekçesi ya da savunma dilekçelerinde sözlü savunma hakkını kullanmak istediklerini bildirmeleri üzerine yapılır. Ayrıca Kurul, kendiliğinden sözlü savunma toplantısı yapılmasına karar verebilir.
Sözlü savunma toplantısı, soruşturma safhasının bitiminden en az 30 gün en çok 60 gün içinde yapılır. Sözlü savunma toplantısı davetiyeleri sözlü savunma toplantısı gününden en az 30 gün önce taraflara gönderilir.
DÖRDÜNCÜ KISIM
Kurulun İnceleme ve Araştırmalarında Usul
Madde 0047: Sözlü savunma toplantısına ilişkin esaslar
Sözlü savunma toplantıları açık olarak yapılır. Genel ahlakın ve ticarî sırların korunması gerekçesi ile Kurul, sözlü savunma toplantısının gizli olarak yapılmasına karar verebilir.
Sözlü savunma toplantılarını Kurul Başkanı veya Kurul Başkanının toplantıya katılmadığı durumlarda Kurul İkinci Başkanı yönetir. Toplantı, Kurul Başkanı veya İkinci Başkan ile en az dört (1) kurul üyesinin katılımı ile yapılır.
Sözlü savunma toplantıları en çok birbirini izleyen 5 oturumda tamamlanır ve bir gün içinde yapılan çeşitli toplantılar bir oturum sayılır.
Sözlü savunma toplantısından en geç 7 gün önce taraflar sözlü savunmada yararlanacakları ispat vasıtalarını Kurula bildirmekle yükümlüdürler. Taraflar süresi içinde bildirilmemiş ispat vasıtalarından yararlanamazlar.
Sözlü savunmada ilgili taraflar Hukuk Usulü Muhakemeleri Kanununun İkinci Babının Sekizinci Faslında düzenlenen her türlü delil ve ispat vasıtasından yararlanabilirler. Oturumlara bu Kanunu ihlal ettiği iddia edilen taraflar veya bunların temsilcileri ile doğrudan ya da dolaylı menfaati olduğunu oturumdan önce Kurula ispatlayanlar ya da onların temsilcileri katılabilir.
(1) (Bu kısımda yer alan 7 ibaresi; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 5 inci maddesiyle metinde görüldüğü şekilde değiştirilmiştir.)
DÖRDÜNCÜ KISIM
Kurulun İnceleme ve Araştırmalarında Usul
Madde 0048: Nihaî karar
Sözlü savunma toplantısı yapıldıktan sonra aynı gün, bu mümkün olmaz ise gerekçesi ile birlikte 15 gün içinde karar verilir .
Sözlü savunma toplantısı yapılmasının taraflarca talep edilmediği ve Kurulun da kendiliğinden sözlü savunma yapılmasına karar vermediği hallerde, nihaî karar dosya üzerinde yapılacak incelemeye göre, soruşturma safhasının bitiminden sonra 30 gün içinde verilir. Sözlü savunma yapılmasına karar verilmesine rağmen ilgili tarafların sözlü savunmaya gelmemesi halinde karar, belirlenmiş toplantı tarihinden sonraki bir hafta içinde dosya üzerinde yapılacak incelemeye göre verilir.
DÖRDÜNCÜ KISIM
Kurulun İnceleme ve Araştırmalarında Usul
Madde 0049: Görüşmelerin gizliliği
Kurul kararları gizli görüşme sonucu alınır ve alenen tefhim edilir. Hiçbir Kurul üyesinin oyu çekimser olamaz. Görüşmelere mazeretli olanlar dışında sözlü savunma toplantısında hazır bulunmuş olan üyelerin katılmaları zorunludur.
DÖRDÜNCÜ KISIM
Kurulun İnceleme ve Araştırmalarında Usul
Madde 0050: Görüşmede usul
Görüşmeyi Kurul Başkanı veya Kurul Başkanının görüşmeye katılmadığı durumlarda İkinci Başkan yönetir ve karara bağlanacak konuları belirler. Bu konular serbestçe tartışıldıktan sonra Başkan oyları toplar ve en son kendi oyunu verir.
DÖRDÜNCÜ KISIM
Kurulun İnceleme ve Araştırmalarında Usul
Madde 0051: Toplantı ve karar yeter sayısı
Kurul, nihaî kararlarında Başkan ya da ikinci Başkan dahil en az toplam beş (1) üyenin katılımı ile toplanır ve en az dört (2) üyenin aynı yönde oy kullanması ile karar verir.
İlk toplantıda karar için gerekli nisabın sağlanamadığı durumlarda, Başkan ikinci toplantıya tüm üyelerin iştirakini sağlar. Ancak bunun mümkün olmaması halinde karar, toplantıya katılanların salt çoğunluğu ile alınır. Bu durumda da toplantı nisabı birinci fıkrada belirtilenden az olamaz. İkinci toplantıda oylarda eşitlik olması halinde Başkanın bulunduğu tarafın oyu üstün sayılır.
Nihaî karar haricindeki diğer kararlar ve özellikle tedbir ve tavsiye niteliğindeki kararlar ve işlemler için Kurul üyelerinden en az üçte birinin toplanması ve toplantıya katılanların salt çoğunluğunun kararı gerekir.
(1) (Bu kısımda yer alan 8 ibaresi; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 5 inci maddesiyle metinde görüldüğü şekilde değiştirilmiştir.)
(2) (Bu kısımda yer alan 6 ibaresi; 13.07.2005 tarih ve 25874 sayılı Resmi Gazete de yayımlanan 5388 sayılı Kanunun 5 inci maddesiyle metinde görüldüğü şekilde değiştirilmiştir.)
DÖRDÜNCÜ KISIM
Kurulun İnceleme ve Araştırmalarında Usul
Madde 0052: Kararlarda bulunması gereken hususlar
Kararlar aşağıdaki hususları ihtiva eder:
Kararı veren Kurul üyelerinin adları ve soyadları,
İnceleme ve araştırmayı yapanların adları ve soyadları,
Tarafların ad ve unvanları ile ikametgahları ve ayırıcı nitelikleri,
Tarafların iddialarının özeti,
İnceleme ve tartışılan ekonomik ve hukukî konuların özeti,
Raportörün görüşü,
İleri sürülen bütün delillerin ve savunmaların değerlendirilmesi,
Gerekçe ve kararın hukukî dayanağı,
Sonuç,
Varsa karşı oy yazıları.
Verilen karar ile taraflara yüklenen görevler ve tanınan haklar şüphe ve tereddüde yol açmayacak şekilde açık yazılmalıdır.
DÖRDÜNCÜ KISIM
Kurulun İnceleme ve Araştırmalarında Usul
Madde 0053: Kararların yazılması
Karar, Kurul Başkanı veya onun görevlendireceği bir üye tarafından yazılır. Kararlar toplantıya katılan üyeler tarafından imzalanır. Karara muhalif kalan üyeler ayrı ayrı veya birlikte karşı oy yazısı yazabilir. Kararın aslı Kurul arşivinde saklanır. Birer nüshası imza karşılığında taraflara verilir. Bir nüshası da yayınlanmak üzere Rekabet Kurumu Yayın İşlerine gönderilir.
Kurul kararları ( ... ) (1) tarafların ticari nitelikli sırlarını ifşa etmeyecek şekilde Kurum internet sayfasında (2) yayınlanır.
(1) (Bu kısımda yer alan kesinleştikten sonra cümlesi; 15.08.2003 tarih ve 25200 sayılı Resmi Gazete de yayımlanan 4971 sayılı Kanunun 25/C maddesiyle yürürlükten kaldırılmıştır.)
(2) (Bu kısımda yer alan Resmi Gazetede ibaresi; 21.09.2004 tarih ve 25590 sayılı Resmi Gazete de yayımlanan 5234 sayılı Kanunun 29/b maddesiyle metinde görüldüğü şekilde değiştirilmiştir.)
DÖRDÜNCÜ KISIM
Kurulun İnceleme ve Araştırmalarında Usul
Madde 0054: Sürelerin başlama tarihi
Rekabet Kurulu kararlarında süreler gerekçeli kararın taraflara tebliğ tarihinden itibaren başlar.
DÖRDÜNCÜ KISIM
Kurulun İnceleme ve Araştırmalarında Usul
Madde 0055: Kurul kararlarına karşı yargı yolu
(Fıkra 05.07.2012 tarih ve 28344 sayılı Resmi Gazetede yayımlanan 6352 Sayılı Kanun ile Değişmiştir.) İdari yaptırım kararlarına karşı yetkili idare mahkemesinde dava açılabilir. Kurul kararlarına karşı açılan her türlü dava öncelikli işlerden sayılır.
Kurul kararlarına karşı yargı yoluna başvurulması kararların uygulanmasını ve idarî para cezalarının takip ve tahsilini durdurmaz.
BEŞİNCİ KISIM
Rekabetin Sınırlanmasının Özel Hukuk Alanındaki Sonuçları
Madde 0056: Bu kanuna aykırı anlaşma ve kararların hukukî niteliği
Bu Kanunun 4 üncü maddesine aykırı olan her türlü anlaşma ile teşebbüs birlikleri kararı geçersizdir. Bu anlaşmalardan ve kararlardan doğan edimlerin ifası istenemez. Daha önce yerine getirilmiş edimlerin geçersizliği nedeniyle geri istenmesi halinde tarafların iade borcu Borçlar Kanunun 63 ve 64 üncü maddelerine tabidir.
Borçlar Kanununun 65 inci maddesi hükmü bu Kanundan doğan ihtilaflara uygulanmaz.
BEŞİNCİ KISIM
Rekabetin Sınırlanmasının Özel Hukuk Alanındaki Sonuçları
Madde 0057: Tazminat hakkı
Her kim bu Kanuna aykırı olan eylem, karar, sözleşme veya anlaşma ile rekabeti engeller, bozar ya da kısıtlarsa yahut belirli bir mal veya hizmet piyasasındaki hâkim durumunu kötüye kullanırsa, bundan zarar görenlerin her türlü zararını tazmine mecburdur. Zararın oluşması birden fazla kişinin davranışları sonucu ortaya çıkmış ise bunlar zarardan müteselsilen sorumludur.
BEŞİNCİ KISIM
Rekabetin Sınırlanmasının Özel Hukuk Alanındaki Sonuçları
Madde 0058: Zararın tazmini
Rekabetin engellenmesi, bozulması veya kısıtlanması sonucu bundan zarar görenler, ödedikleri bedelle, rekabet sınırlanmasaydı ödemekte olacakları bedel arasındaki farkı zarar olarak talep edebilir. Rekabetin sınırlanmasından etkilenen rakip teşebbüsler, bütün zararlarının tazminini rekabeti sınırlayan teşebbüs ya da teşebbüslerden talep edebilir. Zararın belirlenmesinde, zarar gören teşebbüslerin elde etmeyi umdukları bütün kârlar, geçmiş yıllara ait bilançolar da dikkate alınarak hesaplanır.
Ortaya çıkan zarar, tarafların anlaşması ya da kararı veya ağır ihmalinin olduğu hallerden kaynaklanmaktaysa, hâkim, zarar görenlerin talebi üzerine, uğranılan maddi zararın ya da zarara neden olanların elde ettiği veya elde etmesi muhtemel olan kârların üç katı oranında tazminata hükmedebilir.
BEŞİNCİ KISIM
Rekabetin Sınırlanmasının Özel Hukuk Alanındaki Sonuçları
Madde 0059: İspat yükü
Zarar görenlerin, bir anlaşmanın varlığı ya da piyasada rekabetin bozulduğu izlenimi veren, özellikle piyasaların fiilen paylaşılması, uzun sayılacak bir süre piyasa fiyatında gözlenen kararlılık, fiyatın piyasada faaliyet gösteren teşebbüslerce birbirine yakın aralıklarla artırıldığı gibi kanıtları yargı organlarına sunmaları halinde, teşebbüslerin uyumlu eylem içinde bulunmadıklarını ispatlama yükü davalılara geçer.
Rekabeti sınırlayıcı anlaşma, karar ve uygulamaların varlığı her türlü delille ispatlanabilir.
ALTINCI KISIM
Son Hükümler
Madde 0060: Kurumun para, evrak ve malları üzerinde işlenen suçlar
(Madde 24.06.2020 tarih ve 31165 sayılı Resmi Gazetede yayımlanan 7246 Sayılı Kanunun 11. Maddesi ile Değişmiştir.)
Kurumun para, evrak ve her çeşit malları Devlet malı hükmündedir. Kurul Başkan ve üyeleri ile Kurum personeli, görevleri nedeniyle işledikleri ve kendilerine karşı işlenen suçlar bakımından kamu görevlisi sayılırlar. Kurul Başkan ve üyeleri ile Kurum personelinin cezai ve hukuki sorumluluğuna ilişkin olarak 19/10/2005 tarihli ve 5411 sayılı Bankacılık Kanununun 104 üncü maddesi kıyasen uygulanır.
ALTINCI KISIM
Son Hükümler
Madde 0061: Tebligat
Bu Kanun uyarınca ilgili taraflara yapılacak bildirimler, 7201 sayılı Tebligat Kanunu hükümlerine göre yerine getirilir.
ALTINCI KISIM
Son Hükümler
Madde 0062: Yönetmelikler
Bu Kanunda belirtilenlerin dışında, Kurumun yetkilerini kullanışı, yönetim ve çalışma esasları, gelirlerinin tahsili, giderlerinin yapılması ve bu işlemlerin denetlenmesinde uygulanacak usul ve esaslar, aylık ücretlerde yapılacak değişikliklerin esasları, yabancı uzman çalıştırılmasına ilişkin esaslar, Kurumun satınalacağı menkul ve gayrimenkullerin alımına ve ihale usulüne ilişkin düzenlemeler ve Kurumun muhasebe sistemine ilişkin hükümler Kurulca hazırlanacak ve Bakanlar Kurulu kararı ile yürürlüğe konulacak yönetmeliklerde düzenlenir.
Bu Kanuna göre çıkarılacak yönetmelikler, Bu Kanunun yayımı tarihinden itibaren bir yıl içinde çıkarılır.
ALTINCI KISIM
Son Hükümler
Madde 0063: Uygulanmayacak hükümler
Kurum, 1050 sayılı Muhasebe-i Umumiye Kanunu, 2886 sayılı Devlet İhale Kanunu, 6245 sayılı Harcırah Kanunu ile bunların ek ve değişikliklerine tabi değildir. Kurumun gelirleri, Kurumlar Vergisinden; yapılacak bağış ve yardımlar nedeniyle Veraset ve İntikal Vergisinden; yapılacak her türlü muameleler dolayısıyla lehte tahakkuk edecek faizler Banka ve Sigorta Muameleleri Vergisinden; Kurumun gelirleri ve bu gelirlerle ilgili olarak yapılan bütün işlemler, taşınmaz mal alım ve satımında her türlü vergi, resim ve harçtan; Kuruma alınacak taşıtlar Taşıt Alım Vergisinden ve Damga Resminden muaftır.
ALTINCI KISIM
Son Hükümler
Geçici Madde 0001:
Rekabet Kuruluna ilk atama 22 nci madde esaslarına göre yapılır. Şu kadar ki Rekabet Kurulu tarafından gösterilecek adaylara ilişkin hükümler uygulanmaz.
İlk atamada Kurul yerine üyelik için Başbakan ile Sanayi ve Ticaret Bakanı ikişer aday gösterirler.
Kurulun ikinci ve dördüncü yılları sonunda yenilenecek üyeleri, Kurulun bu dönemdeki son toplantılarında ad çekmek suretiyle belirlenir. İlk dönem için Kurul Başkanı, Sanayi ve Ticaret Bakanının göstereceği iki aday arasından Bakanlar Kurulunca atanır ve Kurul Başkanı ve İkinci Başkanı kuraya iştirak etmeden sürelerini altı yıl olarak tamamlarlar.
ALTINCI KISIM
Son Hükümler
Geçici Madde 0002:
Geçici Madde 1'de belirtilen esaslar çerçevesinde atanacak Rekabet Kurulu, Rekabet Kurumu teşkilatını oluşturduktan sonra bu durumu bir tebliğ ile ilan eder. İlan tarihinde var olan her türlü anlaşma ve kararlar, bu tarihten itibaren 6 ay içinde Kurula bildirilir.
ALTINCI KISIM
Son Hükümler
Geçici Madde 0003:
Rekabet Kurulu, bu Kanunun yürürlüğe girdiği tarihten itibaren bir yıl içinde, Kanunun 35 ve 36 ncı maddelerindeki şartlar aranmaksızın bir defaya mahsus olmak üzere kamu ve özel kuruluşlardan Kurumda çalışacak yeteri kadar uzman atayabilir.
Şu kadar ki uzman olarak atanacakların 35 inci maddenin birinci fıkrasının (a) ve (c) bendinde sayılan niteliklere haiz, mesleklerinde en az beş yıllık deneyime sahip, kırkbir yaşından gün almamış olmaları gerekir. Kamu kuruluşlarından uzman olarak atanacaklarda ayrıca mesleklerine yarışma ve yeterlik sınavı ile girmiş olmaları şartı aranır.
Rekabet Kurumu teşkilatı oluşuncaya kadar, Kurumun işlerinin yürütülmesinde ilişkili Bakanlık personeli geçici olarak görevlendirilebilir.
ALTINCI KISIM
Son Hükümler
Geçici Madde 0004:
(13.07.2005 tarih ve 25874 sayılı Resmi Gazete de yayımlanan 5388 sayılı Kanunun 6 ncı maddesiyle eklenmiştir.) Kurul üye sayısı yediye ininceye kadar boşalan üyelikler için seçim ve atama yapılmaz.
ALTINCI KISIM
Son Hükümler
Geçici Madde 0005 : Toplantı ve karar yeter sayısı
(12.07.2006 tarih ve 26226 sayılı Resmi Gazete de yayımlanan 5538 sayılı Kanunun 13 üncü maddesiyle eklenmiştir.)
Kurul, en çok yedi üye ile toplanabilir ve karar alabilir. Kurul üye sayısının yediden fazla olması halinde, toplantıya sırasıyla hangi üyenin iştirak ettirilmeyeceğini Başkan belirler.
Geçici Madde 0006 :
(24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 12. Maddesi ile eklenmiştir.)
Bu maddenin yürürlüğe girdiği tarihte Kurumda inceleme uzmanı kadrosunda bulunanlar rekabet uzmanı kadrolarına ve kıdemli koordinatör ile mesleki koordinatör kadrosunda bulunanlar rekabet başuzmanı kadrolarına; Kurum danışmanı, Başkan danışmanı, idari koordinatör, müdür, araştırma uzmanı, basın danışmanı, sistem çözümleyici, veri iletişim uzmanı, programcı, idari hizmet yetkilisi ve idari hizmet uzmanı kadrolarında bulunanlar araştırmacı kadrolarına; (*) garaj şefi kadrosunda bulunanlar şoför kadrosuna başkaca bir işleme gerek kalmaksızın kadro dereceleriyle atanmış sayılır. Bu şekilde atananların eski kadrolarına bağlı olarak en son ayda fiilî çalışmaya bağlı ödemeler hariç mali haklar kapsamında yapılan her türlü ödemeler toplamı net tutarının (bu tutar sabit bir değer olarak esas alınır), atandıkları yeni kadrolarına bağlı olarak fiilî çalışmaya bağlı ödemeler hariç mali haklar kapsamında yapılan her türlü ödemeler toplamı net tutarından fazla olması halinde aradaki fark tutarı, herhangi bir vergi ve kesintiye tabi tutulmaksızın fark kapanıncaya kadar ayrıca tazminat olarak ödenir. Atandıkları kadro unvanında isteğe bağlı olarak herhangi bir değişiklik olanlarla kendi istekleriyle başka kurumlara atananlara fark tazminatı ödenmesine son verilir.  (4. Cümle 30.03.2023 tarih ve 32148 sayılı Resmi Gazetede yayımlanan Anayasa Mahkemesinin 9.11.2022 tarihli ve E:2020/67; K:2022/139 sayılı kararı ile iptal edilmiştir.)
Bu maddenin yürürlüğe girdiği tarihte idari hizmet sözleşmeli olup Kurumun birinci fıkrada sayılanlar dışındaki kadrolarında bulunanlar, (I) sayılı cetvelde yer alan aynı unvan ve dereceli kadrolara başka bir işleme gerek kalmaksızın atanmış sayılır.
Birinci ve ikinci fıkralar kapsamında atananların önceki kadroları başka bir işleme gerek kalmaksızın iptal edilmiş sayılır.
Bu maddenin yürürlüğe girdiği tarihte Kurum kadrolarında idari hizmet sözleşmeli olarak görev yapmakta olan personelden, kadroları unvan ve/veya derece itibarıyla (I) sayılı cetvelde yer almayanların mevcut kadroları şahıslarına bağlı olarak saklı tutulur. Bu kadrolar, herhangi bir sebeple boşalmaları halinde hiçbir işleme gerek kalmaksızın iptal edilmiş sayılır.
Bu madde kapsamındakilerden 15/1/2012 tarihinde Kurum kadrolarında bulunan personel hakkında, anılan tarihten önce yürürlükte bulunan mevzuat hükümlerinin 27/6/1989 tarihli ve 375 sayılı Kanun Hükmünde Kararnamenin geçici 10 uncu maddesi hükümleri de dikkate alınmak suretiyle uygulanmasına devam olunur.
(*) (Üstü Çizili İbareler, Anayasa Mahkemesinin 30.03.2023 tarih ve 32148 Sayılı Resmi Gazetede Yayımlanan 9.11.2022 tarihli ve E:2020/67; K:2022/139 sayılı kararı ile iptal edilmiştir.)
Geçici Madde 0007 :
(24.06.2020 Tarih ve 31165 Sayılı Resmi Gazetede Yayımlanan 7246 Sayılı Kanunun 13. Maddesi ile eklenmiştir.)
Bu maddenin yürürlüğe girdiği tarihte Kurumda meslek personeli olarak çalışmakla birlikte, rekabet uzman yardımcılığından rekabet uzmanlığına atanmaları sırasında haklarında ayrıca bir derece yükseltmesi uygulanmayanlar, başkaca bir koşul aranmaksızın bir derece yükseltmesinden yararlandırılır.
ALTINCI KISIM
Son Hükümler
Madde 0064: Yürürlük
Bu Kanunun idari para cezasına ilişkin 16 ncı maddesi ile 17 nci maddesi yayımı tarihinden bir yıl sonra, diğer maddeleri yayımı tarihinde yürürlüğe girer.
ALTINCI KISIM
Son Hükümler
Madde 0065: Yürütme
Bu Kanun hükümlerini Bakanlar Kurulu yürütür.
Ekler
(I) SAYILI CETVEL
REKABET KURUMU KADRO CETVELİ
SINIFI  	  UNVANI  	  KADRO DERECESİ  	  KADRO ADEDİ
GİH  	  Başkan Yardımcısı  	  1  	  3
GİH  	  Kurum Başdanışmanı  	  1  	  5
GİH  	  Baş Hukuk Müşaviri  	  1  	  1
GİH  	  Daire Başkanı  	  1  	  15
GİH  	  Daire Başkan Yardımcısı  	  1  	  20
GİH  	  Rekabet Başuzmanı  	  1  	  134
GİH  	  Rekabet Başuzmanı  	  2  	  10
GİH  	  Basm ve Halkla İlişkiler Müşaviri  	  1  	  1
GİH  	  Hukuk Müşaviri  	  1  	  7
GİH  	  Hukuk Müşaviri  	  2  	  2
GİH  	  Hukuk Müşaviri  	  3  	  2
GİH  	  Rekabet Uzmanı  	  1  	  15
GİH  	  Rekabet Uzmanı  	  2  	  25
GİH  	  Rekabet Uzmanı  	  3  	  25
GİH  	  Rekabet Uzmanı  	  4  	  25
GİH  	  Rekabet Uzmanı  	  5  	  25
GİH  	  Rekabet Uzmanı  	  6  	  35
GİH  	  Rekabet Uzmanı  	  7  	  35
GİH  	  Rekabet Uzman Yardımcısı  	  3  	  1
GİH  	  Rekabet Uzman Yardımcısı  	  4  	  2
GİH  	  Rekabet Uzman Yardımcısı  	  5  	  2
GİH  	  Rekabet Uzman Yardımcısı  	  6  	  15
GİH  	  Rekabet Uzman Yardımcısı  	  7  	  40
GİH  	  Rekabet Uzman Yardımcısı  	  8  	  45
GİH  	  Rekabet Uzman Yardımcısı  	  9  	  50
GİH  	  Özel Kalem Müdürü  	  1  	  1
GİH  	  Araştırmacı  	  1  	  30
GİH  	  Araştırmacı  	  2  	  8
GİH  	  Araştırmacı  	  3  	  7
SH  	  Tabip  	  1  	  1
SH  	  Diş Hekimi  	  1  	  1
GİH  	  Mütercim  	  3  	  1
GİH  	  Mütercim  	  7  	  3
GİH  	  Koruma ve Güvenlik Amiri  	  1  	  2
TH  	  Kütüphaneci  	  1  	  1
GİH  	  Memur  	  5  	  18
GİH  	  Memur  	  6  	  8
GİH  	  Memur  	  7  	  8
GİH  	  Memur  	  8  	  8
GİH  	  Memur  	  9  	  8
GİH  	  Sekreter  	  2  	  6
GİH  	  Sekreter  	  3  	  6
GİH  	  Sekreter  	  4  	  6
GİH  	  Sekreter  	  6  	  3
GİH  	  Sekreter  	  10  	  3
GİH  	  Mutemet  	  5  	  1
SH  	  Hemşire  	  1  	  1
SH  	  Sağlık Teknisyeni  	  3  	  1
GİH  	  Şoför  	  5  	  5
GİH  	  Şoför  	  6  	  2
GİH  	  Şoför  	  7  	  2
TH  	  Tekniker  	  3  	  2
TH  	  Tekniker  	  5  	  3
TH  	  Teknisyen  	  3  	  4
TH  	  Teknisyen  	  5  	  4
TH  	  Teknisyen  	  10  	  2
GİH  	  Güvenlik Görevlisi  	  2  	  6
GİH  	  Güvenlik Görevlisi  	  3  	  5
GİH  	  Güvenlik Görevlisi  	  4  	  2
GİH  	  Güvenlik Görevlisi  	  5  	  4
GİH  	  Güvenlik Görevlisi  	  7  	  1
YH  	  Garson  	  5  	  1
YH  	  Hizmetli  	  5  	  5
YH  	  Hizmetli  	  6  	  4
YH  	  Hizmetli  	  7  	  3
YH  	  Hizmetli  	  12  	  3
YH  	  Hizmetli  	  13  	  2
TOPLAM  	  732
Yükleyen: yasinuzunoglu
