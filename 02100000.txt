210 sayılı Değerli Kağıtlar Kanunu (DKK.) 28.02.1963
Yayımlandığı Resmî Gazete Tarihi: 28.02.1963
Yayımlandığı Resmî Gazete Sayısı: Kabul Tarihi	21.02.1963
Madde 0001: Değerli kağıtlar
(2343 sayılı Kanunun 1 inci maddesiyle değişen şekli) Bu kanuna bağlı tabloda yazılı kağıtlar belgeler ile elektronik imza kullanılmak suretiyle manyetik ortamda ve elektronik veri şeklinde oluşturulan noter belgeleri (1) Değerli kağıt sayılır.
Bu kanunun kapsamına giren veya diğer kanunlar kapsamına alınacak olan değerli kağıtların kapsamı, dağıtımı ve bedellerinin tahsili ile ilgili usul ve esasları ve bu kağıtların bedellerini tespite Maliye Bakanlığı yetkilidir. (1) (Altı Çizili İbare 07.09.2016 Tarih ve 29824 Sayılı Resmi Gazetede Yayımlanan 6745 sayılı Kanun İle eklenmiştir.)
Madde 0002: Kullanma mecburiyeti
(31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 12 nci maddesiyle değişen ve 01.01.2005 tarihinden geçerli olarak yürürlüğe giren şekli.) Değerli kağıtların ilgili bulundukları işlemlerde kullanılması mecburidir.
Madde 0003: Değerli kağıtların hazırlanması ve satılması
Değerli kağıtlar, ilgili bakanlık ve dairelerin mütalaası alınmak suretiyle Maliye Bakanlığınca hazırlanır ve bastırılır.
(2. Fıkra 05.12.2017 tarih ve 30261 sayılı Resmi Gazetede yayımlanan 7061 Sayılı Kanunun 27. Maddesi ile Değişmiştir.) Bu kâğıtların, Maliye Bakanlığının muvafakati ile ilgili bakanlık, daireler veya kamu kurumu niteliğindeki meslek kuruluşları tarafından hazırlanıp bastırılması veya elektronik belge olarak düzenlenmesi mümkündür.
Değerli kağıtlar mal sandıklarınca veya Maliye Bakanlığınca tayin edilecek yerlerde satılır.
(4481 sayılı Kanunun 12 nci maddesiyle eklenen ve 1.12.1999 tarihinden geçerli olarak yürürlüğe giren şekli.) Çekler ilgili bankalarca bastırılır ve satılır. Satılan çeklerin (genel ve katma bütçeli idareler, il özel idareleri ve belediyelere verilen çekler hariç) değerli kağıt bedelleri, bankalarca her ayın yedinci günü akşamına kadar ilgili mal sandıklarına ödenir.
Madde 0004: Değerli kağıtların bedeli
Değerli kağıtlar ilgililere, bu kanuna bağlı tabloda gösterilen bedeller karşılığında satılır.
Madde 0005: Değerli kağıt yerine adi kağıt kullanılması
(31.12.2004 tarih ve 25687 (3) mükerrer sayılı Resmi Gazete de yayımlanan 5281 sayılı Kanunun 13 üncü maddesiyle değişen ve 01.01.2005 tarihinden geçerli olarak yürürlüğe giren şekli.) Bu Kanunda yazılı noter kağıtları yerine adi kağıt kullanılması halinde, bu evraka ait değerli kağıt bedeli noterlerce tahsil edilir.
Bu mecburiyete uymayan noterlerden birinci fıkraya göre tahsil edilecek bedelin üç katı tutarında ceza alınır
Madde 0006: Kaldırılan hükümler
Aşağıda yazılı kanunlar ve kanun hükümleri yürürlükten kaldırılmıştır.
28.05.1934 tarih ve 2459 sayılı Tayyare Resmi hakkındaki Kanunun 5 inci maddesi,
22.06.1938 tarihli ve 3478 sayılı Kanunun 25 inci maddesinin kira kontratları, noter evrakı ve ferağ ve intikal ilmuhaberleri ile ilgili fıkraları
11.04.1938 tarihli ve 3356 sayılı Kanun,
02.04.1958 tarihli ve 7109 sayılı Kanun,
12.04.1927 tarihli 1025 sayılı Kanun,
05.07.1939 tarihli ve 3686 sayılı Kanunun 2 nci maddesi,
26.05.1926 tarihli ve 859 sayılı Kanunun 9 uncu maddesinin son fıkrası,
29.06.1938 tarihli ve 3529 sayılı Kanunun 5 inci maddesiyle 7 nci son fıkraları,
21.07.1953 tarihli ve 6183 sayılı Kanunun 45 inci maddesinin 2 nci fıkrası,
02.05.1949 tarihli ve 5383 sayılı Kanunun 153 üncü maddesinin 2 nci fıkrası.
Geçici Madde 0001:
Bu Kanunun yürürlüğe girdiği tarihten evvel satılıp da kullanılmayan değerli kağıtların eski ve yeni bedelleri arasındaki fark ilgililer tarafından tamamlatılır. Değerli kağıtlar arasından çıkarılanlardan kullanılmamış bulunanların bedelleri geri verilir.
Bu madde gereğince yapılacak işlemleri Maliye Bakanlığı düzenler.
Geçici Madde 0002:
Bu Kanun yürürlüğe girdikten sonra satın alınacak pasaportlardan damga resmi ve nüfus hüviyet cüzdanlarından harç ve damga resmi alınmaz.
Geçici Madde 0003:
(Madde 27.01.2016 tarih ve 29606 sayılı Resmi Gazetede yayımlanan 6661 sayılı Kanun ile eklenmştir.)
31/12/2016 tarihine kadar nüfus cüzdanlarından 8 TL (2017 : 9,00 TL - 2018 : 10,50 TL - 2019 : 13,00 TL) [ Yeni Kimlik Kartı (2017 : 16,00 TL - 2018 : 18,50 TL - 2019 : 22,50 TL - 2020 : 25 TL - 2021 : 30 TL - 2022 : 37,50 TL - 2023 : 83,00 TL - 2024 : 130,00 TL - 2025 : 185,00 TL) ] değerli kâğıt bedeli alınır ve bu bedelin tespiti Kanunun 1 inci maddesi kapsamında yapılmaya devam edilir.
Madde 0007: Yürürlük
Bu Kanunun yayımı tarihinde yürürlüğe girer.
Madde 0008: Yürütme
Bu Kanunu Maliye Bakanlığı yürütür.
Yükleyen: yasinuzunoglu
