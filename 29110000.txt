2911 sayılı Toplantı ve Gösteri Yürüyüşleri Kanunu
Yayımlandığı Resmî Gazete Tarihi: 08.10.1983
Yayımlandığı Resmî Gazete Sayısı: 18185
Kabul Tarihi	06.10.1983
BİRİNCİ BÖLÜM
Genel Hükümler
Madde 0001: Amaç ve kapsam
Bu Kanun; toplantı ve gösteri yürüyüşü düzenleme hakkının kullanılmasında uygulanacak şekil, şart ve usuller ile gerçek ve tüzelkişilerin düzenleyecekleri toplantı ve gösteri yürüyüşlerinin yerini, zamanını, usul ve şartlarını, düzenleme kurulunun görev ve sorumluluklarını, yetkili merciin yasaklama ve erteleme hallerini, güvenlik kuvvetlerinin görev ve yetkileri ile yasakları ve ceza hükümlerini düzenler.
BİRİNCİ BÖLÜM
Genel Hükümler
Madde 0002: Tanımlar
Bu Kanunda geçen deyimlerden;
Toplantı; belirli konular üzerinde halkı aydınlatmak ve bir kamuoyu yaratmak suretiyle o konuyu benimsetmek için gerçek ve tüzelkişiler tarafından bu Kanun çerçevesinde düzenlenen açık ve kapalı yer toplantılarını,
Gösteri yürüyüşü; belirli konular üzerinde halkı aydınlatmak ve bir kamuoyu yaratmak suretiyle o konuyu benimsetmek için gerçek ve tüzelkişler tarafından bu Kanun çerçevesinde düzenlenen yürüyüşleri,
Mahallin en büyük mülki amiri; illerde vali, ilçelerde kaymakamı,
(Bent 06.01.2017 tarih ve 29940 sayılı Resmi Gazetede yayımlanan 680 Sayılı Khk ile [7072/49 md. ile Aynen Kabul] Değişmiştir.) Mahallin güvenlik amirleri; illerde il emniyet müdürü ve il jandarma komutanını, ilçelerde ilçe emniyet amiri veya komiseri ve ilçe jandarma komutanını, Sahil Güvenlik Komutanlığı için Sahil Güvenlik Bölge Komutanını, Sahil Güvenlik Grup Komutanını ve Sahil Güvenlik Karakol Komutanı ile Sahil Güvenlik Gemi/Bot Komutanını,
İfade eder.
Bir il e bağlı ilçelerin, o ilin belediye sınırları icindeki kısımlarına ilişkin olarak bu Kanunun uygulaması yönünden mahallin en büyük mülki amiri, ilin valisidir.
BİRİNCİ BÖLÜM
Genel Hükümler
Madde 0003: Toplantı ve gösteri yürüyüşü hakkı
Herkes, önceden izin almaksızın, bu Kanun hükümlerine göre silahsız ve saldırısız olarak kanunların suç saymadığı belirli amaçlarla toplantı ve gösteri yürüyüşü düzenleme hakkına sahiptir.
(09.08.2002 tarih ve 24841 sayılı Resmi Gazete de yayımlanan 4771 sayılı Kanunun 5/A maddesiyle değişen şekli.) Yabancıların bu Kanun hükümlerine göre toplantı ve gösteri yürüyüşü düzenlemeleri, İçişleri Bakanlığının iznine bağlıdır. Yabancıların bu Kanuna göre düzenlenen toplantı ve gösteri yürüyüşlerinde topluluğa hitap etmeleri, afiş, pankart, resim, flama, levha, araç ve gereçler taşımaları, toplantının yapılacağı mahallin en büyük mülkî idare amirliğine toplantıdan en az kırksekiz saat önce yapılacak bildirimle mümkündür.
BİRİNCİ BÖLÜM
Genel Hükümler
Madde 0004: İstisnalar
Aşağıda belirtilen toplantı ve faaliyetler bu Kanun hükümlerine tabi değildir.
Siyasi partilerin, kamu kurumu niteliğindeki meslek kuruluşlarının, sendikaların, vakıfların, derneklerin, ticari ortaklıkların ve diğer tüzelkişilirin özel kanunlarına ve kendi tüzüklerine göre yapacakları kapalı yer toplantıları,
Kanunlara uymak, kendi kural ve sınırları içinde kalmak şartıyla kanun veya gelenek ve göreneklere göre yapılacak toplantı, tören, şenlik, karşılama ve uğurlamalar,
Spor faaliyetleri ile bilimsel, ticari ve ekonomik amaçlarla yapılan toplantılar,
Cumhurbaşkanı, Başbakan ve bakanların Devlet ve Hükümet işleri hakkındaki toplantı ve konuşmaları ile Türkiye Büyük Millet Meclisi üyelreinin halk ile yapacakları sohbet niteliğindeki görüşmeler.
BİRİNCİ BÖLÜM
Genel Hükümler
Madde 0005: Seçim zamanına ilişkin hükümler
Seçim zamanlarında yapılacak propaganda toplantıları ile ilgili kanun hükümleri saklıdır.
İKİNCİ BÖLÜM
Toplantı ve Gösteri Yürüyüşü Yerleri
Madde 0006: Toplantı ve gösteri yürüyüşü yer ve güzergahı
(Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)
Toplantı ve gösteri yürüyüşleri, tüm il ve ilçe sınırları içerisinde aşağıdaki hükümlere uyulmak şartıyla her yerde yapılabilir.
İl ve ilçelerde toplantı ve gösteri yürüyüşü yer ve güzergâhı, kamu düzenini ve genel asayişi bozmayacak , vatandaşların günlük yaşamını aşırı ve katlanılamaz derecede zorlaştırmayacak (1) ve vatandaşların günlük yaşamını zorlaştırmayacak (*) şekilde ve 22 nci maddenin birinci fıkrasında sayılan sınırlamalara uyulması kaydıyla Türkiye Büyük Millet Meclisinde grubu bulunan siyasi partilerin il ve ilçe temsilcileri ile güzergâhın geçeceği ilçe ve il belediye başkanlarının, en çok üyeye sahip üç sendikanın ve kamu kurumu niteliğindeki meslek kuruluşlarının il ve ilçe temsilcilerinin görüşleri alınarak mahallin en büyük mülki amiri tarafından belirlenir. İl ve ilçenin büyüklüğü, gelişmişliği ve yerleşim özellikleri dikkate alınarak birden fazla toplantı ve gösteri yürüyüşü yer ve güzergâhı belirlenebilir.
Belirlenen toplantı ve gösteri yürüyüşü yer ve güzergâhı yerel gazeteler ve internet haber siteleri (2) ile valilik ve kaymakamlık internet sitelerinden ilan edilerek halka duyurulur.
Toplantı ve gösteri yürüyüşleri yer ve güzergâhı hakkında sonradan yapılacak değişiklikler de aynı yöntemle yapılır. Bu değişiklikler duyurudan on beş gün sonra geçerli olur.
Birden fazla toplantı ve gösteri yürüyüşü yer ve güzergâhının belirlendiği il ve ilçelerde düzenleme kurulu, kamu düzenini ve genel asayişi bozmayacak ve vatandaşların günlük yaşamını zorlaştırmayacak (*) şekilde belirlenen yer ve güzergâhlardan birisini tercih edebilir.
(*) (Üstü Çizili İbare, Anayasa Mahkemesinin 27.12.2017 Tarih ve 30283 Sayılı Resmi Gazetede Yayımlanan 28/9/2017 tarihli ve E: 2014/101, K: 2017/142 sayılı Kararı ile iptal edilmiştir.)
(1) Altı Çizili İbare 31.07.2018 Tarih ve 30495 Sayılı Resmi Gazetede Yayımlanan 7145 Sayılı Kanunun 8. Maddesi ile eklenmiştir.
(2) mahalli gazete İbaresi 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 28. Maddesi ile 1/4/2023 tarihinden geçerli olacak şekilde bir mahalli gazete ve bir internet haber sitesi şeklinde değişmiştir.
İKİNCİ BÖLÜM
Toplantı ve Gösteri Yürüyüşü Yerleri
Madde 0007: Toplantı ve gösteri yürüyüşü zamanı
Toplantı ve yürüyüşlere ve bu amaçla toplanmalara güneş doğmadan başlanamaz.
(2. Fıkra Anayasa Mahkemesinin 12.01.2023 tarih ve 32071 Sayılı Resmi Gazetede Yayımlanan 30.06.2022 tarihli ve E:2018/137; K:2022/86 sayılı kararı ile iptal edilmiştir.)
İKİNCİ BÖLÜM
Toplantı ve Gösteri Yürüyüşü Yerleri
Madde 0008: Umuma açık yer sayılma
Toplantının yapıldığı yer, toplantı süresince umuma açık yer sayılır.
ÜÇÜNCÜ BÖLÜM
Toplantı Şekil ve Şartları
Madde 0009: Düzenleme kurulu
(09.04.2002 tarih ve 4748 sayılı Kanunun 6/A maddesiyle değişen şekli.) Bu Kanuna göre yapılacak toplantılar, fiil ehliyetine sahip ve onsekiz yaşını doldurmuş, en az yedi kişiden oluşan bir düzenleme kurulu tarafından düzenlenir. Bu kurul, kendi aralarından birini başkan seçer. Diplomatik dokunulmazlıkları bulunan kişiler, düzenleme kurulu başkan veya üyesi olamazlar.
Tüzel kişilerin toplantı ve gösteri yürüyüşü düzenlemeleri, yetkili organlarının kararına bağlıdır.
ÜÇÜNCÜ BÖLÜM
Toplantı Şekil ve Şartları
Madde 0010: Bildirim verilmesi
(1. Fıkranın0: 9.08.2002 tarih ve 24841 sayılı Resmi Gazete de yayımlanan 4771 sayılı Kanunun 5/B maddesiyle değişen şekli.) Toplantı yapılabilmesi için, düzenleme kurulu üyelerinin tamamının imzalayacakları bir bildirim, toplantının yapılmasından en az kırksekiz saat önce ve çalışma saatleri içinde, toplantının yapılacağı yerin bağlı bulunduğu valilik veya kaymakamlığa verilir.
Bu bildirimde;
Toplantının amacı,
Toplantının yapılacağı yer, gün, başlayış ve bitiş saatleri,
Düzenleme kurulunun başkan ile üyelerinin açık kimlikleri, meslekleri ikametgahları ve varsa çalışma yerleri,
Belirtilir ve bildirime yönetmelikte gösterilecek belgeler eklenir.
Bu bildirim karşılığında gün ve saati gösteren alındı belgesi verilmesi zorunludur.
Bu bildirim, valilik veya kaymakamlıkça kabul edilmez veya karşılığında alındı belgesi verilmez ise keyfiyet bir tutanakla tespit edilir. Bu halde noter vasıtasıyla ihbar yapılır. İhbar saati bildirimin verilme saati sayılır.
Aynı yerde, aynı gün toplantı yapmak üzere ayrı ayrı düzenleme kurullarınca bildirim verilmişse ilk verilen bildirim geçerlidir. Diğerlerine durum hemen yazılı olarak bildirilir.
ÜÇÜNCÜ BÖLÜM
Toplantı Şekil ve Şartları
Madde 0011: Toplantının yapılması
Toplantı, 6 ncı madde hükümlerine uymak suretiyle bildirimde belirtilen yerde yapılır. Düzenleme kurulu, kendi üyelerinden başkan dahil en az yedi kişiyi toplantının yapıldığı yerde bulundurmakla yükümlüdür.  (Cümle 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)Bu yükümlülüğün yerine getirildiğine dair tutulan tutanak, düzenleme kurulu tarafından hazırlanarak yetkili kolluk amirine teslim edilir.
(Fıkra 13.03.2014 tarih ve 28940 sayılı Resmi Gazetede yayımlanan 6529 Sayılı Kanun ile Eklenmiştir) Toplantı ve gösteri yürüyüşlerinde katılımcıların ve konuşmacıların ses ve görüntüleri kolluk tarafından yapıldığı belli olacak şekilde kaydedilebilir. Elde edilen kayıt ve görüntüler şüphelilerin ve suç delillerinin tespiti dışında başka bir amaçla kullanılamaz.
ÜÇÜNCÜ BÖLÜM
Toplantı Şekil ve Şartları
Madde 0012: Düzenleme kurulunun görev ve sorumlulukları
Düzenleme kurulu, toplantının sükun ve düzenini, bildirimde yazılı amaç dışına çıkılmamasını sağlamakla yükümlü ve sorumludur. Kurul, bunun için gereken önlemleri alır ve gerektiğinde güvenlik kuvvetlerinin yardımını ister.  (3. Cümle 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.) Toplantının amacı dışına çıktığı veya düzen içinde gerçekleşmesini imkânsız gördüğü takdirde kurul veya toplanamadığı takdirde kurul başkanı dağılma kararı alır ve durumu derhâl yetkili kolluk amirine bildirir.
Düzenleme kurulunun sorumluluğu, topluluk toplantı yerinden tamamen dağılıncaya kadar sürer.
ÜÇÜNCÜ BÖLÜM
Toplantı Şekil ve Şartları
Madde 0013: Hükümet komiseri ve yetkileri
(Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Yürürlükten Kaldırılmıştır.)
DÖRDÜNCÜ BÖLÜM
Toplantının Ertelenmesi veya Yasaklanması
Madde 0014: Düzenleme kurulunun toplantıyı geri bırakması
Toplantı, toplantının yapılacağı saatten en az yirmidört saat önce düzenleme kurulunun çoğunluğu tarafından, bildirimin verildiği valilik veya kaymakamlığa yazı ile bildirilmek şartıyla kırksekiz saati geçmemek üzere yalnız bir kez geri bırakılabilir.
DÖRDÜNCÜ BÖLÜM
Toplantının Ertelenmesi veya Yasaklanması
Madde 0015: Birden fazla toplantıları erteleme
Bir il sınırı içinde aynı günde birden çok toplantı yapılmak istenmesi halinde vali, emrindeki güvenlik kuvvetlerinin ve gerektiğinde yararlanabileceği diğer güçlerin bu toplantıların güvenlik içinde yapılmasını sağlamaya yeterli olmadığı kanısına varırsa, toplantılardan bir kısmını on (1) günü aşmamak üzere bir kez erteleyebilir. Bu ertelemede müracaat önceliği göz önünde bulundurulur.
(1) (Bu kısımda yer alan otuz ibaresi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 18 inci maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Toplantının Ertelenmesi veya Yasaklanması
Madde 0016: Toplantının bölge valiliği ve İçişleri Bakanlığınca ertelenmesi
Bir bölge valiliğine bağlı illerden; birden çok ilde aynı günde toplantı yapmak için bildirim verilmesi üzerine, toplantı güvenliğini sağlamak amacıyla ilgili valilerce bölge valiliğinden takviye istenmesi halinde, bölge valisi bu isteklerin karşılanamayacağı kanısına varırsa, takviye gönderilemeyen illerdeki toplantılar on (1) günü aşmamak üzere bölge valiliğince bir kez ertelenebilir.
Aynı günde birden çok bölge valiliğine bağlı illerde toplantı yapmak için bildirim verilmesi üzerine, toplantı güvenliğini sağlamak amacıyla ilgili bölge valilerince İçişleri Bakanlığından takviye istenmesi halinde, İçişleri Bakanlığı bu isteklerin karşılanamayacağı kanısına, varırsa, takviye gönderilemeyen bölge valiliğine bağlı illerdeki toplantılar on (1) günü aşmamak üzere İçişleri Bakanlığınca bir kez ertelenebilir.
Ertelemede müracaat önceliği göz önünde bulundurulur.
(1) (Bu kısımlarda yer alan otuz ibareleri; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 19 uncu maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Toplantının Ertelenmesi veya Yasaklanması
Madde 0017: Toplantının ertelenmesi veya bazı hallerde yasaklanması (*)
(09.04.2002 tarih ve 4748 sayılı Kanunun 6/B maddesiyle değişen şekli.) Bölge valisi, vali veya kaymakam, milli güvenlik, kamu düzeni, suç işlenmesinin önlenmesi, genel sağlığın ve genel ahlakın veya başkalarının hak ve özgürlüklerinin korunması amacıyla belirli bir toplantıyı bir ayı aşmamak üzere erteleyebilir veya suç işleneceğine dair açık ve yakın tehlike mevcut olması halinde yasaklayabilir. (1)
(*) (Toplantının yasaklanması veya ertelenmesi şeklindeki madde başlığı; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 20 nci maddesiyle metinde görüldüğü şekilde değiştirilmiştir.)
(1) (Bu kısımda yer alan yasaklayabilir veya iki ayı aşmamak üzere erteleyebilir. ibaresi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 20 nci maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Toplantının Ertelenmesi veya Yasaklanması
Madde 0018: Erteleme veya yasaklama kararının tebliği
Bölge valisi, Vali veya kaymakamlarca ertelenen veya yasaklanan (1) veya İçişleri Bakanlığı tarafından ertelenen toplantılara ilişkin gerekçeli erteleme veya yasaklama (2) kararı toplantının başlama saatinden enaz yirmidört saat önce bir yazı ile düzenleme kurulu başkanına veya bulunamadığı takdirde üyelerden birine tebliğ edilir. Vali veya kaymakamlarca ertelenen veya yasaklanan (1) toplantılar hakkında bölge valiliğine ve İçişleri Bakanlığına, bölge valilerince yasaklanan veya erteleren toplantılar için de İçişleri Bakanlığına bilgi verilir.
17 nci maddede belirtilen durumlarda; toplantının en az yirmidört saat önce tebliğ şartı aranmaksızın bölge valiliği, valilik veya kaymakamlıklarca ertelenebileceği veya yasaklanabileceği (3) haller yönetmelikte gösterilir.
Toplantının ertelenen günden sonraki bir günde yapılabilmesi, düzenleme kurulunun 10 uncu maddeye göre yeni bildirimde bulunmasına bağlıdır.
(*) (Yasaklama veya erteleme kararının tebliği şeklindeki madde başlığı; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 21 inci maddesiyle metinde görüldüğü şekilde değiştirilmiştir.)
(1) (Bu kısımlarda yer alan yasaklanan veya ertelenen ibareleri; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 21 inci maddesiyle metinde görüldüğü şekilde değiştirilmiştir.)
(2) (Bu kısımda yer alan yasaklama veya erteleme ibaresi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 21 inci maddesiyle metinde görüldüğü şekilde değiştirilmiştir.)
(3) (Bu kısımda yer alan yasaklanabileceği veya ertelenebileceği ibaresi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 21 inci maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Toplantının Ertelenmesi veya Yasaklanması
Madde 0019: İl veya ilçelerde bütün toplantıların ertelenmesi veya yasaklanması
(1. Fıkranın: 09.04.2002 tarih ve 4748 sayılı Kanunun 6/C maddesiyle değişen şekli.) Bölge valisi, milli güvenlik, kamu düzeni, suç işlenmesinin önlenmesi, genel sağlığın ve genel ahlakın veya başkalarının hak ve özgürlüklerinin korunması amacıyla bölgeye dahil illerin birinde veya birkaçında ya da bir ilin bir veya birkaç ilçesinde bütün toplantıları bir (1) ayı geçmemek üzere erteleyebilir. Valiler de aynı sebeplere dayalı olarak ve suç işleneceğine dair açık ve yakın tehlike mevcut olması halinde; ile bağlı ilçelerin birinde veya birkaçında bütün toplantıları bir ayı geçmemek üzere yasaklayabilir. (2)
Yasaklama kararı gerekçeli olarak verilir Kararın özeti yasaklamanın uygulanacağı yerlerde mutat vasıtalarla ilan edilir. Ayrıca, İçişleri Bakanlığına bilgi verilir.
(*) (İl veya İlçelerde bütün toplantıların yasaklanması şeklindeki madde başlığı; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 22 nci maddesiyle metinde görüldüğü şekilde değiştirilmiştir.)
(1) (Bu kısımda yer alan üç ibaresi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 22 nci maddesiyle metinde görüldüğü şekilde değiştirilmiştir.)
(2) (Bu kısımda yer alan Valiler de aynı sebeplere dayalı olarak ile bağlı ilçelerin birinde veya bir kaçında bütün toplantıları üç ayı geçmemek üzere yasaklayabilir. cümlesi; 07.08.2003 tarih ve 25192 sayılı Resmi Gazete de yayımlanan 4963 sayılı Kanunun 22 nci maddesiyle metinde görüldüğü şekilde değiştirilmiştir.)
BEŞİNCİ BÖLÜM
Gösteri Yürüyüşlerinin Şekil ve Şartları ile Ertelenmesi veya Yasaklanması
Madde 0020: Gösteri yürüyüşlerinde uygulanacak hükümler
Gösteri yürüyüşlerinin şekil ve şartları ile ertelenmesi veya yasaklanması hakkında da bu Kanunun 3 üncü ve 4 üncü bölümlerindeki hükümler uygulanır.
Şehir ve kasaba içindeki genel yollar üzerinde yapılacak yürüyüşlere ait bildirimlerde, 6 ncı madde gereğince ilan olunan yol ve yönlere uyulmak şartıyla, yürüyüşe geçmek için seçilecek toplanma yeri ile izlenecek yol ve dağılma yerinin belirtilmesi zorunludur.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0021: Amaç dışı toplantı ve gösteri yürüyüşü
(09.04.2002 tarih ve 4748 sayılı Kanunun 7/E maddesiyle yürürlükten kaldırılmıştır.)
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0022: Yasak yerler
Genel yollar (*) ile parklarda, mabetlerde, kamu hizmeti görülen bina ve tesislerde ve bunların eklentilerinde ve Türkiye Büyük Millet Meclisine bir kilometre uzaklıktaki alan içinde toplantı yapılamaz ve şehirlerarası karayollarında gösteri yürüyüşleri düzenlenemez (**).
Genel meydanlardaki toplantılarda, halkın ve ulaşım araçlarının gelip geçmesini sağlamak üzere valilik ve kaymakamlıklarca yapılacak düzenlemelere uyulması zorunludur.
(*) Üstü Çizili İbare, Anayasa Mahkemesinin 27.12.2017 Tarih ve 30283 Sayılı Resmi Gazetede Yayımlanan 28/9/2017 tarihli ve E: 2014/101 - K: 2017/142 sayılı Kararı ile iptal edilmiştir.
(**) Üstü Çizili İbare, Anayasa Mahkemesinin 18.11.2020 Tarih ve 31308 Sayılı Resmi Gazetede Yayımlanan 10/9/2020 tarihli ve E: 2020/12 - K: 2020/46 sayılı Kararı ile iptal edilmiştir.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0023: Kanuna aykırı toplantı ve gösteri yürüyüşleri
9 ve 10 uncu madde hükümlerine uygun biçimde bildirim verilmeden veya toplantı veya yürüyüş için belirtilen gün ve saatten önce veya sonra;
(30.07.1998 tarih ve 4378 sayılı kanunun 1 inci maddesiyle değişen ve 02.08.1998 tarihinden geçerli olarak yürürlüğe giren şekli.) Ateşli silahlar veya havai fişek, molotof ve benzeri el yapımı olanlar dâhil (1) patlayıcı maddeler veya her türlü kesici, delici aletler veya taş, sopa, demir ve lastik çubuklar, boğma teli veya zincir , demir bilye ve sapan (1) gibi bereleyici ve boğucu araçlar veya yakıcı, aşındırıcı, yaralayıcı eczalar veya diğer her türlü zehirler veya her türlü sis, gaz ve benzeri maddeler ile yasadışı örgüt ve topluluklara ait amblem ve işaret taşınarak veya bu işaret ve amblemleri üzerinde bulunduran üniformayı andırır giysiler giyilerek veya kimliklerini gizlemek amacıyla yüzlerini tamamen veya kısmen bez vesair unsurlarla örterek toplantı ve gösteri yürüyüşlerine katılma ve kanunların suç saydığı nitelik taşıyan afiş, pankart, döviz, resim, levha, araç ve gereçler taşınarak veya bu nitelikte sloganlar söylenerek veya ses cihazları ile yayınlanarak,
7 nci madde hükümleri gözetilmeksizin,
6 ve 10 uncu maddeler gereğince belirtilen yerler dışında,
20 nci maddedeki yöntem ve şartlara ve 22 nci maddedeki yasak ve önlemlere uyulmaksızın,
4 üncü madde ile Kanun kapsamı dışında bırakılan konularda kendi amaç, kural ve sınırları dışına çıkılarak,
Kanunların suç saydığı maksatlar için,
Bildirimde belirtilen amaç dışına çıkılarak,
Toplantı ve yürüyüşün 14, 15, 16, 17 ve 19 uncu maddelere dayanılarak yasaklanması veya ertelenmesi halinde tespit edilen erteleme veya yasaklama süresi sona ermeden,
(Bent 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.) 12 nci madde gereğince toplantının dağılmasına karar verilmesi hâlinde,
21 inci madde hükmüne aykırı olarak,
3 üncü maddenin 2 nci fıkrası hükmüne uyulmadan,
Yapılan toplantılar veya gösteri yürüyüşleri Kanuna aykırı sayılır. (1) Altı Çizili İbare 04.04.2015 Tarih ve 29316 Sayılı Resmi Gazetede Yayımlanan 6638 Sayılı Kanun İle eklenmiştir.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0024: Toplantı veya gösteri yürüyüşünün dağıtılması
(1)  (Fıkra 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Değişmiştir.)Kanuna uygun olarak başlayan bir toplantı veya gösteri yürüyüşü, daha sonra 23 üncü maddede belirtilen kanuna aykırı durumlardan bir veya birkaçının vuku bulması sebebiyle, Kanuna aykırı toplantı veya gösteri yürüyüşü hâline dönüşürse:
a) Düzenleme kurulu veya kurul başkanı toplantı veya gösteri yürüyüşünün sona erdiğini topluluğa ilan eder ve durumu derhâl yetkili kolluk amirine bildirir.
b) Düzenleme kurulunun veya kurul başkanının bu görevi yerine getirmemesi hâlinde, durum yetkili kolluk amiri tarafından mahallin en büyük mülki amirine bildirilir. Mahallin en büyük mülki amiri tarafından toplantının sona erdirilip erdirilmeyeceğine dair karar alınır.
c) Mahallin en büyük mülki amiri, yazılı veya acele hâllerde sonradan yazı ile teyit edilmek kaydıyla sözlü emirle, mahallin güvenlik amirlerini veya bunlardan birini görevlendirerek olay yerine gönderir.
Bu amir, topluluğa Kanuna uyularak dağılmalarını, dağılmazlarsa zor kullanılacağını ihtar eder. Topluluk dağılmazsa zor kullanılarak dağıtılır.  (3.Cümle 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Yürürlükten Kaldırılmıştır.)
Birinci fıkrada düzenlenen (1) durumlarda güvenlik kuvvetlerine karşı fiili saldırı veya mukavemet veya korudukları yerlere ve kişilere karşı fiili saldırı hali mevcutsa, ihtara gerek olmaksızın zor kullanılır.
Toplantı ve gösteri yürüyüşüne 23 üncü madde (b) bendinde yazılı silah, araç, alet veya maddeler veya sloganlarla katılanların bulunması halinde bunlar güvenlik kuvvetlerince uzaklaştırılarak toplantı ve gösteri yürüyüşüne devam edilir. Ancak, bunların sayıları ve davranışları toplantı veya gösteri yürüyüşünü Kanuna aykırı addedilerek dağıtılmasını gerektirecek derecede ise yukarıdaki fıkra hükümleri uygulanır.
Toplantı ve gösteri yürüyüşüne silah, araç, alet veya maddeler veya sloganlarla katılanların tanınması ve uzaklaştırılmasında düzenleme kurulu güvenlik kuvvetlerine yardım etmekle yükümlüdür.
Toplantı veya gösteri yürüyüşlerinin Kanuna aykırı olarak başlaması hallerinde; güvenlik kuvvetleri mensupları, olayı en seri şekilde mahallin en büyük mülki amirine haber vermekle beraber, mevcut imkanlarla gerekli tedbirleri alır ve olaya müdahale eden güvenlik kuvvetleri amiri, topluluğa dağılmaları, aksi halde zor kullanılarak dağıtılıcakları ihtarında bulunur ve topluluk dağılmazsa zor kullanılarak dağıtılır. (1) (a) ve (b) bentlerindeki İbaresi 13.03.2014 Tarih ve 28940 Sayılı Resmi Gazetede Yayımlanan 6529 Sayılı Kanun İle Birinci fıkrada düzenlenen olarak değişmiştir.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0025: Suç işleyenlerin yakalanması
Topluluk içinde suç işleyenleri ve suçluları yakalamak için 24 üncü maddede belirtilen emir ve ihtarların yapılmasına gerek yoktur.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0026: Çağrı ve propaganda araçları
Toplantı veya yürüyüşlere ilişkin çağrı veya propoganda amacıyla kullanılan basılı veya çoğaltılmış veya el ile yazılmış davetiye, levha ve ilanlarda düzenleme kurulu başkanı ile en az altı üyesinin adları, soyadları ve imzalarının bulunması; bunlardan asılması gerekenlerin, Kanunun 6 ncı maddesinde belirtilen yönteme de uyulmak şartıyla valilik veya kaymakamlıklarca önceden tespit edilmiş yerlere asılması zorunludur.
Bu propaganda ve çağrı alet ve araçlarında, halkı suç işlemeye özendiren veya kışkırtan yazı veya resim bulunması yasaktır.
Toplantı veya gösteri yürüyüşünün yapılacağı tarihten bir önceki günden toplantı veya gösteri yürüyüşünün başlayacağı saate kadar, güneşin doğuşundan batışına kadarki zaman içinde olmak kaydıyla ses yükselten veya ileten herhangi bir alet veya araç ile çağrı yapılabilir. Bu süre dışında çağrı için sözü geçen alet veya araçlar kullanılamaz.
Kapalı yer toplantılarında, ses yükseltici alet veya araçlarla dışarıya yayın yapılamaz.
ALTINCI BÖLÜM
Yasaklar ve Kanuna Aykırı Toplantı ve Gösteri Yürüyüşleri
Madde 0027: Kışkırtma yasağı
Halka karşı, doğrudan doğruya veya ses yükselten veya ileten herhangi bir alet veya araç ile söz söyleyerek veya seslenerek veya basılmış veya çoğaltılmış veya elle yazılmış veya çizilmiş kağıtları duvarlara veya diğer yerlere yapıştırarak veya dağıtarak veya benzeri araç ve yollarla halkı Kanuna aykırı toplantı veya yürüyüşe özendirmek veya kışkırtmak yasaktır.
Bu hareketler güvenlik kuvvetlerince derhal menedilir.
YEDİNCİ BÖLÜM
Ceza Hükümleri
Madde 0028: Yasaklara aykırı hareket
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Kanuna aykırı toplantı veya gösteri yürüyüşleri düzenleyen veya yönetenlerle bunların hareketlerine katılanlar, fiil daha ağır bir cezayı gerektiren ayrı bir suç teşkil etmediği takdirde bir yıl altı aydan üç yıla kadar hapis cezası ile cezalandırılır.
10 uncu madde gereğince verilecek bildirimde düzenleme kurulu üyesi olarak gösterilenlerden 9 uncu maddede belli edilen nitelikleri taşımayanlar, toplantı veya yürüyüşün yapılması hâlinde, bir yıla kadar hapis cezası ile cezalandırılır.
11 ve 12 nci maddelerde yazılı görevleri yerine getirmeyen düzenleme kurulu üyeleri, altı aydan iki yıla kadar hapis cezası ile cezalandırılır.
Güvenlik kuvvetlerine veya hükümet komiserine veya yardımcılarına veya hükümet komiseri tarafından (1) toplantı veya yürüyüş safahatının teknik araç ve gereçlerle tespit için görevlendirilenlere bu görevlerini yaptıkları sırada cebir ve şiddet veya tehdit veya nüfuz ve müessir kuvvet sarfetmek suretiyle mani olanlar hakkında, fiilleri daha ağır bir cezayı gerektirmediği takdirde, iki yıldan beş yıla kadar hapis cezası hükmolunur. (1) Üstü Çizili İbare 13.03.2014 Tarih ve 28940 Sayılı Resmi Gazetede Yayımlanan 6529 Sayılı Kanun ile Yürürlükten Kaldırımıştır.
YEDİNCİ BÖLÜM
Ceza Hükümleri
Madde 0029: Toplantı veya yürüyüşü engelleyenler
Toplantı veya yürüyüş yapılmasına engel olan veya devamına imkan vermeyecek tertipler ile toplantı veya yürüyüşü ihlal eden kimse, fiil daha ağır bir cezayı gerektiren ayrı bir suç teşkil etmediği takdirde dokuz aydan bir yıl altı aya kadar hapis cezası ile cezalandırılır.
(ve beşbin liradan onbin liraya kadar ağır para ibaresi 08.02.2008 tarih ve 26781 Sayılı Kanunla metinden çıkarılmıştır. )
YEDİNCİ BÖLÜM
Ceza Hükümleri
Madde 0030: Huzur ve sükünu bozanlar
Yapılmakta olan toplantı veya yürüyüşte huzur ve sükünu bozmak maksadıyla tehdit veya hakaret veya saldırı veya mukavematte bulunanlar veya başka bir suretle huzur ve sükünun bozulmasına sebebiyet verenler, fiil daha ağır bir cezayı gerektiren ayrı bir suç teşkil etmediği takdirde, bir yıl altı aydan üç yıla kadar hapis cezası ile cezalandırılır.
(ve beşbin liradan yirmibin liraya kadar ağır para ibaresi 08.02.2008 tarih ve 26781 sayılı Kanunla metinden çıkarılmıştır. )
YEDİNCİ BÖLÜM
Ceza Hükümleri
Madde 0031: Kanuna aykırı propaganda vasıtaları ve suç işlemeye teşvik
Düzenleme kurulu başkanı ve en az altı üyesinin ad ve soyadları ile imzalarını taşımayan 26 ncı maddede yazılı propaganda vasıtalarını hazırlayanlar, yazdıranlar, bastıranlar, propaganda maksadıyla kullananlar veya sair surette 26 ncı maddedeki yasak ve şartlara uymayanlar altı aydan bir yıla kadar hapis cezası ile cezalandırılır.
(ve beşbin liradan otuzbin liraya kadar ağır para ibaresi 08.02.2008 tarih ve 26781 Kanunla metinden çıkarılmıştır. )
Bu propaganda vasıtalarında halkı suç işlemeye teşvik ve tahrik eder mahiyette yazı veya resim veya işaret bulunursa veya bu maksatla başka araçlar kullanılmış olursa, fiil daha ağır bir cezayı gerektiren ayrı bir suç teşkil etmediği takdirde failleri bir yıl altı aydan üç yıla kadar hapis cezası ile cezalandırılır.
(ve onbin liradan ellibin liraya kadar ağır para ibaresi 08.02.2008 tarih ve 26781 Kanunla metinden çıkarılmıştır. )
Teşvik ve tahrik neticesi olarak suç işlenir veya suçun icrasına teşebbüs edilirse, fiil daha ağır bir cezayı gerektiren ayrı bir suç teşkil etmediği takdirde teşvik veya tahrikte bulunanlar üç yıldan beş yıla kadar hapis cezası ile cezalandırılır.
(ve yirmibin liradan yüzbin liraya kadar ağır para ibaresi 08.02.2008 tarih ve 26781 Kanunla metinden çıkarılmıştır. )
YEDİNCİ BÖLÜM
Ceza Hükümleri
Madde 0032: Direnme
(Madde, Başlığı ile Birlikte 25.07.2010 tarih ve 27652 sayılı Resmi Gazetede yayımlanan Kanun ile Değişmiştir.)
Kanuna aykırı toplantı veya gösteri yürüyüşlerine katılanlar, ihtara ve zor kullanmaya rağmen dağılmamakta ısrar ederlerse, altı aydan üç yıla kadar hapis cezası ile cezalandırılır. Bu suçu, toplantı ve gösteri yürüyüşünü tertip edenlerin işlemesi halinde, bu fıkra hükmüne göre verilecek ceza yarı oranında artırılarak hükmolunur.
İhtara ve zor kullanmaya rağmen kolluk görevlilerine karşı cebir veya tehdit kullanılarak direnilmesi halinde, ayrıca 26/9/2004 tarihli ve 5237 sayılı Türk Ceza Kanununun 265 inci maddesinde tanımlanan suçtan dolayı da cezaya hükmolunur.
23 üncü maddede yazılı hallerden biri gerçekleşmeden veya 24 üncü madde hükmü yerine getirilmeden yetki sınırı aşılarak toplantı veya gösteri yürüyüşlerinin dağıtılması halinde, yukarıdaki fıkralarda yazılı fiilleri işleyenlere verilecek cezalar, dörttebire kadar indirilerek uygulanabileceği gibi, ceza vermekten de vazgeçilebilir.
YEDİNCİ BÖLÜM
Ceza Hükümleri
Madde 0033: Toplantı ve yürüyüşe silahlı katılanlar
(Madde 25.07.2010 tarih ve 27652 sayılı Resmi Gazetede yayımlanan Kanun ile Değişmiştir.)
(Fıkra 04.04.2015 tarih ve 29316 sayılı Resmi Gazetede yayımlanan 6638 Sayılı Kanunla Değişmiştir.) Toplantı ve gösteri yürüyüşlerine;
a) Ateşli silahlar veya havai fişek, molotof ve benzeri el yapımı olanlar dâhil patlayıcı maddeler veya her türlü kesici, delici aletler veya taş, sopa, demir ve lastik çubuklar, boğma teli veya zincir, demir bilye ve sapan gibi bereleyici ve boğucu araçlar veya yakıcı, aşındırıcı, yaralayıcı eczalar veya diğer her türlü zehirler veya her türlü sis, gaz ve benzeri maddeler taşıyarak veya kimliklerini gizlemek amacıyla yüzlerini tamamen veya kısmen bez vesair unsurlarla örterek katılanlar iki yıl altı aydan dört yıla kadar,
b) Yasadışı örgüt ve topluluklara ait amblem ve işaret taşıyarak veya bu işaret ve amblemleri üzerinde bulunduran üniformayı andırır giysiler giyerek katılanlar ile kanunların suç saydığı nitelik taşıyan afiş, pankart, döviz, resim, levha, araç ve gereçler taşıyarak veya bu nitelikte sloganlar söyleyerek veya ses cihazları ile yayınlayarak katılanlar altı aydan üç yıla kadar,
hapis cezası ile cezalandırılırlar.
Toplantı ve gösteri yürüyüşünün kanuna aykırı olması halinde ve dağılmamak için direnildiği takdirde, ayrıca 32 nci madde hükümlerine göre cezaya hükmolunur.
YEDİNCİ BÖLÜM
Ceza Hükümleri
Madde 0034: Tahrikçiler ve suç ortakları
27 nci maddedeki yasağa aykırı hareket edenler toplantı veya yürüyüş vukubulmamış veya vukubulmuş olup da ilk emir ve ihtar üzerine dağıtılmış ise, fiil daha ağır bir cezayı gerektiren ayrı bir suç teşkil etmediği takdirde bir yıl altı aydan dört yıla, toplantı ve yürüyüş zorla dağıtılmış ise üç yıldan beş yıla kadar hapis cezası ile cezalandırılır.
SEKİZİNCİ BÖLÜM
Çeşitli Hükümler
Madde 0035: Suçüstü hükümlerinin uygulanması
(Madde 08.02.2008 tarih ve 26781 sayılı Resmi Gazetede yayımlanan Kanun ile Yürürlükten Kaldırılmıştır.)
SEKİZİNCİ BÖLÜM
Çeşitli Hükümler
Madde 0036: Hükümet komiserine verilecek ücret
(Madde 13.03.2014 tarih ve 28940 sayılı Resmi Gazetede yayımlanan 6529 Sayılı Kanunla Yürürlükten Kaldırılmıştır.)
SEKİZİNCİ BÖLÜM
Çeşitli Hükümler
Madde 0037: Yönetmelik düzenlenmesi
Düzenleme kurulunun, hükümet komiseri ve yardımcılarının (1), güvenlik kuvvetlerinin ve görevli askeri birliklerin görev, yetki ve sorumluluklarının uygulanış biçimi ile bu Kanunun 10 ve 18 inci maddelerinde belirtilen hususlar ve Kanunun uygulanmasına ilişkin diğer hususlar Adalet, Milli Savunma ve İçişleri bakanlıklarınca bu Kanunun yayımı tarihinden itibaren üç ay içinde çıkarılacak ve Resmi Gazetede yayımlanacak bir yönetmelikle düzenlenir. (1) Üstü Çizili İbare 13.03.2014 Tarih ve 28940 Sayılı Resmi Gazetede Yayımlanan 6529 Sayılı Kanun ile Yürürlükten Kaldırımıştır.
SEKİZİNCİ BÖLÜM
Çeşitli Hükümler
Madde 0038: Saklı hükümler
İl İdaresi Kanunu ile diğer kanunlardaki bu Kanun kapsamına giren konularla ilgili yetkiler saklıdır.
SEKİZİNCİ BÖLÜM
Çeşitli Hükümler
Madde 0039: Kaldırılan hükümler
10/2/1963 tarih ve 171 sayılı Toplantı ve Gösteri Yürüyüşü Hürriyeti Hakkında Kanun yürürlükten kaldırılmıştır.
SEKİZİNCİ BÖLÜM
Çeşitli Hükümler
Geçici Madde 0001:
Kanunun 6 ve 26 ncı maddelerine göre yapılacak tespit ve ilan bu Kanunun yayımı tarihinden itibaren üç ay içinde yapılır.
SEKİZİNCİ BÖLÜM
Çeşitli Hükümler
Geçici Madde 0002:
Bölge valilikleri kuruluncaya kadar geçecek süre içinde bu Kanun gereğince bölge valilerine tanınmış bulunan erteleme yetkisi İçişleri Bakanlığı tarafından kullanılır.
SEKİZİNCİ BÖLÜM
Çeşitli Hükümler
Madde 0040: Yürürlük
Bu Kanun yayımı tarihinden üç ay sonra yürürlüğe girer.
SEKİZİNCİ BÖLÜM
Çeşitli Hükümler
Madde 0041: Yürütme
Bu Kanun hükümlerini Bakanlar Kurulu yürütür.
YEDİNCİ BÖLÜM
Ceza Hükümleri
Madde 0034/A: Çocuklar hakkında uygulanmayacak hüküm
( Madde 25.07.2010 Tarih ve 27652 Sayılı Resmi Gazetede Yayınlanan 6008 Sayılı Kanun ile Eklenmiştir.)
Bu Kanuna aykırı toplantı ve gösteri yürüyüşlerine katılarak direnme suçunu veya katıldıkları toplantı ve gösteri yürüyüşleri sırasında propaganda suçunu işleyen çocuklar hakkında bu suçlara bağlı olarak ayrıca 3713 sayılı Terörle Mücadele Kanununun 2 nci maddesinin ikinci fıkrası hükmü uygulanmaz.
SEKİZİNCİ BÖLÜM
Çeşitli Hükümler
Ek Madde 0001 : Rücu
(Madde 04.04.2015 tarih ve 29316 sayılı Resmi Gazetede Yayımlanan 6638 sayılı Kanun ile eklenmiştir.)
Şiddet olaylarının yaygınlaşarak kamu düzeninin ciddi şekilde bozulmasına yol açabilecek toplumsal olaylarda kamu mallarına verilen zararlar ile gerçek ve tüzel kişilerin mallarına verilen zararların Devlet tarafından karşılanması hâlinde, ilgili idare ödeme nedeniyle genel hükümlere göre sorumlulara rücu eder. Bu Kanun kapsamındaki rücu istemine ilişkin zamanaşımı süreleri bir kat artırılarak uygulanır.
Yükleyen: yasinuzunoglu
