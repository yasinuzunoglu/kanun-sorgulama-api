5533 sayılı Avukatlık Kanununda Değişiklik Yapılması Hakkında Kanun
Yayımlandığı Resmî Gazete Tarihi: 05.07.2006
Yayımlandığı Resmî Gazete Sayısı: 26219
Kabul Tarihi	29.06.2006
TÜRKİYE BÜYÜK MİLLET MECLİSİ BAŞKANLIĞINA
Avukatlık Kanununun 96. Maddesinin Değişikliğine Dair Kanun Teklifimiz ektedir.
Gereğini saygılarımızla arz ederiz.
Ali Arslan
Muğla
Yılmaz Kaya
İzmir
TÜRKİYE BÜYÜK MİLLET MECLİSİ BAŞKANLIĞINA
2/694 esas numaralı Kanun Teklifine katıldığımı saygılarımla arz ederim.
Fahrettin Üstün
Muğla
GENEL GEREKÇE
1136 sayılı Avukatlık Kanununun 4667 sayılı Yasa ile değişik 96. maddesinin 1. fıkrasının son cümlesinde Ancak görev süresi iki dönemden fazla olamaz. Denilmek suretiyle demokratik seçim usullerine göre göreve getirilen Baro Başkanına sadece iki dönem başkanlık yapma olanağı tanınmıştır.
Baro Başkanları o yer Barosuna bağlı avukatların özgür iradeleri uyarınca demokratik usullerle yapılan seçim sonucunda göreve getirilmektedir. Aynı zamanda avukatların iradelerinin yok sayılmasına neden olan Baro Başkanlarının ancak iki dönem başkanlık görevinde bulunmasına dair hükmün varlığı bu anlamda kısıtlayıcı, sınırlayıcı olup teklife konu sözü edilen cümlenin kaldırılması zorunluluğu doğmuştur.
Teklife konu çıkarılması gereken sözü edilen cümle ile getirilen kısıtlama sonucunda kimi Barolarda Seçim Kuruluna itirazlar iletilmiş olup çoğu yer Barosunda herhangi bir itiraz yapılmamıştır. Dolayısıyla Barolarda farklı uygulamalara neden olan sözü edilen kısıtlayıcı hükmün kaldırılması ihtiyacı doğmuştur.
Aynı doğrultuda hüküm içeren 5362 sayılı Esnaf ve Sanatkârlar Meslek Kuruluşları Kanununun 54. maddesinin 1. fıkrasında yer alan Başkanlık ve genel başkanlık görevini üst üste iki dönem yapanlar bir seçim dönemi geçmedikçe tekrar başkan seçilemezler. Tümcesi Anayasa Mahkemesi tarafından Anayasaya aykırı bulunarak iptal edilmiştir.
Sözü edilen benzer nitelikte düzenlemenin iptal gerekçelerine de uygun olarak teklif ile Barolar arasında oluşan uygulama farklılıklarının önlenmesi ve avukatların özgür iradeleriyle gerçekleştirilen demokratik seçim sonucunda göreve getirilen Baro Başkanlarının görev süresinin nedensiz sınırlandırılmasının ortadan kaldırılması amaçlanmıştır.
MADDE GEREKÇELERİ
Madde - 1.
Bazı meslek kuruluşlarının başkanlık seçimini 2 dönem ile sınırlayan düzenlemeler Anayasa Mahkemesi tarafından iptal edilmiş olmalılar, mevcut farklı meslek kuruluşları ve değişik il barolarında farklı uygulamalara neden olduğundan söz konusu kısıtlayıcı hükmün kaldırılması amaçlanmaktadır.
Madde - 2.
Yürürlük maddesidir.
Madde - 3.
Yürütme maddesidir.
TÜRKİYE BÜYÜK MİLLET MECLİSİ BAŞKANLIĞINA
Avukatlık Kanununun 96. Maddesinde Değişiklik Yapılması Hakkındaki Kanun Teklifi ve gerekçesi ekte sunulmuştur.
Gereğini arz ederiz.
Saygılarımızla.
GENEL GEREKÇE
1136 sayılı Avukatlık Kanununun 4667 sayılı Yasa ile değişik 96. maddesinin 1. fıkrasının son cümlesinde Ancak, görev süresi iki dönemden fazla olamaz denilmek suretiyle demokratik seçim usullerine göre göreve getirilen Baro Başkanına sadece iki dönem başkanlık yapma olanağı tanınmıştır.
Baro Başkanları o yer Barosuna bağlı avukatların özgür iradeleri uyarınca demokratik usullerle yapılan seçim sonucunda göreve getirilmektedir. Aynı zamanda avukatların iradelerinin yok sayılmasına neden olan Baro Başkanlarının ancak iki dönem başkanlık görevinde bulunmasına dair hükmün varlığı bu anlamda kısıtlayıcı, sınırlayıcı olup Teklif/Tasarıya konu sözü edilen cümlenin kaldırılması zorunluluğu doğmuştur.
Teklif/Tasarıya konu çıkarılması gereken sözü edilen cümle ile getirilen kısıtlama sonucunda kimi Barolarda farklı uygulamalara neden olan sözü edilen kısıtlayıcı hükmün kaldırılması ihtiyacı doğmuştur.
Aynı doğrultuda hüküm içeren 5362 sayılı Esnaf ve Sanatkârlar Meslek Kuruluşları Kanununun 54. maddesinin 1. fıkrasında yer alan Başkanlık ve genel başkanlık görevini üst üste iki dönem yapanlar bir seçim dönemi geçmedikçe tekrar başkan seçilemezler tümcesi Anayasa Mahkemesi tarafından Anayasaya aykırı bulunarak iptal edilmiştir.
Sözü edilen benzer nitelikteki düzenlemenin iptal gerekçelerine de uygun olarak Teklif/Tasarı önerisi ile Barolar arasında oluşan uygulama farklılıklarının önlenmesi ve avukatların özgür iradeleriyle gerçekleştirilen demokratik seçim sonucunda göreve getirilen Baro Başkanlarının görev süresinin nedensiz sınırlandırılmasının ortadan kaldırılması amaçlanmıştır.
MALATYA MİLLETVEKİLİ FERİT MEVLÜT ASLANOĞLU VE 5 MİLLETVEKİLİNİN TEKLİFİ
AVUKATLIK KANUNUNUN 96. MADDESİNDE DEĞİŞİKLİK YAPILMASI HAKKINDA KANUN TEKLİFİ
Madde - 1.
19.03.1969 tarih ve 1136 sayılı Avukatlık Kanununun 96. maddesinin 1. fıkrasının son cümlesi yürürlükten kaldırılmıştır.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
Adalet Komisyonu Raporu
T.B.M.M.
Adalet Komisyonu
Esas No	2/694, 2/696
Karar No	107
28.06.2006
TÜRKİYE BÜYÜK MİLLET MECLİSİ BAŞKANLIĞINA
Başkanlığınız tarafından 06.02.2006 tarihinde havale edilmiş olan İzmir Milletvekili Yılmaz Kaya ile Muğla Milletvekili Ali Arslan ve bir Milletvekilinin; Avukatlık Kanununun 96. Maddesinin Değişikliğine DairKanun Teklifi (2/694), ile Malatya Milletvekili Ferit Mevlüt Aslanoğlu ve beş milletvekilinin aynı mahiyette olan Kanun Teklifi (2/696), İçtüzüğün 26 ncı maddesine dayanılarak ve 2/694 esas numaralı Kanun Teklifi esas alınarak, Komisyonumuzca gündeme alınmış ve Adalet Bakanı Sayın Cemil Çiçek ile Adalet Bakanlığı temsilcilerinin katılımlarıyla, Komisyonumuzun, 28.06.2006 tarihli ve 61 inci toplantısında görüşülmüştür.
Teklifin başlığı ve maddeleri kanun tekniğine uygun olması açısından Komisyonumuzca redaksiyona tabi tutulmuş ve yapılan bu değişiklikler doğrultusunda söz konusu Kanun Teklifi kabul edilmiştir.
Raporumuz, Genel Kurula sunulmak üzere, Başkanlığa saygı ile arz olunur.
Madde 0001:
19.03.1969 tarihli ve 1136 sayılı Avukatlık Kanununun 96 ncı maddesinin birinci fıkrasının son cümlesi yürürlükten kaldırılmıştır.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
