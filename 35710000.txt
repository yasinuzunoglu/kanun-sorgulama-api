3571 sayılı 827 Sayılı Rıhtım Resmi Kanunu, 5422 Sayılı Kurumlar Vergisi Kanunu, 193 Sayılı Gelir Vergisi Kanunu, 3065 Sayılı Katma Değer Vergisi Kanunu, 3074 Sayılı Akaryakıt Tüketim Vergisi Kanunu ve 79 Sayılı Milli Korunma Suçlarının Affına, Milli Korunma Teşkilat, Sermaye ve Fon Hesaplarının Tasfiyesine ve Bazı Hükümler İhdasına Dair Kanunun Bazı Maddelerinde Değişiklik Yapılması ile 07.11.1984 Tarihli ve 3074 Sayılı, 02.03.1984 Tarihli ve 2985 Sayılı, 07.11.1985 Tarihli ve 3238 Sayılı ve 29.05.1986 Tarihli ve 3294 Sayılı Kanunların Bazı Maddelerinin Yürürlükten Kaldırılması Hakkında Kanun
Yayımlandığı Resmî Gazete Tarihi: 20.06.1989
Yayımlandığı Resmî Gazete Sayısı: 20201
Kabul Tarihi	14.06.1989
BİRİNCİ BÖLÜM
827 Sayılı Rıhtım Resmi Kanununda Yapılan Değişiklikler
Madde 0001:
26.01.1967 tarihli ve 827 sayılı Rıhtım Resmi Kanununun adı Ulaştırma Altyapıları Resmi Kanunu, muhtelif kanunlarda yer alan rıhtım resmi ifadesi de ulaştırma altyapıları resmi olarak değiştirilmiştir.
BİRİNCİ BÖLÜM
827 Sayılı Rıhtım Resmi Kanununda Yapılan Değişiklikler
Madde 0002:
26.01.1967 tarihli ve 827 sayılı Rıhtım Resmi Kanununun 1 inci maddesinin birinci ve üçüncü fıkraları sırasıyla aşağıdaki şekilde, ikinci fıkrasında yer alan Denizcilik Bankası ifadesi de Türkiye Denizcilik İşletmeleri olarak değiştirilmiştir.
Yabancı memleketlerden Türkiye ye havayolu, denizyolu, karayolu ve demiryolu ile taşınmak suretiyle ithal olunan bütün mallar, ulaştırma altyapıları resmine tabidir. Resmin nispeti, denizyolu ile yapılan ithalatta % 4, kara, hava ve demiryolu ile yapılan ithalatta ise % 3 tür. Bakanlar Kurulu bu nispetleri, herbir taşıma türü itibariyle ayrı ayrı veya topluca, 2 puana kadar artırmaya veya indirmeye yetkilidir. İthalde alınan Katma Değer Vergisinin matrahı, aynı zamanda ulaştırma altyapıları resminin de matrahıdır.
Yukarıda belirtilen teşekküller dışındaki gerçek veya tüzelkişiler tarafından işletilen liman, rıhtım ve iskelelerden denizyolu ile yapılan ithalattan alınan ulaştırma altyapıları resmi ile havayolu, karayolu ve demiryolu ile yapılan ithalattan alınan ulaştırma altyapıları resminin tamamı Hazineye aittir.
İKİNCİ BÖLÜM
5422 Sayılı Kurumlar Vergisi Kanununda Yapılan Değişiklikler
Madde 0003:
03.06.1949 tarihli ve 5422 sayılı Kurumlar Vergisi Kanununun 2 nci maddesine aşağıdaki fıkra eklenmiştir.
20.02.1930 tarihli ve 1567 sayılı Kanuna göre ilgili mercilerden izin almak suretiyle Türkiye de münhasıran portföy işletmeciliği faaliyetinde bulunan dar mükellefiyete tabi yatırım fonları, bu Kanunun ve Gelir Vergisi Kanununun uygulanmasında 2499 sayılı Sermaye Piyasası Kanununa göre kurulan Menkul Kıymetler Yatırım Fonları addolunur.
İKİNCİ BÖLÜM
5422 Sayılı Kurumlar Vergisi Kanununda Yapılan Değişiklikler
Madde 0004:
03.06.1949 tarihli ve 5422 sayılı Kurumlar Vergisi Kanununun 8 inci maddesinin 12 numaralı bendine aşağıdaki hükümler eklenmiştir.
Bu kazanç istisnasının, bu Kanunun 24 üncü maddesi ile Gelir Vergisi Kanununun 94 üncü maddesi uyarınca tevkif suretiyle ödenecek vergiye şümulü yoktur. Bu kurumlara yapılan ödemelerden Kurumlar Vergisi Kanununun 24 üncü ve Gelir Vergisi Kanununun 94 üncü maddelerine göre tevkif edilen ve ödenen vergiler sadece Gelir Vergisi Kanununun 94 üncü maddesinin (A) fıkrasının 8 numaralı bendine göre yapılan vergi tevkifatından mahsup edilir. Mahsup edilemeyen vergiler hiçbir şekilde iade edilmez.
İKİNCİ BÖLÜM
5422 Sayılı Kurumlar Vergisi Kanununda Yapılan Değişiklikler
Madde 0005:
03.06.1949 tarihli ve 5422 sayılı Kurumlar Vergisi Kanununun 15 inci maddesine aşağıdaki 11 numaralı bent eklenmiştir.
11. Her türlü alkol ve alkollü içkiler ile tütün ve tütün mamullerine ait ilan ve reklam giderlerinin % 50 si (Bakanlar Kurulu, bu oranı % 100 e kadar artırmaya, sıfıra kadar indirmeye yetkilidir).
İKİNCİ BÖLÜM
5422 Sayılı Kurumlar Vergisi Kanununda Yapılan Değişiklikler
Madde 0006:
03.06.1949 tarihli ve 5422 sayılı Kurumlar Vergisi Kanununun 20 nci maddesinin ikinci fıkrasına aşağıdaki hüküm eklenmiştir.
Ancak kooperatiflerin gelirlerinin Gelir Vergisi Kanununun 94 üncü maddesine göre tevkifata tabi tutulan gayrimenkul kira gelirlerinden ibaret bulunması halinde bu kira gelirleri için beyanname verilmez.
İKİNCİ BÖLÜM
5422 Sayılı Kurumlar Vergisi Kanununda Yapılan Değişiklikler
Madde 0007:
03.06.1949 tarihli ve 5422 sayılı Kurumlar Vergisi Kanununun 21 inci maddesine aşağıdaki hüküm eklenmiştir.
Şu kadar ki, Maliye ve Gümrük Bakanlığı, mükelleflerin bağlı oldukları vergi dairelerini, kanuni veya iş merkezlerine bağlı kalmaksızın belirlemeye yetkilidir.
ÜÇÜNCÜ BÖLÜM
193 Sayılı Gelir Vergisi Kanununda Yapılan Değişiklikler
Madde 0008:
31.12.1960 tarihli ve 193 sayılı Gelir Vergisi Kanununun 41 inci maddesine, 5 numaralı bentten sonra gelmek üzere, aşağıdaki 6 numaralı bent eklenmiştir.
6. Her türlü alkol ve alkollü içkiler ile tütün ve tütün mamullerine ait ilan ve reklam giderlerinin % 50 si (Bakanlar Kurulu, bu oranı % 100 e kadar artırmaya, sıfıra kadar indirmeye yetkilidir).
ÜÇÜNCÜ BÖLÜM
193 Sayılı Gelir Vergisi Kanununda Yapılan Değişiklikler
Madde 0009:
31.12.1960 tarihli ve 193 sayılı Gelir Vergisi Kanununun 94 üncü maddesinin (A) fıkrasının 6 numaralı bendine aşağıdaki (c) alt bendi eklenmiş, 9 numaralı bendinin birinci paragrafında yer alan parantez içi hüküm aşağıdaki şekilde değiştirilmiş, 10 numaralı bendinde yer alan mevduat faizlerinden ibaresinden sonra ve 11 numaralı bendinin sonuna gelmek üzere sırasıyla aşağıdaki parantez içi hükümler eklenmiştir.
c) Kooperatiflere ait gayrimenkullerin kiralanması karşılığında bunlara yapılan kira ödemelerinden,
(Tam mükellef kurumlara ödenenler dahil)
(Tam mükellef kurumlara ödenenler dahil)
(Tam mükellef kurumlara ödenenler dahil)
DÖRDÜNCÜ BÖLÜM
3065 Sayılı Katma Değer Vergisi Kanununda Yapılan Değişiklik
Madde 0010:
25.10.1984 tarihli ve 3065 sayılı Katma Değer Vergisi Kanununun 3336 sayılı Kanunla değişik geçici 5 inci maddesinin 1 inci fıkrasında yer alan 6 yıl süreyle ibaresi 10 yıl süreyle olarak değiştirilmiştir.
BEŞİNCİ BÖLÜM
3074 Sayılı Akaryakıt Tüketim Vergisi Kanununda Yapılan Değişiklikler
Madde 0011:
07.11.1984 tarihli ve 3074 sayılı Akaryakıt Tüketim Vergisi Kanununun 3 üncü maddesine aşağıdaki fıkra eklenmiştir.
Rafineri şirketleri için verginin matrahı, kendi tüketimleri için kullandıkları da dahil olmak üzere, verginin konusuna giren petrol ürünlerinin gümrüklü rafineri satış fiyatlarıdır.
BEŞİNCİ BÖLÜM
3074 Sayılı Akaryakıt Tüketim Vergisi Kanununda Yapılan Değişiklikler
Madde 0012:
07.11.1984 tarihli ve 3074 sayılı Akaryakıt Tüketim Vergisi Kanununun 4 üncü maddesi aşağıdaki şekilde değiştirilmiştir.
Nispet:
Madde 4.- Verginin nispeti;
Süper ve normal benzin ile gazyağı ve motorin için % 70,
Kalorifer yakıtı ve fuel-oil çeşitleri ile likit petrol gazı için % 40 tır.
Bakanlar Kurulu, bu nispetleri, verginin konusuna giren ürünler itibariyle ayrı ayrı veya topluca, 15 puana kadar artırmaya veya indirmeye yetkilidir.
BEŞİNCİ BÖLÜM
3074 Sayılı Akaryakıt Tüketim Vergisi Kanununda Yapılan Değişiklikler
Madde 0013:
07.11.1984 tarihli ve 3074 sayılı Akaryakıt Tüketim Vergisi Kanununun 5 inci maddesinden sonra gelmek üzere aşağıdaki mükerrer madde eklenmiştir.
Mükerrer Madde 5.- Akaryakıt tüketim vergisine tabi petrol ürünlerini ithal eden gerçek veya tüzelkişiler, ileride ödeyecekleri akaryakıt tüketim vergisi için, gerektiğinde, esasları ve ürünler itibariyle tutarları Maliye ve Gümrük Bakanlığınca belirlenecek banka teminat mektubunu ilgili gümrük idaresine vermedikleri sürece gümrükleme yapılmaz. Bu şekilde verilecek teminat mektubunun tutarı, ithal edilen ürünün gümrüklü değerinin bir katından fazla olamaz.
Gerçek veya tüzelkişiler tarafından ithal edilen hampetrolün Türkiye deki rafinerilere fason olarak rafine ettirilmesi sonucu elde edilen petrol ürünlerinin satışı dolayısıyla doğacak akaryakıt tüketim vergisinin ödenmesinden, hampetrol ithalini gerçekleştirenlerle birlikte, ilgili rafineri şirketi müteselsilen sorumludur.
BEŞİNCİ BÖLÜM
3074 Sayılı Akaryakıt Tüketim Vergisi Kanununda Yapılan Değişiklikler
Madde 0014:
07.11.1984 tarihli ve 3074 sayılı Akaryakıt Tüketim Vergisi Kanununun 6 ncı maddesi aşağıdaki şekilde değiştirilmiştir.
Vergi Hasılatının Dağılımı:
Madde 6.- Vergi dairelerine yatırılan akaryakıt tüketim vergisi hasılatı aşağıdaki nispetlere göre ayrılarak, tahsil edildiği ayı takip eden bir ay içinde, Maliye ve Gümrük Bakanlığınca belirlenecek esaslar dahilinde ilgili hesaplara yatırılır.
a) Toplu Konut Fonuna % 20
b) Kamu Ortaklığı Fonuna % 22
c) Belediyeler Fonuna % 1,20
d) Belediyelere % 1,20
e) Karayolları Genel Müdürlüğüne % 3
f) Köy Hizmetleri Genel Müdürlüğüne % 3
g) Gençlik ve Spor Genel Müdürlüğüne % 0,50
h) Türk Sporunu Teşvik Fonuna % 0,20
ı) Savunma Sanayii Destekleme Fonuna % 10
i) Sosyal Yardımlaşma ve Dayanışmayı Teşvik Fonuna % 2
j) Vakıflar Genel Müdürlüğüne % 0,50
k) Maliye ve Gümrük Bakanlığı Merkez Saymanlığındaki Hesaba % 13
l) Özel idarelere % 0,10
Akaryakıt tüketim vergisi hasılatından belediyelere ayrılan payın tahsisi, esasları Maliye ve Gümrük Bakanlığı ile Bayındırlık ve İskan Bakanlığınca müştereken hazırlanacak yönetmelik hükümleri çerçevesinde yapılır. Karayolları Genel Müdürlüğü ile Köy Hizmetleri Genel Müdürlüğü payı altyapı hizmetlerinde; Gençlik ve Spor Genel Müdürlüğü payı ise, gençlere ve çocuklara hitabeden spor tesislerinin kurulmasında kullanılır.
Bakanlar Kurulu, akaryakıt tüketim vergisi hasılatının dağılımını, yukarıda belirtilen yerler arasında, değişik nispetlere göre yeniden belirlemeye yetkilidir.
ALTINCI BÖLÜM
79 Sayılı Milli Korunma Suçlarının Affına, Milli Korunma Teşkilat, Sermaye ve Fon Hesaplarının Tasfiyesine ve Bazı Hükümler İhdasına Dair Kanunda Yapılan Değişiklik
Madde 0015:
10.09.1960 tarihli ve 79 sayılı Milli Korunma Suçlarının Affına, Milli Korunma Teşkilat, Sermaye ve Fon Hesaplarının Tasfiyesine ve Bazı Hükümler İhdasına Dair Kanunun 5 inci maddesi aşağıdaki şekilde değiştirilmiştir.
Madde 5.-
İthalatçılar, rafineri ve dağıtım şirketleri ile akaryakıt bayileri, hampetrol ve petrol ürünlerinin fiyatlarını tespitte serbesttirler.
Bakanlar Kurulu, uluslararası piyasalardaki gelişmeleri de dikkate alarak gerektiğinde, hampetrolün ve petrol ürünlerinin alım, satım ve dağıtımı ile ilgili esasları belirlemeye yetkilidir.
Akaryakıt fiyatlarında istikrarın sağlanması amacı ile Enerji ve Tabii Kaynaklar Bakanlığı emrinde T.C. Ziraat Bankasında Akaryakıt Fiyat İstikrar Fonu teşkil edilmiştir.
Bu Fona yatırılacak paralarla buradan yapılacak ödemelerin şekli ve esasları Bakanlar Kurulu Kararı ile tespit edilir.
YEDİNCİ BÖLÜM
Kaldırılan Kanun Hükümleri
Madde 0016:
02.03.1984 tarih ve 2985 sayılı Kanunun 2 nci maddesinin ikinci fıkrasının (b) bendi;
07.11.1985 tarih ve 3238 sayılı Kanunun 12 nci maddesinin ikinci fıkrasının (g) bendi ile 13 üncü maddesinin 3 numaralı fıkrası;
29.05.1986 tarih ve 3294 sayılı Kanunun 4 üncü maddesinin birinci fıkrasının (g) bendi;
07.11.1984 tarih ve 3074 sayılı Kanunun, 3418 sayılı Kanunun 40 ıncı maddesi ile eklenen Geçici 1 inci maddesi;
Yürürlükten kaldırılmıştır.
YEDİNCİ BÖLÜM
Kaldırılan Kanun Hükümleri
Geçici Madde 0001:
Bu Kanunun yürürlüğe girdiği tarihte, 1615 sayılı Gümrük Kanunu hükümlerine göre henüz fiili ithali yapılmamış eşyaların ulaştırma altyapıları resmi yeni hükümlere göre alınır.
YEDİNCİ BÖLÜM
Kaldırılan Kanun Hükümleri
Geçici Madde 0002:
Kamu menfaatine yararlı dernekler ile Bakanlar Kurulunca vergi muafiyeti tanınan vakıfların iktisadi işletmelerinin, bu Kanunun yayımı tarihine kadar adlarına tarh ve tebliğ edilmiş olduğu halde (uzlaşmaya varılmış olanlar hariç) henüz ödenmemiş vergi asıllarını % 10 fazlasıyla ve ihtilaf yaratmamak, yaratılmış ihtilaftan vazgeçmek kaydıyla bu Kanunun yürürlük tarihini izleyen aybaşından itibaren aylık eşit taksitlerle ve iki yıl içinde ödemeleri halinde, ödenen bu vergilere isabet eden gecikme zammı, gecikme faizi ve vergi cezaları ile 6183 sayılı Kanunun 51 inci maddesi uyarınca amme alacağının vergi aslına dönüşen kısmının tahsilinden vazgeçilir.
Birinci fıkrada belirtilen işletmelerin, bu Kanunun yayımı tarihinden önceki dönemlerle ilgili olarak adlarına daha sonra tarh edilecek olan vergi asıllarını % 10 fazlasıyla ihtilaf yaratmamak kaydıyla tebliğ tarihini izleyen aybaşından itibaren aylık eşit taksitlerle ve iki yıl içinde ödemeleri halinde, ödenen bu vergilere isabet eden gecikme zammı, gecikme faizi ve vergi cezalarının tahsilinden vazgeçilir.
Yukarıdaki hükümlerden faydalanarak taksitlerini ödemekte olan mükelleflerin herhangi bir taksidi zamanında ödememeleri halinde, ödenmeyen miktarlar bu maddeye göre belirlenen vade tarihi esas alınarak 6183 sayılı Kanuna göre gecikme zammı ile birlikte tahsil edilir.
Bu maddenin uygulanmasına ait usul ve esaslar Maliye ve Gümrük Bakanlığınca belirlenir.
YEDİNCİ BÖLÜM
Kaldırılan Kanun Hükümleri
Madde 0017: Yürürlük
Bu Kanunun;
3, 5 ve 8 inci maddeleri, 01.01.1989 tarihinden geçerli olmak üzere yayımı tarihinde,
11, 12, 13 ve 14 üncü maddeleri, yayımını takip eden aybaşında,
Diğer maddeleri yayımı tarihinde,
Yürürlüğe girer.
YEDİNCİ BÖLÜM
Kaldırılan Kanun Hükümleri
Madde 0018: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
