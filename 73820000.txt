7382 sayılı Yükseköğretim Kurumları Teşkilatı Kanununda Değişiklik Yapılmasına Dair Kanun
Yayımlandığı Resmî Gazete Tarihi: 11.03.2022
Yayımlandığı Resmî Gazete Sayısı: 31775
Kabul Tarihi	09.03.2022
Madde 0001 :
28/3/1983 tarihli ve 2809 sayılı Yükseköğretim Kurumları Teşkilatı Kanununun ek 171 inci maddesinin başlığında ve birinci fıkrasında yer alan İstanbul Ayvansaray Üniversitesi ibareleri İstanbul Topkapı Üniversitesi şeklinde değiştirilmiştir.
Madde 0002 :
2809 sayılı Kanuna aşağıdaki ek madde eklenmiştir.
Ek Madde 205- Mevzuatta İstanbul Ayvansaray Üniversitesine yapılan atıflar İstanbul Topkapı Üniversitesine yapılmış sayılır.
Madde 0003 :
2809 sayılı Kanuna aşağıdaki ek madde eklenmiştir.
Mudanya Üniversitesi
Ek Madde 206- Bursa'da Bursa Eğitim ve Kültür Vakfı tarafından 2547 sayılı Kanunun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Mudanya Üniversitesi adıyla bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Sanat ve Sosyal Bilimler Fakültesinden,
b) Mühendislik, Mimarlık ve Tasarım Fakültesinden,
c) Sağlık Bilimleri Fakültesinden,
ç) Lisansüstü Eğitim Enstitüsünden,
d) Meslek Yüksekokulundan,
oluşur.
Madde 0004 :
Bu Kanun yayımı tarihinde yürürlüğe girer.
Madde 0005 :
Bu Kanun hükümlerini Cumhurbaşkanı yürütür.
Yükleyen: yasinuzunoglu
