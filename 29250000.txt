2925 sayılı Tarım İşçileri Sosyal Sigortalar Kanunu
Yayımlandığı Resmî Gazete Tarihi: 20.10.1983
Yayımlandığı Resmî Gazete Sayısı: 18197
Kabul Tarihi	17.10.1983
BİRİNCİ KISIM
Genel Hükümler
Madde 0001: Amaç
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Genel Hükümler
Madde 0002: Kapsam
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Genel Hükümler
Madde 0003: Tanımlar
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Genel Hükümler
Madde 0004: Sigortalı sayılmayanlar
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Genel Hükümler
Madde 0005: Sigortalılığın başlangıcı
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Genel Hükümler
Madde 0006: Sigortalılığın sona ermesi ve kesintiye uğraması
Sigortalı olanlardan;
(Bent 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.) Primlerini gecikme cezası ve gecikme zammı ile birlikte ait olduğu yılı takip eden yılın Şubat ayı sonuna kadar ödemeyenlerin o yılın 1 Ocak gününden itibaren,
Sigortalılıklarına devam etmek istemediklerini Kuruma yazılı olarak bildirenlerin, bu bildiriminin Kurum kayıtlarına intikal ettiği tarihi izleyen yılbaşından itibaren,
Sosyal güvenlik kuruluşlarına tabi olarak çalışmaya başlamaları nedeniyle prim veya kesenek kesilmeye başladığı tarihten itibaren,
Sigortalılıkları sona erer.
(c) bendi uyarınca sigortalılıkları sona erip de sosyal güvenlik kuruluşları ile ilgilerinin kesilmesi nedeniyle prim veya kesenek ödenmesine son verilenlerin sigortalılıkları, prim veya kesenek ödenmesine son verildiği tarihi izleyen aybaşından itibaren kendiliğinden başlar.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0007: Sağlanan yardımlar
İş kazaları ile meslek hastalıkları halinde sağlanan yardımlar şunlardır:
Sağlık yardımı yapılması,
Sürekli işgöremezlik hallerinde gelir verilmesi,
Protez araç ve gereçlerinin sağlanması, takılması, onarılması ve yenilenmesi,
Cenaze masrafı karşılığı verilmesi,
Sigortalının ölümünde hak sahiplerine gelir bağlanması.
Bu yardımlardan yararlanılabilmesi için işkazasının olduğu tarihten en az üç ay önce sigortalının tescil edilmiş olması ve sigorlalılığın sona ermemiş bulunması şarttır.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0008: Sürekli işgörmezlik gelirine hak kazanma
İş kazası veya meslek hastalığı sonucu meslekte kazanma gücünün en az % 10 azalmış bulunduğu Kurumca tespit edilen sigortalı, sürekli işgöremezlik gelirine hak kazanır.
Sürekli işgöremezlik geliri almakta olan veya bu geliri sermayeye çevrilerek ödenmiş bulunan sigortalının yeniden tedavi ettirilmesi halinde meslekte kazanma gücünü ne oranda yitirdiği Kuruma ait veya Kurumun sevk edeceği sağlık tesisleri sağlık kurullarından alınacak raporlara göre yeniden tespit olunur.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0009: Sürekli işgöremezlik gelirinin hesaplanması
İş kazası veya meslek hastalığı sonucu bağlanacak sürekli işgöremezlik geliri sigortalının mesleğinde kazanma gücünün tamamını veya bir kısmını yitirmiş bulunmasına göre hesaplanır.
Sürekli tam işgöremezlikte sigortalıya, gösterge tablosundaki en düşük göstergenin katsayı ile çarpımının % 60 ına eşit aylık gelir bağlanır.
Sürekli kısmi işgöremezlikte sigortalıya bağlanacak gelir, tam işgöremezlik geliri gibi hesaplanarak, bunun işgöremezlik derecesi oranındaki tutarı kendisine verilir.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0010: İş kazasını bildirme ve hekim tavsiyesine uymazlık
İş kazası engeç kazadan sonraki iki gün içinde işverene veya Kuruma bildirilir.
İş kazası veya meslek hastalığı dolayısıyla hekimin bildirdiği tedbir ve tavsiyelere uymaması yüzünden malul kalmasına veya malullük derecesinin artmasına sebep olan sigortalının sürekli işgöremezlik gelirinin kendisine yüklenebilecek kusurun raporda belirtilen oranındaki kısmı Kurum tarafından düşürülebilir. Şu kadar ki, bu düşürme % 50 yi geçemez.
Kurumun yazılı bildirisine rağmen teklif edilen tedaviyi kabul etmeyen sigortalıya, tedavi için Kuruma başvuracağı tarihe kadar sağlık yardımı yapılmayacağı gibi sürekli işgöremezlik geliri de verilmez.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0011: Eş ve çocuklara gelir bağlanması
İş kazası veya meslek hastalığı sonucu ölen sigortalının tahsis yapılmasına hak kazanan kimselerine aşağıdaki hükümlerde belirtilen oran ve şartlarda gelir bağlanır.
Ölen sigortalının 9 uncu madde gereğince hesaplanacak gelirinin;
Dul karısına % 50 si, gelir alan çocuğu bulunmaması halinde ise % 75 i,
Sigortalı kadının ölüm tarihinde çalışamayacak durumda malul veya 55 yaşını doldurmuş olup da geçiminin sigortalı tarafından sağlandığı belgelenen kocasına % 50 si, gelir alan çocuğu bulunmaması halinde ise % 75 i,
18 yaşını veya ortaöğrenim yapması halinde 20, yüksek öğrenim yapması halinde 25 yaşını doldurmamış veya yaşları ne olursa olsun çalışamayacak durumda malul bulunan erkek çocukları ile herhangi bir sosyal güvenlik kuruluşuna tabi bir işte çalışmayan veya buralardan aylık veya gelir almayan, yaşları ne olursa olsun evli olmayan kız çocuklarının her birine % 25 i,
(c) bendinde belirtilen ve sigortalının ölümü ile anasız ve babasız kalan veya sonradan bu duruma düşenlerle ana ve babaları arasında evlilik bağlantısı bulunmayan veya sigortalı babanın ölümü tarihinde evlilik bağlantısı bulunmakla beraber anaları sonradan evlenenlerin her birine % 50 si,
Oranında aylık gelir bağlanır.
Sigortalının ölümü tarihinde 18 veya 20 yaşını doldurmuş olup, gelire hak kazanmamış durumda olan erkek çocuklar, sonradan öğrenim yaparlarsa (c) bendindeki haklardan yararlanırlar.
Sürekli işgöremezlik geliri, sermaye olarak ödenmiş bulunan sigortalının ölümü halinde hak sahiplerine, sigortalıya verilen sermaye nazara alınmaksızın bu Kanun hükümlerine göre gelir bağlanır.
Sigortalı tarafından evlat edinilmiş, tanınmış veya nesebi düzeltilmiş veya babalığı hükme bağlanmış çocuklar ile sigortalının ölümünden sonra doğan çocuklar bağlanacak gelirden yukarıda belirtilen esaslara göre yararlanırlar.
Hak sahibi eş ve çocuklara bağlanacak aylık gelirlerin toplamı, sigortalının bu Kanuna göre tespit edilen göstergesinin katsayı ile çarpımının % 60 ını geçemez. Bu sınırın aşılmaması için, gerekirse hak sahiplerinin tahsis miktarından orantılı olarak indirimler yapılır.
İş kazası veya meslek hastalığı sonucu meslekte kazanma gücünün % 50 veya daha fazlasını kaybederek sürekli işgöremezlik geliri almakta iken ölenlerin de ölümün maluliyete esas olan iş kazası veya meslek hastalığına bağlı olup olmadığına bakılmaksızın hak sahiplerine gelir bağlanır.
İKİNCİ KISIM
Sigorta Yardımları
BİRİNCİ BÖLÜM
İş Kazaları ile Meslek Hastalıkları Sigortası
Madde 0012: Bağlanan gelirin kesilmesi
Sigortalının dul eşi evlenirse geliri kesilir. Gelirin kesilmesine yol açan evlenme son bulunca gelir yeniden bağlanır. Sonraki eşinden de gelir almaya hak kazanan dul eşe bu gelirlerden fazla olanı ödenir.
Sigortalının kız çocuklarına bağlanan gelirler herhangi bir sosyal güvenlik kuruluşuna tabi işlerde çalışmaya başladıkları veya evlendikleri tarihi takip eden dönem başından itibaren kesilir. Gelirin kesilmesine yol açan sebebin son bulması halinde, bu tarihi takibeden aybaşından itibaren herhangi bir sosyal güvenlik kuruluşuna tabi bir işte çalışmamak veya buralardan aylık veya gelir almamak kaydıyla yeniden gelir bağlanır. Ancak evliliğin son bulması ile kocasından da gelir almaya hak kazanan kimseye bu aylıklardan fazla olanı ödenir.
Sigortalının erkek çocuklarına bağlanan gelirler; çocuğun 18 yaşını, ortaöğrenim yapması halinde 20 yaşını, yükseköğrenim yapması halinde 25 yaşını doldurduğu tarihe kadar devam eder. Belirtilen yaşları doldurdukları tarihlerde çalışamayacak durumda malul olan çocukların aylıkları, bu yaşları doldurduktan sonra da kesilmez.
İKİNCİ KISIM
Sigorta Yardımları
İKİNCİ BÖLÜM
Hastalık Sigortası
Madde 0013: Sağlanan yardımlar
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
İKİNCİ BÖLÜM
Hastalık Sigortası
Madde 0014: Sağlık yardımlarının kapsamı ve yararlanma şartları
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
İKİNCİ BÖLÜM
Hastalık Sigortası
Madde 0015: Sağlık yardımlarının süresi
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
İKİNCİ BÖLÜM
Hastalık Sigortası
Madde 0016: Eş ve çocuklara sağlık yardımı yapılması
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
İKİNCİ BÖLÜM
Hastalık Sigortası
Madde 0017: Gelir ve aylık almakta olanlar ile aile bireylerine sağlık yardımı yapılması
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
ÜÇÜNCÜ BÖLÜM
Malüllük Sigortası
Madde 0018: Malüllük aylığının hesaplanması
Malullük aylığı aşağıdaki esaslara göre hesaplanır:
Malullük aylığı bağlanmasına hak kazanan sigortalıya, bu Kanuna göre tespit edilen göstergesinin katsayı ile çarpımının % 60 ı oranında malullük aylığı bağlanır. Sigortalı, başka birinin sürekli bakımına muhtaç durumda ise, bu oran % 80 e çıkarılır.
Malullük aylığının hesabına esas alınacak gösterge, sigortalının işten ayrıldığı tarihten önceki prim ödenmiş son 5 takvim yılının prim hesabına esas tutulan kazanç tutarına göre bulunacak ortalama yıllık kazanç esas alınarak tespit edilir.
5 takvim yılından daha az takvim yılında prim ödemiş olan sigortalı için ortalama yıllık kazanç, prim ödediği takvim yılları esas alınmak suretiyle hesaplanır.
İKİNCİ KISIM
Sigorta Yardımları
ÜÇÜNCÜ BÖLÜM
Malüllük Sigortası
Madde 0019: Malüllük aylığının kesilmesi ve yeniden bağlanması
Malullük aylığı almakta iken sosyal güvenlik kuruluşlarına tabi bir işte sigortalı olarak çalışmaya başlayanların malullük aylıkları, çalışmaya başladıkları tarihten itibaren kesilir.
Yukarıdaki fıkraya göre malullük aylıkları kesilenlerden işten ayrılarak malullük aylığı verilmesi için yazılı istekte bulunan sigortalıya, kontrol muayenesine tabi tutulmak ve malullüğünün devam ettiği anlaşılmak şartıyla, eski malullük aylığı yazılı istekte bulunduğu tarihten sonraki aybaşından itibaren ödenmeye başlanır. Şu kadar ki, bu gibi sigortalılar için yazılı istek tarihlerine göre yeniden malullük aylığı hesaplanır ve bu aylık önce bağlanan malullük aylığından fazla ise, hesaplanan yeni aylık üzerinden ödeme yapılır.
İKİNCİ KISIM
Sigorta Yardımları
DÖRDÜNCÜ BÖLÜM
Yaşlılık Sigortası
Madde 0020: Yaşlılık aylığından yararlanma şartları
Yaşlılık aylığından yararlanabilmek için sigortalının;
(20/02/1992 tarih ve 3774 sayılı Kanunun 6 ncı maddesiyle yürürlükten kaldırılan bendin, 25.08.1999 tarih ve 4447 sayılı Kanunun 18 inci maddesiyle yeniden düzenlenen şekli.) Kadın ise 58 yaşını, erkek ise 60 yaşını doldurmuş olması,
15 yıldan beri sigortalı olması,
En az 3600 gün prim ödemiş olması,
Kurumdan yazılı istekte bulunması,
Şarttır.
İKİNCİ KISIM
Sigorta Yardımları
DÖRDÜNCÜ BÖLÜM
Yaşlılık Sigortası
Madde 0021: Yaşlılık aylığının hesaplanması
(Madde 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.)
Yaşlılık aylığı bağlanmasına hak kazanan sigortalıya, Sosyal Sigortalar ve Genel Sağlık Sigortası Kanununun 29 uncu maddesinde belirtilen esaslara göre aylık bağlanır.
İKİNCİ KISIM
Sigorta Yardımları
DÖRDÜNCÜ BÖLÜM
Yaşlılık Sigortası
Madde 0022: Aylığın başlangıcı
Yaşlılık aylığının ödenmesine, sigortalının aylık bağlanması için Kurumdan yazılı istekte bulunduğu tarihi takip eden aybaşından başlanır.
İKİNCİ KISIM
Sigorta Yardımları
DÖRDÜNCÜ BÖLÜM
Yaşlılık Sigortası
Madde 0023: Aylığın kesilmesi ve yeniden bağlanması
Yaşlılık aylığı almakta iken sosyal güvenlik kuruluşlarına tabi bir işte sigortalı olarak çalışmaya başlayanların yaşlılık aylıkları çalışmaya başladıkları tarihte kesilir.
(Fıkra 23.10.2007 tarih ve 26679 sayılı Resmi Gazetede yayımlanan Kanun ile Değişmiştir.) Yukarıdaki fıkraya göre yaşlılık aylığı kesilen sigortalılardan işten ayrılarak yaşlılık aylığı verilmesi için yazılı istekte bulunan sigortalıya, eski aylığın kesildiği tarihten sonra aylıklara yapılan artışlar uygulanarak bulunan aylık tutarına, yazılı istek tarihindeki emeklilik öncesi ve sonrası prim ödeme gün sayısı toplamı üzerinden, 21 inci maddeye göre hesaplanan aylığın emeklilik sonrası prim ödeme gün sayısına orantılı bölümü eklenmek suretiyle istek tarihini takip eden ödeme dönemi başından itibaren ödenir.
(Fıkra 23.10.2007 tarih ve 26679 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
DÖRDÜNCÜ BÖLÜM
Yaşlılık Sigortası
Madde 0024: Toptan ödeme
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0025: Sağlanan yardımlar
Ölüm sigortasından sağlanan yardımlar şunlardır:
Ölen sigortalının eş ve çocuklarına aylık bağlanması,
Ölen sigortalının eş ve çocuklarına toptan ödeme yapılması.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0026: Ölüm sigortasından aylık bağlama şartları
(16.12.2006 tarih ve 26378 sayılı Resmi Gazetede yayımlanan 5561 sayılı Kanun ile değişmiş şeklidir.)
5 yıldan beri sigortalı bulunup, sigortalılık süresinde en az 900 gün prim ödemiş olan,
Malullük veya yaşlılık aylığı almakta iken veya yazılı olarak istekte bulunup malullük veya yaşlılık aylığı bağlanmasına hak kazandıktan sonra ölen,
Bağlanmış bulunan malullük veya yaşlılık aylıkları kesilmiş olan sigortalılardan ölen,
Sigortalının hak sahiplerine yazılı istekleri üzerine aylık bağlanır.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0027: Ölüm aylığının hesaplanması
Sigortalının ölümü halinde hak sahiplerine bağlanacak aylığın tespit edilmesinde;
Sigortalının almakta olduğu malullük veya yaşlılık aylığı,
Sigortalının bağlanmasına hak kazanmış olduğu malullük veya yaşlılık aylığı,
Malullük aylığı bağlandıktan sonra kontrol muayenesi sebebi ile aylığı kesilen sigortalı için kesilmiş bulunan malullük aylığı,
Malullük veya yaşlılık aylığı bağlandıktan sonra sosyal güvenlik kuruluşlarına tabi bir işte sigortalı olarak çalışmaya başlaması sebebiyle aylığı kesilen sigortalının ölüm tarihine ve 19 ve 23 üncü maddelere göre tespit edilecek aylığı,
Toplam 1.800 gün veya en az beş yıldan beri sigortalı bulunup da sigortalılık süresinin her yıl için ortalama 180 gün prim ödemiş olan sigortalının 21 inci madde esaslarına göre tespit edilecek aylığı,
Esas tutulur.
Sigortalı, başka birinin sürekli bakımına muhtaç durumda malul sayılarak aylık bağlanmış veya aylık bağlanmasına hak kazanmış ise (a), (b) ve (c) bentlerinde esas tutulan aylıklarda bu nedenle yapılan artış oranı dikkate alınmaz.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0028: Eş ve çocuklara aylık bağlanması, kesilmesi ve yeniden bağlanması
Ölen sigortalının tahsis yapılmasına hak kazanan kimselerine;
27 nci madde gereğince tespit edilecek aylığı, 11 inci maddede belirtilen oran ve esaslar dikkate alınmak suretiyle aylık bağlanır.
Bağlanan ölüm aylıklarının kesilmesinde veya yeniden bağlanmasında 12 nci maddede belirtilen esaslar uygulanır.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0029: Toptan ödeme
Ölen sigortalının hak sahiplerinden hiçbiri bu Kanuna göre ölüm sigortasından aylık bağlanmasına hak kazanmadığı takdirde ölen sigortalının ödediği primlerin üçte ikisi; 11 nci maddede belirtilen oran ve esaslar dikkate alınmak suretiyle geri verilir.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0030: Prim alınması
(Madde 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.)
Bu Kanunun gerektirdiği her türlü yardım ve ödemeler için sigortalılardan % 12,5 i genel sağlık sigortası primi olmak üzere % 32,5 oranında prim alınır.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0031: Prime esas alınacak kazanç
(25.08.1999 tarih ve 4447 sayılı Kanunun 20 nci maddesiyle değişen ve 01.01.2000 tarihinden geçerli olarak yürürlüğe girmeden önceki şekli.) Bu Kanunun 30 uncu maddesi uyarınca alınacak primlerin hesabında esas tutulacak günlük kazanç, 506 sayılı Sosyal Sigortalar Kanununun 78 inci maddesinde belirlenen prime esas kazancın alt sınırıdır.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0032: Prim ödemeye esas alınacak gün sayısı
31 inci madde uyarınca alınacak prim hesabına esas gün sayısı, her ay için 15, bir tam yıl için 180 gündür.
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0033: Prim ödenmesi
(Madde 16.06.2006 tarih ve 26200 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Sigorta Yardımları
BEŞİNCİ BÖLÜM
Ölüm Sigortası
Madde 0034: Ödenmeyen primler için kurumca düzenlenecek belgeler
Bu Kanuna göre alınacak sigorta primlerinin ödenmesi için sigortalıya yapılacak bildiri üzerine prim borçları ödenmezse, Kurumca düzenlenen ve sigortalının prim borcu miktarını gösteren belgeler, resmi dairelerin usulüne göre verdikleri belgeler hükmünde olup, icra ve iflas dairelerince bunların tabi oldukları hükümlere göre işlem yapılır.
ÜÇÜNCÜ KISIM
Çeşitli Hükümler
Madde 0035: Sigortalının geçindirmekle yükümlü olduğu kimseler
Bu Kanunun uygunlanmasında, sigortalının geçindirmekle yükümlü olduğu kimseler;
Karısı, çalışamayacak durumda malul veya 55 yaşını doldurmuş kocası,
18 yaşını veya ortaöğrenim yapıyorsa 20 yaşını, yükseköğrenim yapıyorsa 25 yaşını doldurmamış çocukları,
18 yaşını doldurmuş olup da çalışamayacak durumda malul çocuklarıdır.
ÜÇÜNCÜ KISIM
Çeşitli Hükümler
Madde 0036: Yönetmelikler
Sigortalıların başvurma ve uyma zorunda oldukları usul ve esaslar,
Sigortalıların tescili ile ilgili işlemler,
Sigortalının başlangıcı devamı ve sona ermesi, primlerin hesaplanması, ödenmesi ve tahsili usulleri,
Bu Kanunun diğer hükümlerinin uygulama usul ve esasları,
Sosyal Güvenlik Bakanlığınca hazırlanacak yönetmeliklerle düzenlenir.
Bu maddede belirtilen yönetmelikler bu Kanunun yürürlüğe girmesinden başlıyarak en geç bir yıl içinde çıkarılır ve Resmi Gazetede yayımlanır.
ÜÇÜNCÜ KISIM
Çeşitli Hükümler
Madde 0037: Gösterge tespit tablosu
Bu Kanuna göre gelir ve aylıklar ile primlerin hesaplanmasında 506 sayılı Sosyal Sigortalar Kanunundaki katsayı esasına dayalı gösterge sistemi ve gösterge tablosu uygulanır.
Göstergelerin tespitinde 506 sayılı Kanuna 2422 sayılı Kanunla eklenen Ek 2 nci madde uyarınca düzenlenecek gösterge tespit tabloları kullanılır.
ÜÇÜNCÜ KISIM
Çeşitli Hükümler
Madde 0038: Hizmetlerin birleştirilmesi
Bu Kanuna tabi olarak geçen hizmet süreleri ile;
506 sayılı Sosyal Sigortalar Kanununa ve aynı Kanunun Geçici 20 nci maddesinde belirtilen emekli sandıklarına,
5434 sayılı T.C. Emekli Sandığı Kanununa,
1479 sayılı Bağ - Kur Kanununa,
Diğer sosyal güvenlik kanunlarına,
Tabi olarak geçen hizmet süreleri 24/5/1983 tarih ve 2829 sayılı Kanun hükümlerine göre birleştirilir.
ÜÇÜNCÜ KISIM
Çeşitli Hükümler
Madde 0039: Bu kanunda aksine hüküm bulunmayan hallerde uygulanacak maddeler
Bu Kanunda aksine hüküm bulunmayan hallerde;
(Bent 08.05.2008 tarih ve 26870 sayılı Resmi Gazetede yayımlanan Kanun ile Değişmiştir.) Sosyal Sigortalar ve Genel Sağlık Sigortası Kanununun 13, 14, 19, 20, 21, 22, 25, 26, 27, 28, 31, 33, 34, 35, 36, 54, 55, 57, 58, 59, 60, 61, 63, 64, 65, 66, 67, 68, 69, 70, 71, 72, 73,76, 77,78, 88, 89, 94, 95, 96, 97, 100 ve 101 inci, geçici 2 nci ve geçici 5 inci maddeleri ile 41 inci maddesinin (b) bendi,
506 sayılı Sosyal Sigortalar Kanununa; 1912 sayılı Kanunla eklenen 2422 sayılı Kanunla değişik Ek Madde 2, 2422 sayılı Kanunla eklenen Ek 2, 3 ve 4 üncü maddeler, 2422 sayılı Kanunla eklenen 2795 sayılı Kanunla değişik Ek 1 inci madde, 2564 sayılı Kanunla eklenen 2795 sayılı Kanunla değişik Ek 2 nci madde hükümleri.
Uygulanır.
ÜÇÜNCÜ KISIM
Çeşitli Hükümler
Madde 0040: Kanunun uygulanması
Bu Kanunu, 17/7/1964 tarihli ve 506 sayılı Sosyal Sigortalar Kanunu ile değişik 9/7/1945 tarih ve 4792 sayılı Kanunla kurulmuş bulunan Sosyal Sigortalar Kurumu uygular.
ÜÇÜNCÜ KISIM
Çeşitli Hükümler
Geçici Madde 0001:
(2925 sayılı Kanunun kendi numarasız geçici maddesi olup teselsül için numaralandırılmıştır.) Bu Kanun kapsamına girenlerden 1984 yılı içerisinde yazılı istekte bulunanlar, istek tarihini takip eden aybaşından itibaren sigortalı sayılırlar.
ÜÇÜNCÜ KISIM
Çeşitli Hükümler
Geçici Madde 0002:
(08.09.1999 tarih ve 4447 sayılı Kanunun 22 nci maddesiyle eklenen ve 08.09.1999 tarihinden geçerli olarak yürürlüğe giren şekli.) Bu Kanunun yürürlüğe girdiği tarihte;
13 yıl ve daha fazla sigortalı bulunanlar en az 15 yıllık sigortalılık süresini doldurmuş ve en az 3600 gün prim ödemiş bulunmaları şartı ile yaşlılık aylığından yararlanabilirler.
(01.06.2002 tarih ve 24772 sayılı Resmi Gazete de yayımlanan 4759 sayılı Kanunun 4 üncü maddesiyle yeniden düzenlenen şekli.) 23.05.2002 tarihinde;
(A) bendi kapsamında olanlar hariç sigortalılık süresi 13 yıl (dahil) ve daha fazla olanlar kadın ise 40, erkek ise 44 yaşını doldurmuş olmaları,
Sigortalılık süresi 12 yıl 3 ay (dahil)dan fazla, 13 yıldan az olanlar kadın ise 41, erkek ise 45 yaşını doldurmuş olmaları,
Sigortalılık süresi 11 yıl 6 (dahil) aydan fazla, 12 yıl 3 aydan az olanlar kadın ise 42, erkek ise 46 yaşını doldurmuş olmaları,
Sigortalılık süresi 10 yıl 9 (dahil) aydan fazla, 11 yıl 6 aydan az olanlar kadın ise 43, erkek ise 47 yaşını doldurmuş olmaları,
Sigortalılık süresi 10 (dahil) yıldan fazla, 10 yıl 9 aydan az olanlar kadın ise 44, erkek ise 48 yaşını doldurmuş olmaları,
Sigortalılık süresi 9 yıl 3 (dahil) aydan fazla, 10 yıldan az olanlar kadın ise 45, erkek ise 49 yaşını doldurmuş olmaları,
Sigortalılık süresi 8 yıl 6 (dahil) aydan fazla, 9 yıl 3 aydan az olanlar kadın ise 46, erkek ise 50 yaşını doldurmuş olmaları,
Sigortalılık süresi 7 yıl 9 (dahil) aydan fazla, 8 yıl 6 aydan az olanlar kadın ise 47, erkek ise 51 yaşını doldurmuş olmaları,
Sigortalılık süresi 7 (dahil) yıldan fazla, 7 yıl 9 aydan az olanlar kadın ise 48, erkek ise 52 yaşını doldurmuş olmaları,
Sigortalılık süresi 6 yıl 3 (dahil) aydan fazla, 7 yıldan az olanlar kadın ise 49, erkek ise 53 yaşını doldurmuş olmaları,
Sigortalılık süresi 5 yıl 6 (dahil) aydan fazla, 6 yıl 3 aydan az olanlar kadın ise 50, erkek ise 54 yaşını doldurmuş olmaları,
Sigortalılık süresi 4 yıl 9 (dahil) aydan fazla, 5 yıl 6 aydan az olanlar kadın ise 51, erkek ise 55 yaşını doldurmuş olmaları,
Sigortalılık süresi 4 (dahil) yıldan fazla, 4 yıl 9 aydan az olanlar kadın ise 52, erkek ise 56 yaşını doldurmuş olmaları,
Sigortalılık süresi 3 yıl 3 (dahil) aydan fazla, 4 yıldan az olanlar kadın ise 53, erkek ise 57 yaşını doldurmuş olmaları,
Sigortalılık süresi 2 yıl 8 ay 15 (dahil) günden fazla, 3 yıl 3 aydan az olanlar kadın ise 54, erkek ise 58 yaşını doldurmuş olmaları,
Ve en az 15 yıllık sigortalılık süresi ile 3600 gün prim ödeme şartlarını yerine getirmeleri halinde yaşlılık aylığından yararlanabilirler.
ÜÇÜNCÜ KISIM
Çeşitli Hükümler
Madde 0041: Yürürlük
Bu Kanun 1 Ocak 1984 tarihinde yürürlüğe girer.
ÜÇÜNCÜ KISIM
Çeşitli Hükümler
Madde 0042: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
