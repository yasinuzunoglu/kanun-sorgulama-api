5757 sayılı Emniyet Teşkilatı Kanunu, Devlet Memurları Kanunu ve Genel Kadro ve Usulü Hakkında Kanun Hükmünde Kararnamede Değişiklik Yapılmasına Dair Kanun
Yayımlandığı Resmî Gazete Tarihi: 08.05.2008
Yayımlandığı Resmî Gazete Sayısı: 26870
Kabul Tarihi	24.04.2008
Madde 0001 :
4/6/1937 tarihli ve 3201 sayılı Emniyet Teşkilatı Kanununun ek 21 inci maddesinin birinci fıkrasının (b) bendinde yer alan Yardımcı hizmetler sınıfına ibaresi Emniyet hizmetleri sınıfına şeklinde değiştirilmiştir.
Madde 0002 :
3201 sayılı Kanuna aşağıdaki ek madde eklenmiştir.
EK MADDE 26 - Bomba Uzmanı Yetiştirme Kursu görüp, bomba uzmanı sertifikası almaya hak kazanmış ve bomba uzmanı olarak görev yapan Emniyet Genel Müdürlüğü merkez ve taşra teşkilatlarında görevli personele 13.000 gösterge rakamının memur aylık kat sayısı ile çarpımı sonucu bulunacak miktarda bomba imha tazminatı ödenir.
Bomba imha tazminatının hesaplanması, ödeme şekli, kapsamı, uygulamaya ilişkin esas ve usuller İçişleri Bakanlığınca, bu maddenin yayımını takip eden iki ay içerisinde çıkarılacak yönetmelikle belirlenir.
Madde 0003 :
14/7/1965 tarihli ve 657 sayılı Devlet Memurları Kanununun;
a) 36 ncı maddesinin (VII) numaralı bendine özel kanunlarına göre ibaresinden sonra gelmek üzere çarşı ve mahalle bekçisi ibaresi eklenmiş ve (VIII) numaralı bendinde yer alan kurumlarda, çarşı ve mahallelerde ibaresi kurumlarda şeklinde değiştirilmiştir.
b) 152 nci maddesinin II- Tazminatlar kısmının D) EMNİYET HİZMETLERİ TAZMİNATI bölümünün (a) bendine aşağıdaki (11) numaralı alt bent eklenmiş, takip eden alt bent buna göre teselsül ettirilmiş ve aynı bölümün (b) bendi yürürlükten kaldırılmıştır.
11. Çarşı ve Mahalle bekçileri için % 72'sine,
Madde 0004 :
13/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (I) sayılı cetvelin Emniyet Genel Müdürlüğüne ait bölümünde YH - Yardımcı Hizmetler Sınıfı olarak yer alan Çarşı ve Mahalle Bekçisi unvanlı kadroların sınıfı EMH - Emniyet Hizmetleri Sınıfı olarak değiştirilmiştir.
Madde 0005 :
Bu Kanun yayımı tarihinde yürürlüğe girer.
Madde 0006 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
