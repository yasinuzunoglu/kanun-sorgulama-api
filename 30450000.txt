3045 sayılı Tapu ve Kadastro Genel Müdürlüğü Kuruluşu ve Görevleri Hakkında Kanun Hükmünde Kararnamenin Değiştirilerek Kabulü Hakkında Kanun 09/10/1984
Yayımlandığı Resmî Gazete Tarihi: 09/10/1984
Yayımlandığı Resmî Gazete Sayısı: 18540
Kabul Tarihi: 26/09/1984
BİRİNCİ KISIM
Amaç, Görev, Teşkilat
Madde 0001: Amaç
Bu Kanunun amacı, taşınmaz mallara ait akitlerle her türlü tescil, kadastro, tapulama işlerini mevzuatına göre yapmak, tapu sicillerini, kadastral ve topografik haritaları düzenlemek, uygulamak ve yenilemek için Başbakanlığa bağlı genel bütçe içinde ayrı bütçeli Tapu ve Kadastro Genel Müdürlüğünün kurulmasına, teşkilat ve görevlerine dair esasları düzenlemektir.
Başbakan,bu teşkilatın yönetimi ile ilgili yetkilerini gerekli gördüğü takdirde Devlet Bakanı vasıtası ile kullanabilir.
BİRİNCİ KISIM
Amaç, Görev, Teşkilat
Madde 0002: Görev
Tapu ve Kadastro Genel Müdürlüğünün görevleri şunlardır:
Taşınmaz mallarla ilgili akitlerle her türlü tescil işlerinin yapılmasını, Hazinenin sorumluluğu altındaki tapu sicillerinin düzenli bir biçimde tutulmasını, siciller üzerinde değişikliklerin takibini, denetlenmesini, sicil ve belgelerin korunmasını ilgili mevzuata uygun olarak sağlamak.
Yeni tapu sicillerinin düzenlenmesi için temel prensipleri tespit etmek, bu konudaki her türlü koordinasyonu sağlamak suretiyle ülke kadastrosunun yapılmasını, uygulanmasını, değişikliklerin takibini, denetimini, teknik ve uygulama niteliğini kaybeden kadastro ve tapulama paftalarının yenilenmesini sağlamak.
Kadastral ve topografik haritaların düzenlenmesi için nirengi, havadan fotoğraf alımı, havai nirengi, değerlendirme, kartografya hizmetlerinin yürütülmesinde temel prensipleri tespit ederek denetlemek ve koordinasyonu sağlamak.
Tapu, kadastro ve tapu kadastro ile ilgili harita hizmetlerinin geliştirilmesini, koordinasyonu sağlayacak esasları tespit etmek, uygulamasını takip etmek, denetlemek, çalışanların niteliklerini belirlemek ve bunların eğitimi ile ihtiyaçları planlamak ve satın alınmasını sağlamak.
BİRİNCİ KISIM
Amaç, Görev, Teşkilat
Madde 0003: Teşkilat
Tapu ve Kadastro Genel Müdürlüğü Teşkilatı Merkez ve Taşra Teşkilatından (1) meydana gelir.
(1) (Bu kısımda yer alan Taşra Teşkilatı ile doğrudan merkeze bağlı Tapu Kadastro Meslek Liselerinden ibaresi; 03.02.2006 tarih ve 26069 sayılı Resmi Gazete de yayımlanan 5450 sayılı Kanunun 11 inci maddesiyle metinde görüldüğü şekilde değiştirilmiştir.)
İKİNCİ KISIM
Genel Müdürlük Merkez Teşkilatı
Madde 0004: Merkez teşkilatı
Genel Müdürlük merkez teşkilatı anahizmet birimleri ile danışma ve denetim birimleri ve yardımcı birimlerden meydana gelir.
Genel Müdürlük merkez teşkilatı ekli cetvelde gösterilmiştir.
İKİNCİ KISIM
Genel Müdürlük Merkez Teşkilatı
BİRİNCİ BÖLÜM
Genel Müdürlük
Madde 0005: Genel Müdür
Genel Müdür, Genel Müdürlüğün en üst amiridir ve Genel Müdürlük Hizmetlerini mevzuata, milli güvenlik siyasetine, kalkınma planlarına ve yıllık programlara uygun olarak yürütmekle ve genel müdürlüğün faaliyet alanına giren konularda diğer kuruluşlarla işbirliği ve koordinasyonu sağlamakla görevli ve Başbakana karşı sorumludur.
Genel Müdür, merkez ve taşra teşkilatının faaliyetlerini, işlerini ve hesaplarını denetlemekle görevli ve yetkilidir.
İKİNCİ KISIM
Genel Müdürlük Merkez Teşkilatı
BİRİNCİ BÖLÜM
Genel Müdürlük
Madde 0006: Genel Müdür Yardımcıları
Tapu ve Kadastro Genel Müdürlüğünde anahizmet birimleri ile danışma ve yardımcı birimlerin yönetim ve koordinasyonunda Genel Müdüre yardımcı olmak üzere üç genel müdür yardımcısı görevlendirilebilir.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0007: Tapu ve Kadastro Genel Müdürlüğünün anahizmet birimleri şunlardır:
Tasarruf İşlemleri Dairesi Başkanlığı.
Fen Dairesi Başkanlığı.
Tapu Dairesi Başkanlığı.
Kadastro Dairesi Başkanlığı.
Fotogrametri ve Geodezi Dairesi Başkanlığı.
Tapu Arşiv Dairesi Başkanlığı.
Yabancı İşler Dairesi Başkanlığı.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0008: Tasarruf İşlemleri Dairesi Başkanlığı
Tasarruf İşlemleri Dairesi Başkanlığının görevleri şunlardır:
Tapu ve Kadastro Genel Müdürlüğü, merkez ve taşra birimlerinden, diğer kamu kurum ve kuruluşlarından, özel ve tüzelkişilerden gelen tapu ve kadastro işlemleri ile ilgili her türlü hukuki konuları incelemek ve sonucunu ilgililere bildirmek.
Tapu ve kadastro bölge ve tapu sicil müdürlüklerince akit ve tescil işlemlerinin reddine dair verilen kararlara karşı yapılan itirazları incelemek ve görüşünü Genel Müdürlüğe sunmak.
Tapu sicil müdürlükleri ve kadastro müdürlükleri ile şefliklerinin denetimi sonunda hazırlanan teftiş ve soruşturma raporlarının gereğini tespit etmek ve bunların yerine getirilip getirilmediğini takip etmek.
Taşınmaz mallarla ilgili kanun, tüzük ve yönetmelik taslakları hakkında teknik yönden Genel Müdürlük görüşünü hazırlamak.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0009: Fen Dairesi Başkanlığı
Fen Dairesi Başkanlığının görevleri şunlardır:
Tapu ve Kadastro Bölge müdürlüklerince akit ve tescil işlemlerinin reddine dair verilen kararlara karşı yapılan itirazları fenni yönden incelemek ve görüşünü Genel Müdürlüğe sunmak.
Yenilenmesi istenen kadastro ve tapulama paftalarının yenilenmesine gerek olup, olmadığını fenni yönden incelemek ve görüşünü Genel Müdürlüğe sunmak.
Fen işleri ile ilgili kanun, tüzük, yönetmelik ve teknik şartname tasarı taslakları hakkında teknik yönden Genel Müdürlük görüşünü hazırlamak.
Kadastro ve tapulama paftaları ile fenni belgelerinin merkez ve taşrada arşivlenmesini düzenlemek ve paftalar üzerinde değişiklikleri takip etmek, istek halinde kamu kurum ve kuruluşları ile diğer ilgililere kopyalarını vermek.
Tapu ve Kadastro Genel Müdürlüğü merkez ve taşra birimlerinden diğer kamu kurum ve kuruluşlarından, özel ve tüzelkişilerden gelen harita, kadastro ve yenileme işlemleri ile ilgili her türlü fenni konuları incelemek ve sonucunu ilgililere bildirmek.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0010: Tapu Dairesi Başkanlığı
Tapu Dairesi Başkanlığının görevleri şunlardır:
Tapu Sicil Müdürlüklerini sevk ve idare etmek, yerleşim, personel donatım ve ikmal planlamasını yapmak.
Tapu Sicil Müdürlüklerinin iş hacimlerine göre yıllık çalışma programlarını hazırlamak ve yeniden düzenlenmelerini planlamak.
Tapu Sicil Müdürlüklerinin yaptıkları işlemlere ait istatistiki bilgileri toplamak, değerlendirmek ve sonuçlarını ilgili kuruluşlara bildirmek.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0011: Kadastro Dairesi Başkanlığı
Kadastro Dairesi Başkanlığının görevleri şunlardır:
Taşınmaz malların kadastrosunu ve tapulamasını yapmak ve modern tapu sicillerini düzenlemek, bu amaçla kalkınma planları ve yıllık programlara uygun olarak iş planlamasını yapmak, kadastro çalışmalarını yönlendirmek ve yönetmek, her türlü istatistiki bilgileri toplamak ve değerlendirmek.
İlgili kuruluşlarla işbirliği yaparak özel kadastro çalışmalarını planlamak ve yürütmek.
Kadastro ve Tapulama Müdürlükleri ve şefliklerini yönetmek ve bunların personel, yerleşim, donatım ve ikmal planlamasını yapmak.
Teknik ve uygulama niteliğini kaybeden kadastro ve tapulama paftalarının yenilenmesinin yıllık çalışma programlarını yapmak, yapılan işleri takip ederek gerekli tedbirleri almak.
İmar, toprak ve tarım reformu, arazi toplulaştırması ve diğer sebeplerle meydana gelen zemin düzenlemeleri ve değişikliklerin tescili ile ilgili fenni işlerin yapılmasını planlamak, izlemek ve gerekli tedbirleri almak.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0012: Fotogrametri ve Geodezi Dairesi Başkanlığı
Fotogramatri ve Geodezi Dairesi Başkanlığının görevleri şunlardır:
Kalkınma planı ve yıllık programlar çercevesinde harita yapımı ile gerekli personel, ödenek, araç ve gereçleri planlamak, ekipleri sevk ve idare etmek, çalışmaları takip ve değerlendirmek.
Harita çalışmalarında, uçuş, fotoğraf alımı, kıymetlendirme ve çalışma programları yapmak.
Havadan fotoğraf alımı, foto - laboratuvar ve kıymetlendirme işlerini yürütmek.
Programlanan iş bölgelerinde havai nirengi yapmak.
Her türlü geodezik ve fotogrametrik aletlerin bakım ve onarımlarını yapmak.
Fotogrametrik harita yapımı ile ilgili dökümanları arşivlemek.
Harita ve kadastro çalışmalarında nirengi hizmetleri yönünden ilgili kuruluşlarla müşterek planlama ve çalışma programları yapmak.
Harita yapımı programlanan yerlerde ülke nirengi şebekesini sıklaştırmak, gereken yerlerde mahalli nirengi şebekelerini kurmak.
ı.    Ülke nirengisi ve mahalli nirengiler ile ilgili her türlü bilgi ve değerleri arşivlemek.
i.    Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0013: Tapu Arşiv Dairesi Başkanlığı
Tapu Arşiv Dairesi Başkanlığının görevleri şunlardır:
Yurt içi ve yurt dışında tesis edilmiş tapu kayıt ve belgeleri ile ilgili merkezi ve taşra arşivleme hizmetlerini düzenlemek, kayıt ve belgeleri değerlendirmek.
Tarihi değeri olan eski yazılı tapu kayıt ve belgelerini yurt içi ve yurt dışından gelen uzmanların ilmi çalışmalarına hazırlamak ve yardımcı olmak, sonuçlarını değerlendirmek.
Modern arşivleme usul ve metodları hakkında araştırmalar yaparak sonuçlarına göre yenilikleri tespit etmek ve uygulamalarını sağlamak.
Tapu ve kadastro birimlerinin mahkemelerin, diğer kamu kurum ve kuruluşlarının ve ilgililerin isteği üzerine tapu kayıtlarının kopyalarını çıkarmak ve vermek.
Eski yazılı tapu kayıtlarını gerektiğinde yeni yazıya çevirmek, hizmetlerini planlamak ve uygulamayı sağlamak.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
İKİNCİ BÖLÜM
Anahizmet Birimleri
Madde 0014: Yabancı İşler Dairesi Başkanlığı
Yabancı İşler Dairesi Başkanlığının görevleri şunlardır:
Yabancı uyruklu gerçek ve tüzelkişilerle Türkiye Cumhuriyeti uyruklu olupta, hariçte oturanların Türkiye deki taşınmaz malları ile ilgili her çeşit tapu ve kadastro işlemlerini takip etmek, düzenlemek ve arşivlemek.
İlgili Bakanlık ve kuruluşlarla işbirliği yaparak, Türkiye Cumhuriyeti uyruklu gerçek ve tüzelkişilerin yurt dışındaki taşınmaz malları ile ilgili hak ve menfaatlerini kollamak.
Bakanlık ve kuruluşlar arası toplantılar ile ilgili olarak devletlerarası emlak müzakereleri için görev alanındaki belgeleri toplamak ve ilgililere iletmek.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
ÜÇÜNCÜ BÖLÜM
Danışma ve Denetim Birimleri
Madde 0015: Danışma ve denetim birimleri
Tapu ve Kadastro Genel Müdürlüğü merkez kuruluşundaki danışma ve denetim birimleri şunlardır:
Teftiş Kurulu Başkanlığı.
Hukuk Müşavirliği.
(Bent 24.12.2005 tarih ve 26033 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Genel Müdürlük Merkez Teşkilatı
ÜÇÜNCÜ BÖLÜM
Danışma ve Denetim Birimleri
Madde 0016: Teftiş Kurulu Başkanlığı
Teftiş Kurulu Genel Müdürün emri veya onayı üzerine Genel Müdür adına aşağıdaki görevleri yapar.
Genel Müdürlüğün merkez ve taşra teşkilatının her türlü faaliyet ve işlemleriyle ilgili olarak teftiş, inceleme ve soruşturma işlerini yürütmek.
Özel kanunlarla verilen diğer görevleri yapmak.
Teftiş Kurulunun kuruluş esasları ile müfettişlerin çalışma usul ve esasları tüzükle düzenlenir.
İKİNCİ KISIM
Genel Müdürlük Merkez Teşkilatı
ÜÇÜNCÜ BÖLÜM
Danışma ve Denetim Birimleri
Madde 0017: Hukuk Müşavirliği
Hukuk Müşavirliğinin görevleri şunlardır:
Genel Müdürlüğün diğer birimlerinden sorulan hukuki konular ile hukuki, mali, cezai sonuçlar doğuracak işlemler hakkında görüş bildirmek,
Genel Müdürlüğün menfaatlerini koruyucu, anlaşmazlıkları önleyici hukuki tedbirleri zamanında almak, anlaşma ve sözleşmelerin bu esaslara uygun olarak yapılmasına yardımcı olmak.
8 Ocak 1943 tarih ve 4353 sayılı Kanun hükümlerine göre adli ve idari davalarda gerekli bilgileri hazırlamak ve hazineyi ilgilendirmeyen idari davalarda Genel Müdürlüğü temsil etmek.
Genel Müdürlüğün amaçlarını daha iyi gerçekleştirmek, mevzuata plan ve programa uygun çalışmasını temin etmek amacıyla gerekli hukuki teklifleri hazırlamak ve Genel Müdüre sunmak.
Genel Müdürlük birimleri tarafından teknik yönden hazırlanan veya diğer kuruluşlardan yahut Başbakanlıktan gönderilen kanun, tüzük ve yönetmelik tasarılarını hukuki açıdan inceleyerek görüşlerini bildirmek.
İKİNCİ KISIM
Genel Müdürlük Merkez Teşkilatı
ÜÇÜNCÜ BÖLÜM
Danışma ve Denetim Birimleri
Madde 0018: Araştırma, Planlama ve Koordinasyon Dairesi Başkanlığı
(Madde 24.12.2005 tarih ve 26033 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Genel Müdürlük Merkez Teşkilatı
DÖRDÜNCÜ BÖLÜM
Yardımcı Birimler
Madde 0019: Yardımcı Birimler
Tapu ve Kadastro Genel Müdürlüğü merkez teşkilatındaki yardımcı birimler şunlardır:
Personel Dairesi Başkanlığı.
Eğitim Dairesi Başkanlığı.
İdari ve Mali İşler Dairesi Başkanlığı.
(Bent 17.06.2009 tarih ve 27261 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Genel Müdürlük Merkez Teşkilatı
DÖRDÜNCÜ BÖLÜM
Yardımcı Birimler
Madde 0020: Personel Dairesi Başkanlığı
Personel Dairesi Başkanlığının görevleri şunlardır:
Genel Müdürlüğün insan gücü planlaması ve personel politikasıyla ilgili çalışmalarını yapmak; personel sisteminin geliştirilmesiyle ilgili tekliflerde bulunmak.
Genel Müdürlük personelinin, tayin, özlük ve emeklilikleriyle ilgili işlemlerini yapmak.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
DÖRDÜNCÜ BÖLÜM
Yardımcı Birimler
Madde 0021: Eğitim Dairesi Başkanlığı
Eğitim Dairesi Başkanlığının görevleri şunlardır:
Genel Müdürlük merkez ve taşra teşkilatının eğitim planını hazırlamak, yayımlamak ve uygulanmasını takip etmek.
Genel Müdürlük merkez teşkilatı personeli ile ilgili hizmet öncesi ve hizmet içi eğitim programlarını düzenlemek ve uygulamak.
İKİNCİ KISIM
Genel Müdürlük Merkez Teşkilatı
DÖRDÜNCÜ BÖLÜM
Yardımcı Birimler
Madde 0022: İdari ve Mali İşler Dairesi Başkanlığı
İdari ve Mali İşler Dairesi Başkanlığının görevleri şunlardır:
Genel Müdürlük için gerekli araç, gereç ve malzemenin temini ile ilgili hizmetleri yürütmek.
İhtiyaç duyulan bina ve arazinin kiralanma, satın alma işlemlerini yürütmek.
Temizlik, aydınlatma, ısıtma, bakım, onarım ve taşıma hizmetlerini yapmak.
Sosyal tesislerin kurulması ve idaresi ile ilgili hizmetleri düzenlemek ve yürütmek.
Genel Müdürlük personelinin ve ailelerinin sağlık hizmetlerinden yararlanmasını sağlamak.
Genel Müdürlüğün basım işlerini yürütmek.
Genel Müdürlüğün tahakkuk işlerini yürütmek.
Genel Müdürlüğe gelen yazı ve mesajlardan gerekenleri Genel Müdür veya Genel Müdür yardımcılarına sunmak.
ı.   Genel Müdürlüğün direktif ve emirlerini ilgililere duyurmak ve işlemlerini takip etmek.
Süreli evrakın zamanında işleme konulmasını sağlamak.
Genel Müdürlüğü ilgilendiren toplantı, brifing ve görüşmelerini düzenlemek, bunlara ait önemli not ve tutanakları tutmak ve yaymak.
Genel evrak, arşiv ve haber merkezinin hizmet ve faaliyetlerini düzenlemek ve yürütmek.
Basın ve halkla ilişkilerle ilgili faaliyetleri planlamak, usul ve ilkelere göre yürütülmesini sağlamak.
Genel Müdürlüğün iç ve dış protokol hizmetlerini mevcut direktif ve emirlere göre yürütmek.
Genel Müdürlükçe verilecek benzeri görevleri yapmak.
İKİNCİ KISIM
Genel Müdürlük Merkez Teşkilatı
DÖRDÜNCÜ BÖLÜM
Yardımcı Birimler
Madde 0023: Savunma Uzmanlığı
(Madde 17.06.2009 tarih ve 27261 sayılı Resmi Gazetede yayımlanan Kanun ile Yürürlükten Kaldırılmıştır.)
ÜÇÜNCÜ KISIM
Taşra Teşkilatı
Madde 0024: Taşra Teşkilatı
Genel Müdürlük, genel hükümlere göre taşra teşkilatı kurmaya yetkilidir.
DÖRDÜNCÜ KISIM
Sorumluluk ve Yetkiler
Madde 0025: Yöneticilerin sorumluluğu
Genel Müdürlük ve taşra teşkilatının her kademedeki yöneticileri yapmakla yükümlü bulundukları hizmet veya görevleri, Genel Müdürlük emir ve direktifleri yönünde, mevzuata, plan ve programlara uygun olarak düzenlemek ve yürütmekten üst kademeye karşı sorumludur.
DÖRDÜNCÜ KISIM
Sorumluluk ve Yetkiler
Madde 0026: Koordinasyon ve işbirliği konusunda Genel Müdürlüğün görev, yetki ve sorumluluğu
Genel Müdürlük anahizmet ve görevleriyle ilgili konularda diğer kuruluşların uyacakları esasları yürürlükteki mevzuata uygun olarak belirlemekle, kaynak ısrafını önleyecek ve koordinasyonu sağlayacak tedbirleri almakla görevli ve yetkilidir.
Genel Müdürlük diğer kuruluşların hizmet alanına giren konulara dair faaliyetlerinde Başbakanlıkça belirlenen esaslar çerçevesinde ilgili kuruluşlara danışmak ve gerekli işbirliği ve koordinasyonu sağlamaktan sorumludur.
DÖRDÜNCÜ KISIM
Sorumluluk ve Yetkiler
Madde 0027: Mahalli idarelerle koordinasyon sorumluluğu
Genel Müdürlük hizmet alanına giren konularda mahalli idarelerle koordinasyonu sağlamaktan sorumludur.
DÖRDÜNCÜ KISIM
Sorumluluk ve Yetkiler
Madde 0028: Genel Müdürlüğün düzenleme görev ve yetkisi
Genel Müdürlük, kanunla yerine getirmekle yükümlü oldukları hizmetleri tüzük, yönetmelik, tebliğ, genelge ve diğer idari metinleri düzenlemekle görevli ve yetkilidir.
DÖRDÜNCÜ KISIM
Sorumluluk ve Yetkiler
Madde 0029: Yetki devri
Genel Müdür ve her kademedeki kuruluş yöneticileri sınırlarını açıkça belirlemek şartıyla yetkilerinden bir kısmını astlarına devredebilir. Yetki devri, yetki devreden amirin sorumluluğunu kaldırmaz.
BEŞİNCİ KISIM
Çeşitli Hükümler
Madde 0030: Atama
25 Nisan 1981 gün ve 2451 sayılı Kanun hükümleri dışında kalan memurların atamaları Genel Müdür tarafından yapılır. Ancak Genel Müdür bu yetkisini gerekli gördüğü alt kademelere devredebilir.
Genel Müdür enaz dört yıllık yüksek tahsil görmüş olanlar arasından tayin olunur.
BEŞİNCİ KISIM
Çeşitli Hükümler
Madde 0031: Kadrolar
Kadroların tespit, ihdas, kullanımı ve iptali ile kadrolara dair diğer hususlar Genel Kadro ve Usulü Hakkındaki Mevzuat hükümlerine göre düzenlenir.
BEŞİNCİ KISIM
Çeşitli Hükümler
Madde 0032: Yürürlükten kaldırılan hükümler
5 Haziran 1936 tarih ve 2997 sayılı Tapu ve Kadastro Umum Müdürlüğü Teşkilat ve Vazifeleri Hakkında Kanun, 2 Temmuz 1932 tarih ve 2015 sayılı Tapu Sicil Müdürlüğü ve Tapu Sicil Muhafızlığı Teşkilatına Dair Kanun ile bunların ek ve değişikliklerine dair kanunlar ve diğer kanunların bu Kanuna aykırı hükümleri yürürlükten kaldırılmıştır.
BEŞİNCİ KISIM
Çeşitli Hükümler
Ek Madde 0001: Sözleşmeli Personel
(08.04.1990 tarih ve 417 sayılı KHK. nin 2 nci maddesiyle eklenmiştir.) Tapu ve Kadastro Genel Müdürlüğünde; genel müdür, genel müdür yardımcısı, teftiş kurulu başkanı, hukuk müşaviri ve daire başkanı kadroları karşılık gösterilmek suretiyle, 657 sayılı Devlet Memurları Kanunu ve diğer kanunların sözleşmeli personel çalıştırılması hakkındaki hükümlerine bağlı olmaksızın sözleşmeli personel çalıştırılabilir.
Bu suretle çalıştırılacakların sözleşme usul ve esasları ile ücret miktarı ve her çeşit ödemeler Bakanlar Kurulunca tesbit edilir.
Sözleşme ile çalıştırılacak personel istekleri üzerine T.C. Emekli Sandığı ile ilgilendirilir.
BEŞİNCİ KISIM
Çeşitli Hükümler
Ek Madde 0002: Tapu ve kadastro denetmeni
(07.06.2000 tarih ve 4576 sayılı Kanunun 4 üncü maddesiyle eklenmiştir.) Tapu ve kadastro bölge müdürlüklerine bağlı tapu sicil ve kadastro müdürlüklerinde denetim, inceleme ve soruşturma yapmak üzere, tapu ve kadastro denetmenleri istihdam olunur.
Bunlar; hukuk, siyasal bilgiler, iktisadi ve idari bilimler fakülteleri, harita-kadastro, jeodezi ve fotogrametri mühendisi yetiştiren fakülteler ile en az dört yıllık eğitim veren dengi yurt içi ve yurt dışı yükseköğretim kurumlarından birini bitirenler arasından yapılacak sınav sonucunda mesleğe denetmen yardımcısı olarak alınırlar ve en az üç yıl çalıştıktan sonra bu süredeki çalışmaları olumlu bulunanlar, Genel Müdürlükçe açılacak yeterlik sınavında başarılı olmak şartıyla, denetmen kadrolarına atanırlar. Denetmenlerin mesleğe giriş ve yeterlik sınavları ile çalışma, görev, yetki ve sorumluluklarına ilişkin usul ve esaslar yönetmelikle düzenlenir.
BEŞİNCİ KISIM
Çeşitli Hükümler
Ek Madde 0003:
(Madde Ana. Mah.'nin 31/10/2000 tarihli ve E.: 2000/68, K.: 2000/41 sayılı kararı ile Yürürlükten Kaldırılmıştır.)
BEŞİNCİ KISIM
Çeşitli Hükümler
Geçici Madde 0001: Genel Müdürlük teşkilatı bu Kanun esaslarına göre yeniden düzenleninceye ve bu düzenleme uyarınca Genel Kadro ve Usulü Hakkında Kanun Hükmünde Kararname hükümlerine göre yeni kadrolar tespit ve ihdas edilinceye kadar, bu Kanunun yürürlüğe girdiği tarihte uygulanmakta olan mevcut kadroların kullanımına devam olunur.
BEŞİNCİ KISIM
Çeşitli Hükümler
Geçici Madde 0002: Bu Kanunla yapılan yeni düzenleme sebebi ile kadro ve görev unvanları değişmeyenler yeni kadrolarına atanmış sayılırlar.
Kadro ve görev unvanları değişenler veya kaldırılanlar yeni bir kadroya atanıncaya kadar, durumlarına uygun işlerde görevlendirilirler ve eski kadrolarına ait aylık, ek gösterge ve her türlü hakları yeni görevlerinde kaldıkları sürece şahıslarına bağlı olarak saklı tutulur.
BEŞİNCİ KISIM
Çeşitli Hükümler
Geçici Madde 0003: Bu Kanunun uygulanmasını göstermek üzere hazırlanacak tüzük ve yönetmelikler yürürlüğe girinceye kadar mevcut tüzük ve yönetmeliklerin bu Kanuna aykırı olmayan hükümlerinin uygulanmasına devam olunur.
BEŞİNCİ KISIM
Çeşitli Hükümler
Geçici Madde 0004: Bu Kanuna göre yeniden düzenleme yapılıncaya kadar, değişen ya da yeniden kurulan birimlere verilen görevler daha önce bu görevleri yürüten merkez ve taşra teşkilatının üniteleri tarafından yürütülmeye devam olunur.
Genel Müdürlük, teşkilatını ve kadrolarını en geç altı ay içinde bu Kanuna uygun hale getirir.
BEŞİNCİ KISIM
Çeşitli Hükümler
Geçici Madde 0005:
15/12/1934 tarih ve 2613 sayılı Kadastro ve Tapu Tahriri Kanunu ile 28/6/1966 tarih ve 766 sayılı Tapulama Kanunu, Kadastro Kanunu olarak düzenlenip yürürlüğe girinceye kadar, kadastro ve tapulama müdürlüklerinin görev ve yetkileri, kadastro müdürlüğü veya şefliklerince yerine getirilir ve sözü edilen kanunların uygulanmasına devam edilir.
Bu işlerde çalışan memurlara hizmet gereği olarak anılan kanunlardaki unvan, görev ve yetkiler verilebilir.
Özel Kanunlarıyla tapu fen memurluklarına verilen görevler, kadastro müdürlük ve şeflikleri teknik görevlilerince yerine getirilir.
Tapu sicil muhafızlıklarına veya tapu memurlarına kanun, tüzük ve yönetmeliklerle her türlü akit ve tescile ait verilen görev, yetki ve sorumluluklar bu Kanun ile kabul edilen tapu sicil müdürleri tarafından yürütülür.
BEŞİNCİ KISIM
Çeşitli Hükümler
Madde 0034: Yürütme
Bu Kanun hükümlerini Bakanlar Kurulu yürütür.
TAPU VE KADASTRO GENEL MÜDÜRLÜĞÜ MERKEZ TEŞKİLATI
Genel Müdür	Genel Müdür Yardımcısı	Anahizmet Birimleri	Danışma ve Denetim Birimleri	Yardımcı Birimler
Genel Müdür	Genel Müdür Yardımcısı
Genel Müdür Yardımcısı
Genel Müdür Yardımcısı
Tasarruf işlemleri Dai. Bşk.
Fen Dai. Bşk.
Tapu Dai. Bşk.
Kadastro Dai. Bşk.
Fotogrametri ve Geodezi Dai. Bşk.
Tapu Arşiv Dai. Bşk.
Yabancı İşler Dai. Bşk.
Teftiş Kurulu Başkanlığı
Hukuk Müşavirliği
Araştırma, Planlama ve Koordinasyon Dai. Bşk.
Personel Dai. Bşk.
Eğitim Dai. Bşk.
İdari ve Mali İşl. Dai. Bşk.
Savunma Uzmanlığı
BEŞİNCİ KISIM
Çeşitli Hükümler
Madde 0033: Yürürlük
Bu Kanun yayımı tarihinde yürürlüğe girer.
Yükleyen: yasinuzunoglu
