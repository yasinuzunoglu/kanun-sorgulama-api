3703 sayılı 2828 Sayılı Sosyal Hizmetler ve Çocuk Esirgeme Kurumu Kanunu, 3289 Sayılı Beden Terbiyesi ve Spor Genel Müdürlüğünün Teşkilat ve Görevleri Hakkında Kanun ile 179 ve 181 Sayılı Kanun Hükmünde Kararnamelerde Değişiklik Yapılmasına Dair Kanun Hükmünde Kararnamenin Değiştirilerek Kabulüne Dair Kanun
Yayımlandığı Resmî Gazete Tarihi: 23.03.1991
Yayımlandığı Resmî Gazete Sayısı: 20823
Kabul Tarihi	14.03.1991
Madde 0001:
2828 sayılı Kanunun 5 inci maddesi aşağıdaki şekilde değiştirilmiştir.
Kuruluş
Madde 5.- Dördüncü maddede belirtilen genel esaslar içinde bu Kanunla verilen görevleri yapmak üzere Sosyal Hizmetler Danışma Kurulu ile Başbakanlığa bağlı kamu tüzelkişiliğine sahip katma bütçeli Sosyal Hizmetler ve Çocuk Esirgeme Kurumu Genel Müdürlüğü kurulmuştur.
Sosyal Hizmetler ve Çocuk Esirgeme Kurumu Genel Müdürlüğünün merkez teşkilatı Ankara dadır.
Madde 0002:
2828 sayılı Kanunun 9 uncu maddesine aşağıdaki (k) bendi eklenmiştir.
k) Ailenin bütünlüğünü korumak, parçalanmış ailelerin korunmaya, yardıma ve bakıma muhtaç fertleriyle çocuklarına her türlü maddi, manevi ve sosyal destek sağlamak; bu amaçla gerekli planlamaları yapmak, eğitim faaliyetlerinde bulunmak.
Madde 0003:
2828 sayılı Kanunun 10 uncu maddesine aşağıdaki (l) bendi eklenmiştir.
l) Ailenin Bütünlüğünün Korunması Dairesi
Madde 0004:
2828 sayılı Kanunun 16 ncı maddesine aşağıdaki fıkralar eklenmiştir.
Kurumun merkez teşkilatında; Genel Müdür, Genel Müdür Yardımcısı, 1 inci Hukuk Müşaviri, Teftiş Kurulu Başkanı, hukuk müşaviri, müşavir, daire başkanı, başmüfettiş, şube müdürü, müfettiş, avukat, uzman tabip, tabip, diş tabibi, mimar, mühendis, bilgisayar işletmeni, bilgisayar programcısı, eğitim merkezi müdürü, döner sermaye merkez müdürü kadroları karşılık gösterilmek kaydıyla, 657 sayılı Devlet Memurları Kanunu ve diğer kanunların sözleşmeli personel çalıştırılması hakkındaki hükümlerine bağlı olmaksızın sözleşmeli personel çalıştırılabilir. Ancak, bu görevlerde çalıştırılacaklar için yükseköğrenim yanında, Devlet Memurları Kanununun 68 inci maddesinde belirtilen şartlar aranır.
Kurumun taşra teşkilatındaki Bakım ve Rehabilitasyon Merkezlerinde; müdür, müdür yardımcısı, uzman tabip, tabip, sosyal çalışmacı, psikolog, çocuk gelişimcisi, fizyoterapist, öğretmen, çocuk eğiticisi, hemşire, hemşire yardımcısı, hizmetli (bakıcı olarak fiilen hizmet verenler) kadroları karşılık gösterilmek kaydıyla, 657 sayılı Devlet Memurları Kanunu ve diğer kanunların sözleşmeli personel çalıştırılması hakkındaki hükümlerine bağlı olmaksızın sözleşmeli personel çalıştırılabilir. Bu görevlerde çalıştırılacaklarda yüksek öğrenim şartı aranmaz.
Bu suretle çalıştırılacakların sözleşme usul ve esasları ile ücret miktarı ve her çeşit ödemeler Bakanlar Kurulunca tespit edilir.
Sözleşme ile çalıştırılacak personel istekleri üzerine T.C. Emekli Sandığı ile ilgilendirilir.
Kurumun 657 sayılı Kanuna tabi merkez teşkilatı personeli Başbakanlık merkez teşkilatında çalışan personelin maaş ve ücretleri dışında yararlandığı fazla çalışma ücreti ve benzeri diğer mali haklardan aynen istifade eder.
Madde 0005:
2828 sayılı Kanuna aşağıdaki ek maddeler eklenmiştir.
EK MADDE 2.- 2828 sayılı Kanunla kurulan Sosyal Hizmetler ve Çocuk Esirgeme Kurumu Kanununda ve diğer mevzuatta Sosyal Hizmetler ve Çocuk Esirgeme Kurumu Genel Müdürlüğü ile ilgili olarak geçen Sağlık ve Sosyal Yardım Bakanlığı ibareleri Başbakanlık, Sağlık ve Sosyal Yardım Bakanı ibaresi Başbakan olarak değiştirilmiştir.
EK MADDE 3.- Anlaşmazlıkların Halli:
Bir sözleşme mevcut olsun olmasın, Genel Müdürlük ile diğer Devlet daireleri, kurum ve kuruluşları veya gerçek ve tüzel kişiler arasında çıkan ve henüz yargı merciilerine, hakeme veya icraya intikal etmemiş bulunan hukuki ihtilafların sulh yolu ile hallinde; sözleşmelerin değiştirilmesinde veya bozulmasında; maddi veya hukuki sebeplerle takibinde veya yüksek dereceli merci ve mahkemelerce incelenmesini istemekte fayda umulmayan dava ve icra takiplerinden vazgeçilmesinde veya bunların sulh yolu ile hallinde; menfaat görüldüğü takdirde;
Tanınacak veya terkin edilecek hak ve işin tazammun ettiği menfaatlerin;
10.000.000.- TL ya kadar olanları Genel Müdürün kararı,
10.000.000.- TL dan 50.000.000.- TL ya kadar olanları Başbakanın kararı,
50.000.000.- TL dan fazla olanları Danıştayın olumlu görüşü üzerine alınacak müşterek karar,
İle halledilir.
Tashihi karar veya iade-i muhakeme veya 3533 numaralı Kanun mucibince hakemlerce verilmiş olan kararlara karşı itiraz yoluna gidilmesi için kanuni sebepler mevcut olup olmadığının takdiri davayı takip eden avukata aittir. Avukat konu ile ilgili gerekçeli mütalaası üzerine, Genel Müdürden alacağı talimat doğrultusunda hareket eder.
4353 sayılı Kanun ile diğer kanunların benzer hükümleri ve para değerindeki değişmeler gözönünde tutularak, yukarıda belirlenen parasal sınırlar her yıl bütçe kanunları ile tespit edilecektir.
Madde 0006:
Sosyal Hizmetler ve Çocuk Esirgeme Kurumu Genel Müdürlüğü merkez teşkilatında kullanılmak üzere ekli (1) sayılı listede belirtilen kadrolar ihdas edilerek 190 sayılı Kanun Hükmünde Kararnameye bağlı (1) sayılı cetvelin ilgili bölümüne eklenmiştir.
(1) SAYILI LİSTE
Kurumu: Sosyal Hizmetler ve Çocuk Esirgeme Kurumu
Teşkilatı: Merkez
İhdas Edilen Kadrolar
Unvanı	Sınıfı	Serbest
Kadro
Adedi	Tutulan
Kadro
Adedi	Toplam
1. DERECE
Müşavir	GİH	5	-	5
Müşavir	THS	1	-	1
Ailenin Bütünlüğünün Korunması Dairesi Başkanı	GİH	1
-
1
Şube Müdürü	GİH	3	-	3
Madde 0007:
3289 sayılı Beden Terbiyesi ve Spor Genel Müdürlüğünün Teşkilat ve Görevleri Hakkında Kanunun adı Gençlikle Spor Genel Müdürlüğünün Teşkilat ve Görevleri Hakkında Kanun, bu Kanunun 2 nci maddesinin (b) bendi hariç olmak üzere 3289 ve 7258 sayılı Kanunlarla diğer mevzuattaki gençlik ve spor faaliyetleri ve hizmetlerine ilişkin hükümlerde yer alan Beden Terbiyesi ve Spor Genel Müdürlüğü ibareleri Gençlik ve Spor Genel Müdürlüğü, Beden Terbiyesi ve Spor İl ve İlçe Müdürlükleri ibareleri Gençlik ve Spor İl ve İlçe Müdürlükleri, Milli Eğitim Gençlik ve Spor Bakanlığı ibareleri Başbakanlık ve Milli Eğitim Gençlik ve Spor Bakanı ile Bakan ibareleri Başbakan olarak değiştirilmiştir.
Madde 0008:
3289 sayılı Kanunun 1 inci maddesi aşağıdaki şekilde değiştirilmiştir.
Amaç
Madde 1.- Bu Kanunun amacı, Başbakanlığa bağlı, merkezde katma bütçeli ve tüzel kişiliğe sahip Gençlik ve Spor Genel Müdürlüğünün, taşrada ise özel bütçeli Gençlik ve Spor İl ve İlçe Müdürlüklerinin kurulmasına, teşkilat, görev ve yetkilerine ait esas ve usulleri düzenlemektir.
Madde 0009:
3289 sayılı Kanunun 2 nci maddesinin (a), (c), (d) ve (f) bentleri aşağıdaki şekilde değiştirilmiştir.
a) Vatandaşın ve okuldışı gençlerin fizik, moral güç ve yeteneklerini sağlayan beden eğitimi, oyun, jimnastik ve spor faaliyetlerini sevk ve idare etmek; gençliğin boş zamanının değerlendirilmesine ilişkin hizmetleri yürütmek, bilgi ve beceri kursları düzenlemek, gençlerin kötü alışkanlıklardan korunması için gerekli tedbirleri almak,
c) Okuldışı izcilik ve spor faaliyetleri ile gençlik faaliyetlerini programlamak, düzenlemek, yönetmek ve gelişmesini sağlamak; spor idarecisi, antrenör, monitör, spor elemanları ve hakemleri yetiştirmek, eğitmek, sayılarını artırmak, eğitim merkezleri kurmak,
d) Sporcu ve spor kulüpleri ile gençlik derneklerinin tescil, vize, aktarma işlemlerini yapmak,
f) Beden eğitimi, gençlik ve spor faaliyetleri için gerekli olan gençlik merkezleri, hostelleri, kampları ile; saha tesis ve malzemeleri yapmak, yaptırmak, işletmek ve bu tesisleri vatandaşın istifadesine sunmak.
Madde 0010:
3289 sayılı Kanunun 4 üncü maddesi aşağıdaki şekilde ve Kanuna bağlı (1) sayılı cetvel ekli (2) sayılı listedeki şekilde değiştirilmiştir.
Merkez Teşkilatı
Madde 4.- Genel Müdürlük, Merkez Teşkilatı Ana Hizmet Birimleri, Danışma ve Denetim Birimleri, Yardımcı Birimler ve Bağlı Birimlerden meydana gelir.
Ana Hizmet Birimleri:
Spor Federasyonları Başkanlıkları
Tesisler Dairesi Başkanlığı
Sağlık İşleri Dairesi Başkanlığı
Spor Eğitimi Dairesi Başkanlığı
Gençlik Hizmetleri Dairesi Başkanlığı
Spor Kuruluşları Dairesi Başkanlığı
Spor Faaliyetleri Dairesi Başkanlığı
Danışma ve Denetim Birimleri:
Teftiş Kurulu Başkanlığı
Hukuk Müşavirliği
Araştırma, Planlama ve Koordinasyon Dairesi Başkanlığı
Spor Kontrolörleri Kurul Başkanlığı
Yardımcı Birimler:
Personel ve Eğitim Dairesi Başkanlığı
İdari ve Mali İşler Dairesi Başkanlığı
Dış İlişkiler Dairesi Başkanlığı
Savunma Uzmanlığı
Bağlı Birimler:
Spor-Toto-Loto Teşkilat Müdürlüğü
Genel Müdürlük Teşkilatı Ek- 1 sayılı cetvelde gösterilmiştir.
(2) SAYILI LİSTE
(1) SAYILI CETVEL
Gençlik ve Spor Genel Müdürlüğü Merkez Teşkilatı
Genel Müdür	Genel Müdür Yard.	Ana Hizmet Birimleri	Danışma ve Denetim Birimleri	Yardımcı Birimler
Genel Müdür	Genel Müdür Yard.	1.	Spor Federasyonları Başkanlıkları	1.	Teftiş Kurulu Başkanlığı	1.	Personel ve Eğitim Dairesi Başkanlığı
Genel Müdür Yard.	2.	Tesisler Dairesi Başkanlığı	2.	Hukuk Müşavirliği	2.	İdari ve Mali İşler Dairesi Başkanlığı
Genel Müdür Yard.	3.	Sağlık İşleri Dairesi Başkanlığı	3.	Araştırma, Planlama ve Koordinasyon Dairesi Başkanlığı	3.	Dışilişkiler Dairesi Başkanlığı
Genel Müdür Yard.	4.	Spor Eğitimi Dairesi Başkanlığı	4.	Spor Kontrolörleri Kurul Başkanlığı	4.	Savunma Uzmanlığı
5.	Gençlik Hizmetleri Dairesi Başkanlığı
6.	Spor Kuruluşları Dairesi Başkanlığı
7.	Spor Faaliyetleri Dairesi Başkanlığı
Madde 0011:
3289 sayılı Kanunun 8 inci maddesi aşağıdaki şekilde değiştirilmiştir.
Sürekli kurullar
Madde 8.- Gençlik ve Spor Genel Müdürlüğünün sürekli kurulları şunlardır:
Gençlik ve Spor Şuraları
Merkez Danışma Kurulu
Merkez Ceza Kurulu
Genel Müdürlük Ceza Kurulu
İl Ceza Kurulu
Danışma Organı niteliğindeki gençlik ve spor şuraları, gençlik ve spor hizmetleri ile ilgili faaliyetler konusunda olmak ve dört yılda bir toplanmak üzere Başbakanlıkça ayrı ayrı düzenlenir.
Şuraların teşekkülü, çalışma esas ve usulleri yönetmelikle teşkil edilir.
Genel Müdürün teklifi, Başbakanın onayı ile gençlik ve spor faaliyetlerini düzenlemek maksadıyla ihtiyaç duyulan konularda kurul teşkil edilebilir.
Merkez Ceza Kurulu, Genel Müdürlük Ceza Kurulunun kanunda belirtilmeyen üyeleri ile İl Ceza Kurulunun Başkan ve üyelerinin atanması ve bu kurulların kuruluş, görev, yetki ve sorumlulukları yönetmelikle belirlenir.
Madde 0012:
3289 sayılı Kanunun 13 üncü maddesi aşağıdaki şekilde değiştirilmiştir.
Bütçe ve mali hükümler
Madde 13.- Özel Bütçeler bu Kanunun,14 üncü maddesindeki esaslar ve Genel Müdürlük direktifleriyle illerin ihtiyaçları gözönünde tutularak il müdürlüklerince valiler tarafından Ekim ayı başında Genel Müdürlüğe gönderilir. Bu bütçeler Genel Müdürlükçe incelendikten sonra Genel Müdürün onayı ile yürürlüğe girer, bölüm maddeleri arasında yapılacak aktarmalar valinin onayı ile, bölümler arasında yapılacak aktarma ise Genel Müdürün onayı ile yapılır.
Madde 0013:
3289 sayılı Kanunun 19 uncu maddesi aşağıdaki şekilde değiştirilmiştir.
Federasyon başkanlarının seçimi ve kurullarının teşkili
Madde 19.- Federasyon başkanları seçimle göreve gelirler ve bu görev fahridir.
Federasyon başkanlarının seçimi, kurullarının teşkili, çalışmaları, görev, yetki ve sorumlulukları ile kurullarını atamaya ilişkin hükümler çıkarılacak yönetmelikle belirlenir.
Madde 0014:
3289 sayılı Kanunun 23 üncü maddesi aşağıdaki şekilde değiştirilmiştir.
Sporcuların, sigortalanması
Madde 23.- Milli takımlara seçilen sporcular ile bu takımların teknik kadrolarında yer alanlar, müsabaka öncesi yapılan kamp çalışmalarının başlangıcından, müsabaka sonrası ikametgahına ulaşıncaya kadar, Milli Takım listesinde yer alan diğer görevliler ise müsabakaya gidiş tarihlerinden, ikametgahlarına varış tarihine kadar geçen süre içerisinde her türlü kaza, hastalık ve sakatlanmalara karşı özel sigorta sistemine göre Genel Müdürlükçe sigortalanır.
Sigortalanma esas ve usulleri yönetmelikle düzenlenir.
Madde 0015:
3289 sayılı Kanunun 31 inci maddesi aşağıdaki şekilde değiştirilmiştir.
Fahri görev
Madde 31.- Kamu personeli, Devlet Memurları Kanununda belirtilen istihdam şekillerinden birinde istihdam edilip edilmediğine bakılmaksızın, gençlik ve spor hizmetlerinde fahri olarak çalıştırılabilir.
Üniversite öğretim üyeleri ile tabipler ve diğer sağlık personeli kurul, komisyon ve organizasyonlarda görev alabilirler.
Gençlik ve Spor Genel Müdürlüğü teşkilatında fahri olarak teknik, ve idari görev alınabilir. Fahri göreve, illerdeki atamalar vali tarafından, merkez teşkilatındaki atamalar ise Genel Müdürün teklifi üzerine Başbakanın onayı ile yapılır.
Madde 0016:
3289 sayılı Kanuna aşağıdaki ek maddeler eklenmiştir.
Kamu görevlisi sayılma
EK MADDE 1.- Kamu hizmeti olarak yapılan gençlik ve spor organizasyonlarında görevlendirilen geçici görevliler, o organizasyonla ilgili görevlerini fiili olarak yürüttükleri süre içinde veya bu görevi ile ilgili ilişkileri sırasında kamu görevlisi sayılır. Ceza kanunlarının uygulanması bakımından, bunların işledikleri suçlarla, bunlara karşı işlenen suçlarda Devlet memurlarına ilişkin hükümler uygulanır.
Sporcu sağlığı
EK MADDE 2.- Gençlik ve spor faaliyetlerine katılanların belirli sağlık hizmetlerinin teminine ilişkin görevler Sağlık Bakanlığı ve Çalışma ve Sosyal Güvenlik bakanlıklarıyla işbirliği yapılmak suretiyle düzenlenecek esaslar dahilinde yürütülür.
Ödül
EK MADDE 3.- Gençlik ve spor faaliyetlerinde üstün başarı gösteren kişilere ve kuruluşlara ayni ve/veya nakdi ödül verilebilir. Ödülün verilmesine ilişkin esas ve usuller, Maliye ve Gümrük Bakanlığının görüşü alınarak hazırlanacak bir yönetmelikle düzenlenir.
Spor faaliyetlerinde verilecek ödülün amatörlüğü ihlal etmemesi esastır. Ancak mahallin gelenek ve göreneklerine göre yapılan cirit oyunu, at yarışı, pehlivan güreşleri gibi oyunlarda konulan özel hediye ve ödüller amatörlüğü bozmaz.
Özel saha ve tesislerin açılması
EK MADDE 4.- Özel hukuka tabi tüzel kişilerle gerçek kişiler, vakıf ve derneklere ait; gençlik merkezleri, gençlik tatil kampları ile benzeri diğer tesislerin yapımında, açılmasında, işletilmesinde ve denetiminde genel hükümler uygulanır ve bunlar hakkında ayrıca Başbakanlığın da izni alınır. Bu ve benzeri tesisler Genel Müdürlüğün gözetimi ve denetimine tabidir.
Kamuya ait saha ve tesislerin kullanılması
EK MADDE 5.- Genel ve katma bütçeli idare ve kurumlar ile il özel idarelerine, belediyelere, belediyelere bağlı kurumlara ve iktisadi devlet teşekkülleri ve kamu iktisadi kuruluşlarına ait gençlik ve spor faaliyetlerinin yürütüldüğü saha ve tesislerden gençlik ve spor faaliyetlerinde ortaklaşa faydalanılır.
Birinci fıkrada sözü edilen saha ve tesislerin ortaklaşa ve çok yönlü kullanılma esas ve yönetimleri tesis sahibi kurumla Başbakanlık arasında yapılacak bir protokolla düzenlenir.
Sözleşmeli personel
EK MADDE 6.- Gençlik ve Spor Genel Müdürlüğü Merkez Teşkilatında; Genel Müdür, Genel Müdür Yardımcısı, Daire Başkanı ve Federasyon Genel Sekreteri, Spor Kontrolörü ve Yardımcısı, tabip, hukuk müşaviri, avukat, mimar, mühendis, müfettiş, şube müdürü, mütercim, aşçı kadroları karşılık gösterilmek suretiyle, 657 sayılı Devlet Memurları Kanunu ile diğer kanunların sözleşmeli personel çalıştırılması hakkındaki hükümlerine bağlı olmaksızın sözleşmeli personel çalıştırılabilir. Ancak, bu görevlerde çalıştırılacaklar için yükseköğretim yanında, Devlet Memurları Kanununun 68 inci maddesinde belirtilen şartlar aranır.
Bu şekilde çalıştırılacakların sözleşme usul ve esasları ile ücret miktarı ve her çeşit ödemeleri Bakanlar Kurulunca tespit edilir.
Sözleşme ile çalıştırılacak personel istekleri üzerine T.C. Emekli Sandığı ile ilgilendirilir.
Fazla çalışma ücreti
EK MADDE 7.- Gençlik ve Spor Genel Müdürlüğü Merkez Teşkilatında 657 sayılı Devlet Memurları Kanununa göre maaş alan personel, Başbakanlık Merkez Teşkilatı kadrolarında aynı statüde çalışan personelin yararlandığı fazla çalışma ücreti ve benzeri diğer mali haklardan aynen istifade ederler.
Koordinasyon
EK MADDE 8.- Milli Eğitim Bakanlığına bağlı Yaygın ve Örgün Eğitim Kurumları arasındaki yurtiçi spor yarışmaları Gençlik ve Spor Genel Müdürlüğü ile koordineli olarak yürütülür. Bu kurumlara ait Yurtdışı spor yarışmaları ile Milletlerarası İzcilik Faaliyetleri ise Milli Eğitim Bakanlığı ile koordineli olarak Gençlik ve Spor Genel Müdürlüğü tarafından yürütülür ve yurtdışında temsil edilir.
Madde 0017:
Gençlik ve Spor Genel Müdürlüğü merkez ve taşra teşkilatında kullanılmak üzere ekli (3) sayılı listede belirtilen kadrolar ihdas edilerek 190 sayılı Kanun Hükmünde Kararnameye bağlı 1 sayılı cetvelin ilgili bölümüne eklenmiştir.
(3) SAYILI LİSTE
Kurumu: Gençlik ve Spor Genel Müdürlüğü
Teşkilatı: Merkez
Unvanı	Sınıfı	Serbest
kadro
adedi
1. DERECE
Gençlik Hizmetleri Daire Başkanı	GİH	1
Spor Kontrolörleri Kurul Başkanı	GİH	1
Baş Müfettiş	GİH	1
Genel Sekreter	GİH	5
Şube Müdürü	GİH	5
Toplam	13
2. DERECE
Şube Müdürü	GİH	7
Toplam	7
3. DERECE
Şube Müdürü	GİH	3
Toplam	3
4. DERECE
Şef	GİH	5
Toplam	5
5. DERECE
Şef	GİH	2
Memur	GİH	2
Toplam	4
6. DERECE
Şef	GİH	2
Memur	GİH	2
Toplam	4
7. DERECE
Müfettiş yardımcısı	GİH	7
Memur	GİH	2
Toplam	9
8. DERECE
Memur	GİH	2
Toplam	2
9. DERECE
Memur	GİH	2
Daktilo	GİH	1
Toplam	3
10. DERECE
Daktilo	GİH	2
Toplam	2
Kurumu: Gençlik ve Spor Genel Müdürlüğü
Teşkilatı: Taşra
Unvanı	Sınıfı	Serbest
Kadro
Adedi
1. DERECE
Şube Müdürü	GİH	3
Sportif Eğitim Uzmanı	GİH	5
Toplam	8
2. DERECE
Gençlik Merkezi Müdürü	GİH	40
Şube Müdürü	GİH	10
Spor Eğitim Merkezi Müdürü	GİH	15
Toplam	65
3. DERECE
Gençlik Merkezi Müdürü	GİH	33
Şube Müdürü	GİH	15
Spor Eğitim Merkezi Müdürü	GİH	15
Toplam	63
7. DERECE
Muhasebeci	GİH	6
Toplam	6
9. DERECE
Memur	GİH	30
Mutemet	GİH	6
Ambar Memuru	GİH	6
Ayniyat Memuru	GİH	6
Toplam	48
10. DERECE
Daktilograf	GİH	12
Toplam	12
11. DERECE
Şoför	GİH	12
Toplam	12
12. DERECE
Bekçi-Bakıcı	YHS	130
Teknisyen Yardımcısı	YHS	20
Toplam	150
Madde 0018:
179 sayılı Milli Eğitim Gençlik ve Spor Bakanlığının Teşkilat ve Görevleri Hakkında Kanun Hükmünde Kararnamenin adı Milli Eğitim Bakanlığının Teşkilat ve Görevleri Hakkında Kanun Hükmünde Kararname, bu Kanun Hükmünde Kararname ile diğer mevzuatta geçen Milli Eğitim Gençlik ve Spor Bakanlığı ibaresi Milli Eğitim Bakanlığı, Milli Eğitim Gençlik ve Spor Müdürlüğü ibaresi Milli Eğitim Müdürlüğü, Milli Eğitim Gençlik ve Spor Bakanı ibaresi Milli Eğitim Bakanı olarak değiştirilmiştir.
Madde 0019:
179 sayılı Kanun Hükmünde Kararnamenin 2 nci maddesinin (g), (ı), (j), (k), (l), (m) ve (n) bentleri, 8 inci maddesinin (j) bendi, değişik 17 nci maddesi, 39 uncu maddesinin (b) bendi ile 41, 50/son fıkrası, 60, 61, 62, 63, 64, 65, 66, 67 ve 68 inci maddeleri; 181 sayılı Kanun Hükmünde Kararnamenin 2 nci maddesinin (i) bendi ile 39 uncu maddesinin (b) bendi ve bu Kanun Hükmünde Kararnamede geçen Sosyal hizmetler, Sosyal yardım deyimleri yürürlükten kaldırılmıştır.
Madde 0020:
181 sayılı Sağlık ve Sosyal Yardım Bakanlığının Teşkilat ve Görevleri Hakkında Kanun Hükmünde Kararnamenin adı Sağlık Bakanlığının Teşkilat ve Görevleri Hakkında Kanun Hükmünde Kararname olarak, bu Kanun Hükmünde Kararname ile diğer mevzuatta geçen Sağlık ve Sosyal Yardım Bakanlığı ibaresi Sağlık Bakanlığı, Sağlık ve Sosyal Yardım Bakanı ibaresi Sağlık Bakanı olarak değiştirilmiştir.
Madde 0021:
181 sayılı Sağlık Bakanlığının Teşkilat ve Görevleri Hakkında Kanun Hükmünde Kararnamenin 8 inci maddesine aşağıdaki (i) bendi, 17 nci maddesinden sonra gelmek üzere 17/A maddesi eklenmiş, 8 inci maddesinin (ı) bendiyle 17 nci maddesinin (c) bendi ve Kanun Hükmünde Kararnameye ekli cetvelin Ana Hizmet Birimleri bölümünün 9 uncu sırası aşağıdaki şekilde değiştirilmiş, bu cetvele 10. Avrupa Topluluğu Koordinasyon Dairesi Başkanlığı ibaresi eklenmiştir.
i) Avrupa Topluluğu Koordinasyon Dairesi Başkanlığı.
Avrupa Topluluğu Koordinasyon Dairesi Başkanlığı
MADDE 17/A.- Avrupa Topluluğu Koordinasyon Dairesi Başkanlığı Bakanlığın görev ve faaliyet alanına giren konularda, Avrupa topluluğu ile ilgili konularda koordinasyonu sağlar, Avrupa topluluğu ile görevli Devlet Bakanlığının Koordinasyon çalışmalarına yardımcı olur, bu alanda Hükümetin genel politikasını uygulamaya yönelik tedbirleri alır, uyum ve uygulama çalışmaları ile ilgili işleri yürütür.
ı) Dış İlişkiler Dairesi Başkanlığı,
c) Bakanlığın yabancı ülkelerle olan ilişkilerini düzenlemek ve konu ile ilgili hizmetleri yürütmek,
9. Dış İlişkiler Dairesi Başkanlığı.
Madde 0022: Kaldırılan Hükümler
06.12.1989 tarih ve 396 sayılı Kanun Hükmünde Kararnamenin 28 inci maddesi yürürlükten kaldırılmıştır.
Geçici Madde 0001:
Bu Kanun ile kaldırılan Milli Eğitim Gençlik ve Spor Bakanlığı Gençlik Hizmetleri Genel Müdürlüğü personelinin yeni bir göreve atanıncaya kadar eski kadrolarına ait aylık, ek gösterge ve her türlü zam ve tazminat hakları devam eder.
Geçici Madde 0002:
Bu Kanun ile çıkarılması öngörülen yönetmelikler yürürlüğe girinceye kadar mevcut yönetmeliklerin bu Kanuna aykırı olmayan hükümlerinin uygulanmasına devam olunur.
Geçici Madde 0003:
Bu Kanunda öngörülen protokoller yürürlüğe girinceye kadar mevcut protokollerin uygulanmasına devam olunur.
Madde 0023:
Bu Kanun 18.03.1989 tarihinden geçerli olmak üzere yayımı tarihinde yürürlüğe girer.
Madde 0024:
Bu Kanun hükümlerini Bakanlar Kurulu yürütür.
Yükleyen: yasinuzunoglu
