1005 sayılı İstiklal Madalyası Verilmiş Bulunanlara Vatani Hizmet Tertibinden Şeref Aylığı Bağlanması Hakkında Kanun
Yayımlandığı Resmî Gazete Tarihi: 24.02.1968
Yayımlandığı Resmî Gazete Sayısı: 12835
Kabul Tarihi	24.02.1968
Madde 0001:
(Fıkra 05.04.2023 tarih ve 32154 sayılı Resmi Gazetede yayımlanan 7447 Sayılı Kanunun 1. Maddesi ile 1/4/2023 tarihinden itibaren uygulanmak üzere yayımı tarihinde Değişmiştir.) Milli mücadeleye iştirak eden ve bu sebeple kendilerine İstiklal Madalyası verilmiş bulunan Türk vatandaşları ile 1950 yılında Türk Tugayı'nın Kore'ye ayak bastığı Ekim ayında başlamak ve 1953 yılı Pan-Munjon Ateşkes Anlaşması'na kadar Kore'de fiilen savaşa katılmış olan Türk vatandaşlarına ve 1974 yılında Temmuz 1 inci ve Ağustos 2 nci Barış Harekatına Kıbrıs'ta fiilen görev alarak katılmış olan Türk vatandaşlarına, hayatta bulundukları sürece, vatani hizmet tertibinden 30 günlük net asgari ücret tutarında aylık bağlanır. Hak sahibinin ölümü halinde bu aylık, dul eşe %75 oranında bağlanır, ancak dul eşin tekrar evlenmesi halinde kesilir.
(28.08.1991 tarih ve 3761 sayılı Kanunun 1 inci maddesiyle eklenmiştir.) (05.03.1992 tarih ve 3784 sayılı Kanunun 1 inci maddesiyle yürürlükten kaldırılmıştır.)
Bu Kanundan önce, özel bir kanunla kendilerine vatani hizmet tertibinden aylık bağlanmış olanlar hakkında yukarıdaki fıkra hükmü uygulanmaz.
Vatani hizmet tertibinden bağlanan aylıklar hiç bir suretle haczedilemez.
(1) Bu kısımda yer alan 1500 ibaresi; 08.08.1999 tarih ve 23780 sayılı Resmi Gazete de yayımlanan 4432 sayılı Kanunun 1 inci maddesiyle metinde görüldüğü şekilde değiştirilmiştir.
Madde 0002:
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
Geçici Madde 0001:
(24.02.1968 tarih ve 1005 sayılı Kanunun numarasız geçici maddesi olup, 09.11.1983 tarih ve 2943 sayılı Kanunun 3 üncü maddesi ile Geçici Madde 1. madde olarak düzeltilmiştir.) Bu kanunun yürürlüğe girdiği tarihten önce, özel kanunlarla vatani hizmet tertibinden;
Hayatta bulundukları sürece kendilerine bağlanmış aylıklar,
Kanunlarına müsteniden dul ve yetimlerine bağlanmış aylıklar toplamı (Aylık alan bir kişi de olsa) birinci maddede yazılı aylıktan az olduğu takdirde, bu miktara yükseltilir.
Geçici Madde 0002:
(09.11.1983 tarih ve 2943 sayılı Kanunun 3 üncü maddesiyle eklenmiştir.) 1950 Yılında Türk Tugayının Kore ye ayak bastığı Ekim ayında başlamak ve 1953 yılı Pan - Munjon Ateşkes Anlaşmasına kadar Kore de fiilen savaşa katılmış olan Türk vatadaşlarına bu Kanunun yürürlüğe girdiği tarihte almakta oldukları 4250 lira aylığın üç yıllık tutarı, yürürlük tarihinden itibaren üç ay içinde defaten ödenerek aylık bakımından bu Kanunla ilişkileri kesilir.
Kanunun yürürlüğe girdiği tarihle toptan ödemenin yapıldığı tarih arasında ölenlerin istihkakları kanuni mirasçılarına ödenir.
Bu Kanunun yürürlük tarihinden sonra hiç bir nedenle aylık ödeme yapılmaz.
Geçici Madde 0003:
(09.11.1983 tarih ve 2943 sayılı Kanunun 3 üncü maddesiyle eklenmiştir.) 1974 yılında Temmuz 1 inci ve Ağustos 2 nci Barış Harekatına Kıbrıs ta fiilen görev alarak katılmış olan Türk vatandaşlarına bu Kanunun yürürlük tarihine kadar aşağıdaki cetvele göre hesaplanacak aylıkların tutarı, yürürlük tarihini izleyen üç ay içinde defaten ödenir.
Bu Kanunun yürürlük tarihinden evvel ölenlerin istihkakları ölüm tarihlerini izliyen ay sonuna kadar hesaplanır ve kanuni mirasçılarına ödenir.
Geçici ikinci ve üçüncü maddeler gereğince yapılacak toptan ödemeler her türlü vergi, resim ve harçtan muaf olup hiç bir suretle haczedilemez.
CETVEL
Lira
1976 Mayıs	1977 Şubat	ayları için aylık tutarı	765
1977 Mart	1978 Şubat	1.020
1978 Mart	1979 Şubat	1.190
1979 Mart	1980 Şubat	1.360
1980 Mart	1981 Şubat	2.125
1981 Mart	1982 Şubat	3.125
1982 Mart	1982 Aralık	3.750
1983 Ocak	1983 Kasım	4.250
Madde 0003:
Bu kanun yayımlandığı tarihi takip eden mali yıl başından itibaren yürürlüğe girer.
Madde 0004:
Bu kanun hükümlerini Bakanlar Kurulu yürütür.
Geçici Madde 0001:
Bu Kanunun yayımı tarihine kadar ölmüş olanların dul eşlerine de Kanunun yayımı tarihini takip eden aybaşından itibaren aynı esaslara göre aylık bağlanır. Ancak, bunlara Kanunun yayımı tarihinden önceki süre için herhangi bir ödeme yapılmaz.
Ek Madde 0001:
(Madde 02.08.2013 tarih ve 28726 sayılı Resmi Gazetede yayımlanan 6495 Sayılı Kanun ile Yürürlükten Kaldırılmıştır.)
Yükleyen: yasinuzunoglu
