2548 sayılı Ceza Evleriyle Mahkeme Binaları İnşası Karşılığı Olarak Alınacak Harçlar ve Mahkumlara Ödettirilecek Yiyecek Bedelleri Hakkında Kanun
Yayımlandığı Resmî Gazete Tarihi: 09.07.1934
Yayımlandığı Resmî Gazete Sayısı: 2747
Kabul Tarihi	30.06.1934
Madde 0001:
İcra dairelerince miktar ve kıymeti muayyen olan ilamlı ve ilamsız alacaklardan tahsil olunan paranın % 2 si ve kıymeti muayyen olmıyan ilamların icrasından tahsil harcının yarısı nisbetinde harç alınır. Maktu harçlar ilamın icraya konulduğu zaman peşin olarak alınır.
Bu harçlar borçluya yükletilemez ve mahkümunbih meblağ birmilyon liradan aşağı olursa bundan harç alınmaz.
Madde 0002:
(27.12.1939 tarih ve 3757 sayılı Kanunun 1 inci maddesiyle değişen şekli.) Her mahküm cezaevinde bulunduğu müddetçe yiyecek bedelini ödemeğe mecburdur.
Bu yiyecek bedelleri cezaevleri idarelerince altı ayda bir bordro yapılarak tahakkuk ettirilir. Mahkümiyetleri altı aydan aşağı olan mahkümlara ait bordrolar salıverilecekleri tarihten bir hafta evvel yapılır. Bordrolar mahkümlara da tebliğ olunur.
Tahakkuk ettirilen yiyecek bedelleri mahkümlar tarafından ödenmezse, Cumhuriyet Müddeiumumilikleri tarafından kendilerinin ikametgahı belediyeleri ve belediye teşkilatı olmıyan yerlerde bağlı bulundukları kaymakam veya nahiye müdürlükleri marifetiyle borçlarını ödemeğe muktedir olup olmadıkları tahkik olunur.
İktidarları anlaşıldığı halde borçlarını ödemiyenlerden Cumhuriyet Müddeiumumiliklerinin iş arı üzerine Maliye dairelerince Tahsili Emval Kanunu hükümleri tatbik olunarak borçlar tahsil olunur.
Yiyecek bedellerinden doğan alacaklar mahkümiyetin hitamı tarihinden başlamak üzere beş senelik mürururzamana tabidir.
(09.05.2001 tarih ve 4671 sayılı Kanunun 3 üncü maddesiyle değişen ve 16.05.2001 tarihinden geçerli olarak yürürlüğe giren şekli.) İşyurtlarında çalıştırılanlar ile ödeme gücü olmadığı anlaşılanlardan yiyecek bedelleri alınmaz.
Madde 0003:
(27.12.1939 tarih ve 3757 sayılı Kanunun 1 inci maddesiyle değişen şekli.) (1. Cümlenin: 06.08.1997 tarih ve 4301 sayılı Kanunun 18 inci maddesiyle yeniden düzenlenen şekli.) Yukarıdaki maddeler gereğince alınacak harçlar ve yiyecek bedelleri makbuz karşılığı tahsil olunur. Ancak Tahsili Emval Kanununa tevkifan yapılacak tahsilat Maliyece emanet hesabına kaydolunarak tahsilini takibeden ayın 15 inci gününe kadar beşinci madde hükümleri dairesinde Ziraat Bankasına tevdi olunur.
Madde 0004:
(29.05.1959 tarih ve 7309 sayılı Kanunun 1 inci maddesiyle değişen şekli.) Ödettirilecek yiyecek bedeli, mahkümlara her verildiği yıl içinde ekmek ve gıda maddelerinin mübayaa fiyatı üzerinden hesap olunur.
Madde 0005:
(23.07.2004 tarih ve 25531 sayılı Resmi Gazete de yayımlanan 5217 sayılı Kanunun 31/5 maddesiyle, 01.01.2005 tarihinden geçerli olarak yürürlükten kaldırılmıştır.)
Madde 0006:
(23.07.2004 tarih ve 25531 sayılı Resmi Gazete de yayımlanan 5217 sayılı Kanunun 31/5 maddesiyle, 01.01.2005 tarihinden geçerli olarak yürürlükten kaldırılmıştır.)
Madde 0007:
Bu kanun 1 Kanunuevvel 1934 tarihinden mer idir. Genel Müdürlük para cezası dışındaki gelirleri, 6183 sayılı Amme Alacaklarının Tahsil Usulü Hakkında Kanun hükümlerine göre takip ve tahsil eder.(1)
(1) Bu Bölümde Geçen Genel Müdürlük para cezası dışındaki gelirleri, 6183 sayılı Amme Alacaklarının Tahsil Usulü Hakkında Kanun hükümlerine göre takip ve tahsil eder. cümlesi 06.06.2008 tarih ve 26898 sayılı 1. Mükerrer Resmi Gazetede yayımlanan 5766 sayılı Kanun ile Eklenmiştir.
Madde 0008:
Bu kanunun hükümlerini icraya İcra Vekilleri Heyeti memurdur.
Yükleyen: yasinuzunoglu
