2439 sayılı 13.05.1971 Tarih ve 1402 Sayılı Sıkıyönetim Kanununa Ek-7 nci Madde Eklenmesi Hakkında Kanun
Yayımlandığı Resmî Gazete Tarihi: 26.03.1981
Yayımlandığı Resmî Gazete Sayısı: 17291
Kabul Tarihi	24.03.1981
Madde 0001:
13.05.1971 tarih ve 1402 sayılı Sıkıyönetim Kanununa aşağıdaki Ek-7 nci madde eklenmiştir.
EK MADDE 7.- Sıkıyönetim mercilerince yapılmakta olan bir soruşturma nedeniyle, Sıkıyönetim Komutanı veya askeri savcısı tarafından gerekli görülüp yazı ile istendiği takdirde, ceza infaz kurumları ile tutukevlerinde tutuklu veya hükümlü bulunan kimseler, derhal bu mercilere teslim edilirler.
Yukarıdaki fıkra gereğince teslim alınan tutuklu veya hükümlüler teslim alınmalarını gerektiren adli işlemin sonuçlanması üzerine alındıkları kuruma iade edilirler. Arada geçen süreler tutukluluk ve hükümlülükte geçmiş sayılır.
Sıkıyönetim Komutanlığı veya askeri savcılığınca teslim alınanların evvelce haklarında verilmiş tutuklama kararlarının kaldırılması ya da hükümlü bulundukları cezalarının infazlarının tamamlanması hallerinde, keyfiyet ilgili Sıkıyönetim Komutanlığı ve savcılığına bildirilir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
