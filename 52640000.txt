5264 sayılı Sosyal Sigortalar Kanununda Değişiklik Yapılması Hakkında Kanun
Yayımlandığı Resmî Gazete Tarihi: 11.12.2004
Yayımlandığı Resmî Gazete Sayısı: 25667
Kabul Tarihi	02.12.2004
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-955/5160
03.11.2004
TÜRKİYE BÜYÜK MİLLET MECLİSİ BAŞKANLIĞINA
Çalışma ve Sosyal Güvenlik Bakanlığınca hazırlanan ve Başkanlığınıza arzı Bakanlar Kurulunca 27.9.2004 tarihinde kararlaştırılan Sosyal Sigortalar Kanununda Değişiklik Yapılması Hakkında Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Sigortalının kendisinin faydalanabildiği yurt dışı tedavi imkânından sigortalının eş, çocuk, ana ve babası, Kurumdan sürekli iş göremezlik geliri, malullük veya yaşlılık aylığı alan kimselerin kendileri, eş, çocuk, ana ve babası ile hak sahibi olarak gelir veya aylık almakta olan eş, çocuk, ana ve baba faydalanamamaktadır.
Günümüzde tüm tedaviler yurt içinde yapılabildiği halde, ender de olsa bazı hastalıkların tedavilerinin yalnızca son teknolojik gelişmelerle yurt dışında yapılabilmesi mümkündür. Bu durum göz önünde bulundurulduğunda sigortalının yalnız kendisinin faydalanabildiği yurt dışı tedavi imkânından sigortalının eş, çocuk, ana ve babası, Kurumdan sürekli iş göremezlik geliri, malullük veya yaşlılık aylığı alan kimselerin kendileri, eş, çocuk, ana ve babası ile hak sahibi olarak gelir veya aylık almakta olan eş, çocuk, ana ve babanın da yurt dışı tedavi imkânından yararlanabilmesine olanak tanıyan bir düzenlemeye ihtiyaç duyulmuştur.
Tasarı bu çerçevede, ilgililerin sağlığını koruma, çalışma gücünü yeniden kazandırma amacı ile hazırlanmıştır.
HÜKÜMETİN TEKLİF ETTİĞİ METİN
SOSYAL SİGORTALAR KANUNUNDA DEĞİŞİKLİK YAPILMASI HAKKINDA KANUN TASARISI
Madde 0001:
17.07.1964 tarihli ve 506 sayılı Sosyal Sigortalar Kanununun 32 nci maddesinin (E) bendine aşağıdaki paragraf eklenmiştir.
Yabancı ülkeye gönderilenlerin tedavi süresi iki yılı geçemez. Bu süre içerisinde acil haller hariç olmak üzere, raporda belirtilen hastalığın seyriyle bağlantılı olmayan hastalıktan başka yapılan tedavi giderleri ödenmez ve bu tedavi için süre uzatılamaz. Tedavi süresi altı ayı geçtiği takdirde ilgili yabancı sağlık kurumundan alınan ve tedavinin devamı zaruretini gösteren rapor, dış temsilciliklerce Kuruma gönderilir. Bu işlem her altı ayda bir tekrarlanır ve Kurumca sigortalılar için tespit edilen esaslara göre gidip-gelme yol paraları ile tedavi ve zaruri masrafları Kurumca ödenir. Kurum sağlık tesisleri sağlık kurulunca verilen rapora karşı Kurum veya ilgili sigortalıca yapılacak itiraz, Sosyal Sigorta Yüksek Sağlık Kurulunca karara bağlanır. Sosyal Sigorta Yüksek Sağlık Kurulunca verilen karar kesindir.
Madde 0002:
506 sayılı Kanuna aşağıdaki ek madde eklenmiştir.
EK MADDE 49. - Yurt içinde tedavisi mümkün olmayan, ancak yabancı bir ülkede kısmen veya tamamen tedavisi mümkün görülen ve mamullük halinin önlenebileceği veya önemli oranda azaltılabileceği Kurum sağlık tesisleri sağlık kurulu raporu ile tespit edilen hastalıkları için ve bu raporda belirtilmiş ise beraber gideceği kimseyle birlikte;
Hastalığın anlaşıldığı tarihten önceki bir yıl içinde en az 300 gün hastalık sigortası primi ödenmiş olması şartıyla sigortalının, diğer sosyal güvenlik kuruluşlarına tâbi olarak çalışmayan ya da gelir veya aylık almayan eşi ile geçindirmekle yükümlü olduğu çocukları, ana ve babası,
Bu Kanuna göre sürekli iş göremezlik geliri, malullük veya yaşlılık aylığı almakta olanlar ile bu kimselerin geçindirmekle yükümlü oldukları eş, çocuk, ana ve babası,
Hak sahibi olarak gelir veya aylık alan eş, çocuk, ana ve baba,
Yurt dışına gönderilir.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
MADDE GEREKÇELERİ
Madde 0001:
Madde ile sigortalının kendisinin yurt dışındaki tedavisi ile ilgili düzenleme yapılmıştır.
Madde 0002:
Madde ile, aktif olarak çalışan sigortalının yalnız kendisinin faydalanabildiği yurt dışı tedavi imkânından sigortalının eş, çocuk, ana ve babası, gelir veya aylık alan sigortalının kendisi, eş, çocuk, ana ve babası ile hak sahibi olarak gelir veya aylık almakta olan eş, çocuk, ana ve babanın da yararlanmasına imkân tanınmaktadır.
Madde 0003:
Yürürlük maddesidir.
Madde 0004:
Yürütme maddesidir.
Sağlık, Aile, Çalışma ve Sosyal İşler Komisyonu Raporu
T.C.
Sağlık, Aile, Çalışma ve Sosyal İşler Komisyonu
Esas No	1/927
Karar No	7
25.11.2004
TÜRKİYE BÜYÜK MİLLET MECLİSİ BAŞKANLIĞINA
Çalışma ve Sosyal Güvenlik Bakanlığınca hazırlanarak Bakanlar Kurulunca 3.11.2004 tarihinde Başkanlığınıza sunulan Sosyal Sigortalar Kanununda Değişiklik Yapılması Hakkında Kanun Tasarısı, Başkanlığınızca 9.11.2004 tarihinde esas komisyon olarak Komisyonumuza ve tali komisyon olarak da Plan ve Bütçe Komisyonuna havale edilmiş ve Komisyonumuz, 25.11.2004 tarihli beşinci toplantısında, Çalışma ve Sosyal Güvenlik, Maliye ve Adalet bakanlıkları ile Sosyal Sigortalar Kurumu, Emekli Sandığı ve ilgili sivil toplum örgütleri temsilcilerinin de katılımıyla Tasarıyı inceleyip görüşmüştür.
Tasarı ile sigortalının kendisinin faydalanabildiği yurt dışı tedavi imkânından,
Sigortalının eş, çocuk, ana ve babasının,
Kurumdan sürekli iş görmezlik geliri, malullük veya yaşlılık aylığı alan kimselerin kendilerinin, eş, çocuk, ana ve babasının,
Hak sahibi olarak gelir ve aylık almakta olan eş, çocuk, ana ve babanın da
Yararlanmasına olanak tanınmaktadır.
Tasarının tümü üzerindeki görüşmeler tamamlandıktan sonra Tasarının tümü ile genel gerekçesi benimsenmiş ve maddelerinin görüşülmesine geçilmesi kararlaştırılmıştır.
Tasarının yukarıdaki amaca uygun düzenlemeleri içeren 1 ve 2 nci maddeleri ile yürürlük ve yürütmeye ilişkin 3 ve 4 üncü maddeleri, Komisyonumuzca, aynen kabul edilmiştir.
Raporumuz, Genel Kurula sunulmak üzere arz olunur.
SAĞLIK, AİLE, ÇALIŞMA VE SOSYAL İŞLER KOMİSYONUNUN KABUL ETTİĞİ METİN
SOSYAL SİGORTALAR KANUNUNDA DEĞİŞİKLİK YAPILMASI HAKKINDA KANUN TASARISI
Madde 0001:
Tasarının 1 inci maddesi Komisyonumuzca aynen kabul edilmiştir.
Madde 0002:
Tasarının 2 nci maddesi Komisyonumuzca aynen kabul edilmiştir.
Madde 0003:
Tasarının 3 üncü maddesi Komisyonumuzca aynen kabul edilmiştir.
Madde 0004:
Tasarının 4 üncü maddesi Komisyonumuzca aynen kabul edilmiştir.
Madde 0001:
17.07.1964 tarihli ve 506 sayılı Sosyal Sigortalar Kanununun 32 nci maddesinin (E) bendine aşağıdaki paragraf eklenmiştir.
Yabancı ülkeye gönderilenlerin tedavi süresi iki yılı geçemez. Bu süre içerisinde acil haller hariç olmak üzere, raporda belirtilen hastalığın dışındaki hastalıklar için tedavi ücreti ödenmez. Bu tedavi için süre uzatılamaz. Tedavi süresi altı ayı geçtiği takdirde ilgili yabancı sağlık kurumundan alınan ve tedavinin devamı zaruretini gösteren rapor, dış temsilciliklerce Kuruma gönderilir. Bu işlem her altı ayda bir tekrarlanır ve Kurumca sigortalılar için tespit edilen esaslara göre gidip-gelme yol paraları ile tedavi ve zaruri masrafları Kurumca ödenir.
Madde 0002:
506 sayılı Kanuna aşağıdaki ek madde eklenmiştir.
EK MADDE 49.- Yurt içinde tedavisi mümkün olmayan, ancak yabancı bir ülkede kısmen veya tamamen tedavisi mümkün görülen ve malullük halinin önlenebileceği veya önemli oranda azaltılabileceği Kurum sağlık tesisleri sağlık kurulu raporu ile tespit edilen hastalıkları için ve bu raporda belirtilmiş ise beraber gideceği kimseyle birlikte;
Hastalığın anlaşıldığı tarihten önceki bir yıl içinde en az üçyüz gün hastalık sigortası primi ödenmiş olması şartıyla sigortalının, diğer sosyal güvenlik kuruluşlarına tabi olarak çalışmayan ya da gelir veya aylık almayan eşi ile geçindirmekle yükümlü olduğu çocukları, ana ve babası,
Bu Kanuna göre sürekli iş göremezlik geliri, malullük veya yaşlılık aylığı almakta olanlar ile bu kimselerin geçindirmekle yükümlü oldukları eş, çocuk, ana ve babası,
Hak sahibi olarak gelir veya aylık alan eş, çocuk, ana ve baba,
Yurt dışına gönderilir.
Yabancı ülkeye gönderilenlerin tedavi süresi iki yılı geçemez. Bu süre içerisinde acil haller hariç olmak üzere, raporda belirtilen hastalığın seyriyle bağlantılı olan hastalıktan başka yapılan tedavi giderleri ödenmez ve bu tedavi için süre uzatılamaz. Tedavi süresi altı ayı geçtiği takdirde ilgili yabancı sağlık kurumundan alınan ve tedavinin devamı zaruretini gösteren rapor, dış temsilciliklerce Kuruma gönderilir. Bu işlem her altı ayda bir tekrarlanır ve Kurumca sigortalılar için tespit edilen esaslara göre gidip-gelme yol paraları ile tedavi ve zaruri masrafları Kurumca ödenir. Kurum sağlık tesisleri sağlık kurulunca verilen rapora karşı Kurum veya ilgili sigortalıca yapılacak itiraz, Sosyal Sigorta Yüksek Sağlık Kurulunca karara bağlanır. Sosyal Sigorta Yüksek Sağlık Kurulunca verilen karar kesindir.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
