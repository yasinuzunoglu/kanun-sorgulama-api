3297 sayılı 3065 Sayılı Katma Değer Vergisi Kanununun, 6802 Sayılı Gider Vergileri Kanununun, 1606 Sayılı Türkiye Kızılay Derneği, Türk Hava Kurumu ve Türkiye Çocuk Esirgeme Kurumunun Bazı Vergilerden, Bütün Harç ve Resimlerden Muaf Tutulmasına Dair Kanunun, 2767 Sayılı Sıtma ve Frengi İlaçları İçin Kanunun Bazı Maddelerinde Değişiklik Yapılması ile 1118 Sayılı Oyun Kağıtları İnhisarı Hakkında Kanunun Yürürlükten Kaldırılması Hakkında Kanun
Yayımlandığı Resmî Gazete Tarihi: 20.06.1986
Yayımlandığı Resmî Gazete Sayısı: 19140
Kabul Tarihi	03.06.1986
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0001:
3065 sayılı Katma Değer Vergisi Kanununun 2 nci maddesinin 4 üncü fıkrası aşağıdaki şekilde değiştirilmiştir.
4. Kap ve ambalajlar ile döküntü ve tali maddelerin geri verilmesinin mutat olduğu hallerde teslim bunlar dışında kalan maddeler itibariyle yapılmış sayılır. Bunların yerine aynı cins ve mahiyette kap ve ambalajlar ile döküntü tali maddelerin geri verilmesinde de aynı hüküm uygulanır.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0002:
3065 sayılı Katma Değer Vergisi Kanununun 8 inci maddesinin 2 nci fıkrası aşağıdaki şekilde değiştirilmiştir.
2. Vergiye tabi bir işlem sözkonusu olmadığı veya katma değer vergisini fatura veya benzeri vesikalarda göstermeye bulunmadığı halde; düzenlendiği bu tür vesikalarda katma değer vergisi gösterenler, bu vergiye ödemekle mükelleftirler. Bu husus kanuna göre borçlu oldukları vergi tutarından daha yüksek bir meblağı gösteren mükellefler için de geçerlidir. Bu gibi sebeplerle fazla ödedikleri vergilerin, indirim hakkına sahip olmayanlara iadesi konusunda Maliye ve Gümrük Bakanlığı yetkilidir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0003:
3065 sayılı Katma Değer Vergisi Kanununun 11 inci maddesinin 1 inci fıkrasına aşağıdaki (c) bendi eklenmiş ve 2 nci fıkra aşağıdaki şekilde değiştirilmiştir.
c) İhraç edilmek şartıyla imalatçılar tarafından kendilerine teslim edilen mallara ait katma değer vergisi, ihracatçılar tarafından ödenmez. Mükelleflerce tahsil edilmeyen ancak ilgili dönem beyannamesinde beyan edilecek olan bu vergi, vergi dairesince tarh ve tahakkuk ettirilerek tecil olunur.
Söz konusu malların, ihracatçıya teslim tarihini takip eden ay başından itibaren 3 ay içinde ihraç edilmesi halinde, tecil edilen vergi terkin olunur.
İhracatın yukarıdaki şartlara uygun olarak gerçekleştirilmemesi halinde, tecil olunan vergi tahakkuk ettirildiği tarihten itibaren 6183 sayılı Amme Alacaklarının Tahsil Usulü Hakkında Kanunun 51 inci maddesine göre belirlenen gecikme zammının % 50 fazlası ile birlikte tahsil olunur. Ancak, ihraç edilmek şartıyla teslim edilen malların Vergi Usul Kanununda belirtilen mücbir sebepler nedeniyle ihraç edilmemesi halinde, tecil edilen vergi tecil edildiği tarihten itibaren 6183 sayılı Amme Alacaklarının Tahsil Usulü Hakkında Kanunun 48 inci maddesine göre ilgili dönemler için geçerli tecil faizi ile birlikte tahsil edilir.
Tecil veya terkin edilen ve vergiler hakkında ihracatçılar bakımından bu Kanunun 32 nci maddesi hükmü uygulanmaz.
İhracatçılara mal teslim eden imalatçılara iade edilecek Katına Değer Vergisi, ihraç edilen mala ilişkin imalatçı satış bedeline göre hesaplanan miktardan fazla olamaz.
İhracatçılara mal teslim eden imalatçılara iade edilmesi gereken Katma Değer Vergisi, ihracat işlemlerinin tamamlanmasından sonra yapılır, iade veya tecil olunacak vergi miktarı, mükellefin ilgili dönem beyannamesinde yer alan bilgiler mukayese edilmek suretiyle hesaplanır.
2. Maliye ve Gümrük Bakanlığı, Katma Değer Vergisi tahsil edilmeden teslim edilecek mal miktarını; ihracatçı ve ihracatçıya mal teslim edenlerin her biri için, bir önceki yıl iş hacmi, cari yıldaki işlemler ve vergi alacağının emniyet altına alınması amacıyla gerekli görülen hallerde sınırlamaya ve istisnaların uygulamasına ilişkin usul ve esaslar ile istisnanın uygulanacak asgari miktarları tespite yetkilidir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0004:
3065 sayılı Katma Değer Vergisi Kanununun 3174 sayılı Kanunla değişik 13 üncü maddesinin (a) bendi aşağıdaki şekilde değiştirilmiştir.
a) Mükelleflere işletmelerinde kullanacakları deniz, hava ve demiryolu taşıma araçlarının, yüzer tesis ve araçların teslimleri ile bunların tadili, onarım ve bakımı şeklinde ortaya çıkan teslim ve hizmetler,
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0005:
3065 sayılı Katma Değer Vergisi Kanununun 16 ncı maddesinin l inci fıkrasının (b) bendi aşağıdaki şekilde değiştirilmiştir.
b) Gümrük Kanununun 7 nci maddesinin 3, 4, 5, 6, 7 numaralı bentleri ile 8, 9, 10, 12, 13, 119 ve 132 nci maddelerinde yazılı olup, Gümrük Vergisinden muaf ve müstesna olarak ithal edilen eşyanın mezkur maddelerindeki kayıt ve şartlarla ithali, (Bu Kanunun 11 inci maddesinde düzenlenen ihracat istisnasından yararlanarak ihraç olunan ancak, Gümrük Kanununun l 32 nci maddesinde belirtildiği şekilde geri gelen eşyanın, ithalat istisnasından faydalanabilmesi için, bu eşya ile ilgili olarak ihracat istisnasında faydalanılan miktarın gümrük idarelerine ödenmesi veya bu miktar kadar teminat gösterilmesi şarttır.)
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0006:
3065 sayılı Katma Değer Vergisi Kanununun 17 nci maddesinin 2 nci fıkrasının (b) bendi, 4 üncü fıkrasının (b), (e), (g) bentleri aşağıdaki şekilde değiştirilmiş ve fıkraya (j) bendi eklenmiştir.
b) Kanunların gösterdiği gerek üzerinde bedelsiz olarak yapılan mal teslimi ve hizmet ifaları ile yukarıda sayılan kurum ve kuruluşlara bedelsiz olarak yapılan her türlü mal teslimi ve hizmeti ifaları,
b) Gelir Vergisi Kanununa göre vergiden muaf olan küçük çiftçiler ile kazançları götürü gider usulüne göre tespit edilen çiftçiler tarafından yapılan teslim ve hizmetler,
c) Banka ve sigorta muameleleri vergisi kapsamına giren işlemler, ile sigorta acente ve prodüktörlerinin sigorta muamelelerine ilişken işlemleri,
g) Külçe altın, döviz, para, damga pulu, harç pulu, değerli kağıtlar, taşıt pulu, hisse senedi ve tahvil teslimleri,
j) Boru hattı ile yapılan yabancı ham petrol, gaz ve bunların ürünlerinin taşınması hizmetleri,
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0007:
3065 sayılı Katma Değer Vergisi Kanununun 18 inci maddesinin 1 inci fıkrası aşağıdaki şekilde değiştirilmiştir.
1. Vergiden istisna edilen işlemleri yapanlar diledikleri takdirde ilgili vergi dairesine yazılı olarak müracaatta bulunarak bu işlemleri dolayısıyla vergiye tabi tutulmalarını talep edebilirler. Bu talebin mükellefin istisnaya dahil olan işlemlerinin tamamını kapsaması şarttır. Şu kadar ki; mükellefiyetin devam edilmekte olan işlemlere şümulü yoktur.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0008:
3065 sayılı Katma Değer Vergisi Kanununun 28 inci maddesi aşağıdaki şekilde değiştirilmiştir.
Madde 28.- Katma Değer Vergisinin nispeti vergiye tabi her işlem için % 10 dur. Bakanlar Kurulu bu nisbeti temel gıda maddeleri ile tarım ürünlerinin her biri için 0 (sıfır) a kadar indirmeye yetkilidir.
Bakanlar Kurulu gazete, dergi, kitap ve benzeri yayınların (6.3.1986 tarihli ve 3266 sayılı Kanun hükümlerine aykırı hareket ettiği tespit edilenler hariç) her biri için ayrı ayrı veya bir arada olmak üzere kanuni vergi nispetini yarısına kadar indirmeye, bu indirimin sınırlarını, usul ve esaslarını belirlemeye ve indirilen bu oranları kanuni seviyelerine kadar yükseltmeye yetkilidir.
Bakanlar Kurulu 10.06.1985 tarihli ve 3226 sayılı Finansal Kiralama Kanununa göre finansal kiralamaya konu olan malların ithali ile bu malların yurt dışından kiralanması işlemlerinde kanuni vergi nispetini ayrı ayrı 0 (sıfır) a kadar indirmeye, indirilen nispetleri kanuni seviyesine kadar yükseltmeye yetkilidir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0009:
3065 sayılı Katma Değer Vergisi Kanununun 29 uncu maddesinin l inci fıkrasına aşağıdaki (c) bendi ile maddeye aşağıdaki 3 üncü fıkra eklenmiş, aynı maddenin 3099 sayılı Kanunla değişik 2 nci fıkrası aşağıdaki şekilde değiştirilmiş ve maddenin 3 üncü fıkrası 4 üncü fıkra olarak değiştirilmiştir.
c) Götürü veya telafi edici usulde vergiye tabi mükelleflerden gerçek usulde vergilendirmeye geçenlerin, çıkarılan envantere göre hesap dönemi başındaki mallara ait fatura ve benzeri vesikalarda gösterilen katma değer vergisi,
2. Bir vergilendirme döneminde indirilecek katma değer vergisi toplamı, mükellefin vergiye tabi işlemleri dolayısıyla hesaplanan katma değer vergisi toplamından fazla olduğu takdirde, aradaki fark sonraki dönemlere devrolunur ve iade edilmez. Şu kadar ki 28 inci madde uyarınca Bakanlar Kurulu tarafından vergi nispeti indirilen sadece temel gıda maddeleri ile ilgili olup indirilemeyen vergi iade olunur.
3. indirim hakkı vergiyi doğuran dolayın vuku bulduğu takvim yılı aşılmamak şartıyla ilgili vesikaların kanuni defterlere kaydedildiği vergilendirme döneminde kullanılabilir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0010:
3065 sayılı Katma Değer Vergisi Kanununun 30 uncu maddesini (b) bendi aşağıdaki şekilde değiştirilmiştir.
b) Faaliyetleri kısmen veya tamamen binek otomobillerinin kiralanması veya çeşitli şekillerde işletilmesi olanların bu amaçla kullandıkları hariç olmak üzere işletmelere ait bir otomobillerinin alış vesikalarında gösterilen katma değer vergisi,
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0011:
3065 sayılı Katma Değer Vergisi Kanununun 31 inci maddesi aşağıdaki şekilde değiştirilmiştir.
Madde 31.-
Amortismana tabi iktisadi kıymetlerin katma değer vergisi, bunların aktife girdiği veya kullanılmaya başlandığı vergilendirme döneminden itibaren 3 yıl içinde ve üç eşit miktarda bu bölümdeki esaslar dairesinde indirim konusu yapılır.
Yatırımların teşviki amacıyla sektör veya mal grupları itibariyle Bakanlar Kurulu, bu süreleri azaltmaya yetkilidir. Ancak, bu iktisadi kıymetlerin en az üç yıl işletmede kullanılması şarttır. Bu iktisadi kıymetlerin üç yıldan daha bir kısa süre içinde satılması, işletmeden çekilmesi, işletme dışı amaçlarla kullanılmaya başlanılması halinde indirim konusu yapılan vergi düzeltilir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0012:
3065 sayılı Katma Değer Vergisi Kanununun 38 inci maddesi aşağıdaki şekilde değiştirilmiştir.
Madde 38.-
Gelir Vergisi Kanununun göre kazançları götürü usulde tespit edilen ticaret ve serbest erbabı götürü usulde vergilendirilirler.
Gelir Vergisi Kanununa göre kazançları götürü usulde tespit edilen ticaret ve serbest meslek erbabının Katma Değer Vergisi; bu mükelleflerin her türlü mal ve hizmet alışları ile giderleri toplamına, kanuni vergi nispetinin % 20 fazla uygulanması ile bulunacak miktardan, alış ve giderlerine ait belgelerde gösterilen Katma Değer Vergisinin indirilmesi suretiyle hesaplanır.
Mükelleflerin yıllık Katma Değer Vergisi, Gelir Vergisi Kanununa göre olarak belirlenen safi kazançlarının % l0 undan az olamaz. Ancak, safi kazançları vergiye tabi olmayan, vergiden istisna edilmiş bulunan veya özel matrah şekli uygulanmak suretiyle vergilendirilen işlemlerin payı düşülür, indirimli nispete tabi işlemlerin payına ait vergi ise indirimli nispet üzerinden hesaplanır.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0013:
3065 sayılı Katma Değer Vergisi Kanununun 41 inci maddesine aşağıdaki 4 üncü fıkra eklenmiştir.
4. işi bırakan mükelleflerin katma değer vergisi beyannamesi, işin bırakıldığı tarihi izleyen ayın 25 inci günü akşamına kadar verilir.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0014:
3065 sayılı Katma Değer Vergisi Kanununun 48 inci maddesine aşağıdaki fıkra eklenmiştir.
İthal edilen eşya ile ilgili olarak; katma değer vergisinden müstesna olduğu halde yanlışlıkla alınan veya fazla alındığı anlaşılan katma değer vergisi, indirim hakkına sahip olmayan mükelleflere, Gümrük Kanununa göre iade olunur.
BİRİNCİ BÖLÜM
3065 Sayılı Katma Değer Vergisi Kanunu ile İlgili Değişiklikler
Madde 0015:
3065 sayılı Katma Değer Vergisi Kanununun 60 inci maddesinin l inci fıkrasının (d) bendi aşağıdaki şekilde değiştirilmiş, fıkraya aşağıdaki (e), (f) ve (g) bentleri ile maddeye aşağıdaki 8 inci fıkra eklenmiştir.
d) Her türlü alkolsüz içkiler (sade gazoz, meyvalı gazoz ve meyva suları hariç) % l0
e) Her türlü ispirtolar ve füzel yağı % 50
f) Oyun kağıtları (çocuklara mahsul oyuncak kağıtlar hariç) % 60
g) Röntgen filmleri % 60
8. Bu maddenin 1 numaralı fıkrasının (f) ve (g) bentleri gereğince bir ay içerisinde tahsil edilen ek verginin % 75 i ertesi ayın sonuna kadar Türkiye Kızılay Derneği Genel Müdürlüğüne aktarılır. Türkiye Kızılay Derneği Genel Müdürlüğü vergi hasılatını kayıtlarında ve netice hesaplarında göstermek zorundadır.
İKİNCİ BÖLÜM
6802 Sayılı Gider Vergileri Kanunu ile İlgili Değişiklikler
Madde 0016:
6802 sayılı Gider Vergileri Kanununun 28 inci maddesinin birinci fıkrası aşağıdaki şekilde değiştirilmiştir.
Banka ve sigorta şirketlerinin 10.06.1985 tarihli ve 3226 sayılı Finansal Kiralama Kanununa göre yaptıkları işlemleri hariç olmak üzere, her ne şekilde olursa olsun yapmış oldukları bütün muameleler dolayısıyla kendi lehlerine her ne nam ile olursa olsun nakden veya hesaben aldıkları paralar banka ve sigorta muameleleri vergisine tabidir.
İKİNCİ BÖLÜM
6802 Sayılı Gider Vergileri Kanunu ile İlgili Değişiklikler
Madde 0017:
6802 sayılı Gider Vergileri Kanununun 29 uncu maddesinin (e) fıkrası aşağıdaki şekilde değiştirilmiştir.
e) Bankaların, bankerlerin ve sigorta şirketlerinin sermayelerinin tamamı kendilerine ait veya iştirakleri bulunan sınai işletmelerden sağladıkları karlar,
ÜÇÜNCÜ BÖLÜM
Çeşitli Hükümler
Madde 0018:
3065 sayılı Katma Değer Vergisi Kanununun 17 nci maddesinin 3 üncü fıkrasının (b) bendi hükmü, 01.01.1987 tarihinden geçerli olmak üzere,
20 Mayıs 1955 tarih ve 6600 sayılı Kanunla değişik 1118 sayılı Oyun Kağıtları inhisarı Hakkında Kanun,
25 Ağustos 1977 tarih ve 2104 sayılı Kanunla değişik 1606 sayılı Kanunun l ve 3 üncü maddeleri ile Türkiye Kızılay Derneğine tanınan muafiyet ve kolaylıklar oyun kağıtları ve röntgen filmlerine ilişkin işlemler yönünden,
7 Şubat 1958 tarih ve 7075 sayılı Kanunla değişik 2767 sayılı Kanunun l, 2 ve 3 üncü maddelerinde, Türkiye Kızılay Derneği Genel Müdürlüğüne röntgen filmleri yönünden tanınan tekel hakkı ile bu Kanunun röntgen filmlerine ilişkin bütün hükümleri,
Yürürlükten kaldırılmıştır.
ÜÇÜNCÜ BÖLÜM
Çeşitli Hükümler
Madde 0019:
Katma Değer Vergisi Kanununun geçici 5 inci maddesine yer alan fondan veya vergi Usul Kanununun Mükerrer 415 inci maddesindeki Vergi idaresini Geliştirme Fonundan; Maliye ve Gümrük Bakanlığı personelinin etkin ve verimli çalıştırmak amacıyla yapılacak ödemelerin yıllık tutarı en yüksek Devlet Memuru aylığının (ek gösterge dahil) yıllık tutarının % 75 ini aşmamak üzere Maliye ve Gümrük Bakanınca tespit olunur.
ÜÇÜNCÜ BÖLÜM
Çeşitli Hükümler
Geçici Madde 0001:
01.01.1985 tarihinden sonra iktisap edilen amortismana tabi iktisadi kıymetlere ait katma değer vergisinden, bu Kanunun yürürlüğe girdiği tarihe kadar indirilemeyen kısım hakkında bu Kanuna göre işlem yapılacaktır. 01.01.1985 tarihinden sonra iktisap edilen amortismana tabi iktisadi kıymetlere ait katma değer vergisinden, bu Kanunun yürürlüğe girdiği tarihe kadar indirilemeyen kısım hakkında bu Kanuna göre işlem yapılacaktır.
ÜÇÜNCÜ BÖLÜM
Çeşitli Hükümler
Geçici Madde 0002:
3065 sayılı Katma Değer Vergisi Kanununun 3099 sayılı Kanunun l inci maddesiyle değişik 17 nci maddesinin 3 üncü fıkrasının (b) bendine göre başlanmış olup, 01.01.1987 tarihinden sonra da devam etmekte olan işlemler sonuçlanıncaya kadar bu İşlemler hakkında eski hükümler uygulanır.
ÜÇÜNCÜ BÖLÜM
Çeşitli Hükümler
Madde 0020:
Bu Kanununun 6 ncı maddesi ile değiştirilen 3065 sayılı Katma Değer Vergisi Kanununun 17 nci maddesinin 4 üncü fıkrasının (b) bendi hükmü 01.01.1986 tarihinde, diğer hükümleri yayımı tarihinde yürürlüğe girer.
ÜÇÜNCÜ BÖLÜM
Çeşitli Hükümler
Madde 0021:
Bu Kanunu Bakanlar Kurulu yürütür.
Yükleyen: yasinuzunoglu
