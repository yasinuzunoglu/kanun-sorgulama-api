2098 sayılı 506 Sayılı Sosyal Sigortalar Kanununa Bazı Ek ve Geçici Maddelerle 5434 Sayılı Türkiye Cumhuriyeti Emekli Sandığı Kanununun 32 nci Maddesine Bir Fıkra Eklenmesine Dair Kanun
Yayımlandığı Resmî Gazete Tarihi: 24.08.1977
Yayımlandığı Resmî Gazete Sayısı: 16037
Kabul Tarihi	11.08.1977
Madde 0001:
506 sayılı Sosyal Sigortalar Kanununa aşağıda yazılı ek ve geçici maddeler eklenmiştir.
Ek Madde 1-506 sayılı Kanuna göre sigortalı sayılanların, aşağıda sayılan görevlerde geçen sigortalılık sürelerine, bu sürelerin her tam yılı için, hizalarında gösterilen süreler, sigortalılık süresi olarak eklenir.
Sigortalılar	Hizmetin geçtiği yer	Eklenecek süre
I	a)	212 sayılı Kanunla değiştirilen 5953 sayılı basın mesleğinde çalışanlarla çalıştıranlar arasındaki münasebetleri düzenleyen kanun kapsamına tabi olarak çalışan sigortalılar	5953 sayılı Kanunu Değiştiren 212 sayılı Kanunun birinci maddesi kapsamına giren işyerleri	90 gün
b)	Basın kartı yönetmeliğine göre basın kartına sahip olmak suretiyle gazetecilik yaparken, kamu kurumlarına giren ve bu kurumlarda meslekleriyle ilgili görevlerde istihdam edilen sigortalılar	Basın müşavirlikleri	90 gün
II	Basım ve gazetecilik işyerlerinde 1475 sayılı Kanun ve değişikliklerine göre çalışan, operatör mürettip, rotatifçi, rotoofsetçi, klişeci, tiftrukçu ve yardımcıları.	a)	Solunum ve cilt yoluyla vücuda geçen gaz veya diğer zehirleyici maddelerle çalışılan işyerleri,	90 gün
b)	Fazla gürültü ve ihtizaz yapıcı makina ve aletlerle çalışılarak iş yapan işyerleri,
c)	Doğrudan doğruya yüksek hararete maruz bulunarak çalışılan işyerleri,
d)	Fazla ve devamlı adali gayret sarf edilerek iş yapılan işyerleri,
e)	Tabii ışığın hiç olmadığı ve münhasıran suni ışık altında çalışılan işyerleri,
f)	Günlük mesainin yarıdan fazlasının saat 20.00 den sonra çalışılarak yapılan işyerleri.
Kesirlerin hesaplanmasında tam yıl 360 gün olarak alınır. Fiilen çalışılmış güne eklenecek itibari hizmet günü sayısının bulunmasında (Çalışılan gün sayısı x 0,25) formülü uygulanır.
Ek Madde 2-Malullük, Yaşlılık ve Ölüm Sigortalarına tabi çalışmalarının en az 3600 gününü ek madde l de belirtilen işlerde geçiren sigortalılar, ek madde l de yer alan itibari hizmet süresine ilişkin hükümlerden yararlanırlar.
Ek Madde 3-Ağır, yıpratıcı ve zehirleyici işyerlerinden sayılan ve bu kanuna tabi işyerlerinde çalışan sigortalılardan alınacak malullük, yaşlılık ve ölüm sigortaları primi yüzde (18)dir. Bunun yüzde (8)i sigortalı hissesi, yüzde (10)u işveren hissesidir.
Geçici Madde 1-a) Bu Kanunun yürürlüğe girdiği tarihe kadar, bu Kanuna tabi işyerlerinde çalışan sigortalının hizmet hesabında bulunacak itibari hizmet günü sayısı toplamı (prim borçları; borçlanma suretiyle sigortalıca ödenmek kaydıyla) sigortalılık süresinden indirilir.
b) Borçlanmada, borçlanma isteği, bu Kanunun yürürlüğe girdiği tarihten itibaren örneği kurumca hazırlanacak belge ile azami bir yıl içinde kuruma yapılır. Borçlanılan itibari hizmetlere ilişkin pirimler, 01.04.1950 tarihinden sonraki sürelere ait borçlanmalarda cari asgari günlük kazanç, 01.04.1950 tarihinden evvelki sürelere ait borçlanmalarda talep tarihindeki son 3 aylık kazanç ortalaması esas alınmak suretiyle hesaplanır ve toptan veya 5 yıl içinde eşit taksitle ödenir.
Madde 0002:
5434 sayılı Türkiye Cumhuriyeti Emekli Sandığı Kanununun 32 nci maddesine aşağıdaki fıkralar eklenmiştir
İştirakçi	Hizmetin geçtiği yer	Eklenecek süre
I.	Türkiye Radyo-Televizyon Kurumunda haber hizmetini yapan ve yürüten Daire Başkanı, Müdür, Müdür Yardımcısı, Şef, muhabir, redaktör spiker, redaktör mütercim, kameraman, fotoğrafçı, ışıkçı, sesçi, teknisyen, teleks operatörü,	Türkiye Radyo-Tv Kurumu haber hizmetlerinde	3 ay
Yukarıdaki fıkra kapsamına giren iştirakçilerin fiili hizmetlerine eklenecek süre, 359 sayılı TRT Kanununun yürürlüğe girdiği tarihten sonra Kurumun haber hizmetlerinde bilfiil çalışmış olanların emeklilik işlemlerinde uygulanır.
II.	Basın kartı yönetmeliğine göre basın kartı sahibi olmak suretiyle gazetecilik yapanlardan memurluğa girip de, meslekleriyle ilgili görevlerde istihdam edilenler.	Basın müşavirleri	3 ay
Madde 0003:
Bu Kanun yayımını takip eden aybaşından itibaren yürürlüğe girer.
Madde 0004:
Bu Kanunu Bakanlar Kurulu yürütür.
Yükleyen: yasinuzunoglu
