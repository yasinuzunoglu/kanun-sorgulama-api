4566 sayılı Harp Okulları Kanunu 17/05/2000
Yayımlandığı Resmî Gazete Tarihi: 17/05/2000
Yayımlandığı Resmî Gazete Sayısı: 24052
Kabul Tarihi: 11/05/2000
BİRİNCİ BÖLÜM
Amaç, Kapsam ve Tanımlar
Madde 0001: Amaç
Bu Kanunun amacı, Türk Silahlı Kuvvetleri (1) harp okullarındaki yükseköğretimle ilgili amaç ve ilkeleri belirlemek, harp okullarının teşkilatlanmasını, görev ve sorumluluklarını, eğitim, öğretim, araştırma, yayın, öğretim elemanları ve öğrencilerle ilgili esasları düzenlemektir. (1) (Üstü Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırımıştır.)
BİRİNCİ BÖLÜM
Amaç, Kapsam ve Tanımlar
Madde 0002: Kapsam
Bu Kanun, Türk Silahlı Kuvvetleri (1) harp okullarını, bunlara bağlı eğitim-öğretim kurumlarını ve bunlarla ilgili faaliyet ve esasları kapsar. (1) (Üstü Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırımıştır.)
BİRİNCİ BÖLÜM
Amaç, Kapsam ve Tanımlar
Madde 0003: Tanımlar
Bu Kanunda geçen kavram ve terimler şunlardır:
Yükseköğretim Kurulu : 4.11.1981 tarihli ve 2547 sayılı Yüksek Öğretim Kanununun 6 ncı maddesine göre oluşturulan kuruldur.
Üniversitelerarası Kurul : 2547 sayılı Yüksek Öğretim Kanununun 11 inci maddesine göre oluşturulan kuruldur.
Yükseköğretim kurumları : Üniversiteler, yüksek teknoloji enstitüleri, harp okulları ve bunların bünyesinde yer alan fakülteler, enstitüler, yüksek okullar, konservatuvarlar, meslek yüksekokulları ile uygulama ve araştırma merkezleridir.
Harp okulu : Kara Harp Okulu, Deniz Harp Okulu ve Hava Harp Okulu olup, Milli Savunma Bakanlığı (1) kuruluşunda, Atatürk ilkelerine bağlı ve askeri değerleri haiz muvazzaf subay yetiştiren; lisans ve lisansüstü düzeyde (2) eğitim ve öğretim, bilimsel araştırma, yayın ve danışmanlık yapan, bilimsel özerkliğe sahip bir yükseköğretim kurumudur.
Enstitü :  (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Yürürlükten Kaldırılmıştır.)
Öğretim elemanları : Harp okullarında görevli öğretim üyeleri, öğretim görevlileri ve araştırma görevlileridir. (3)
Öğretim üyeleri : Harp okullarında devamlı veya geçici olarak görevlendirilen asker veya sivil, Türk veya yabancı uyruklu profesör, doçent ve doktor öğretim üyesidir (3)
Profesör : En yüksek düzeydeki akademik unvana sahip kişidir.
Doçent :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 16. Maddesi ile Değişmiştir.) Üniversitelerarası Kurul tarafından verilen doçentlik akademik unvanına sahip kişidir.
Doktor öğretim üyesi (3) :  (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Değişmiştir.) Doktora çalışmalarını başarı ile tamamlamış ve kadroya atanmış ilk kademedeki akademik unvana sahip kişidir.
Öğretim görevlisi : Ders vermek ve uygulama yaptırmakla yükümlü öğretim elemanıdır.
Okutmanlar :  (Bent 06.03.2018 tarih ve 30352 sayılı Resmi Gazetede yayımlanan Kanunun 16. Maddesi ile Yürürlükten Kaldırılmıştır.)
Araştırma görevlileri :  (Bent 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 16. Maddesi ile Değişmiştir.) Harp okullarında yapılan araştırma, inceleme ve deneylerde yardımcı olan ve yetkili organlarca verilen diğer görevleri yapan öğretim elemanlarıdır.
Bölüm : Amaç, kapsam ve nitelik yönünden bir bütün teşkil eden, birbirini tamamlayan veya birbirine yakın ana bilim dallarından oluşan harp okullarının eğitim-öğretim, bilimsel araştırma ve uygulama birimidir.
Bölüm başkanı :  (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Değişmiştir.) O bölümü oluşturan ana bilim dalı başkanları arasından öncelik profesör öğretim üyelerinde olmak üzere dekan tarafından üç yıllığına görevlendirilecek öğretim elemanıdır.
Ana bilim dalı : Bölümü oluşturan en az bir bilim dalını kapsayan, eğitim-öğretim, uygulama ve araştırma faaliyetlerinin yürütüldüğü bir akademik birimdir.
Bilim dalı : Ana bilim dalı içinde eğitim-öğretim, uygulama ve araştırma yapan akademik bir birimdir.
Diğer kavram ve terimler : 2547 sayılı Yüksek Öğretim Kanununun, değişik 3 üncü maddesinde tanımlanan ve bu Kanunun uygulanması ile ilgili olan diğer kavram ve terimlerdir.
Askeri eğitim : (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Eklenmiştir) Harp okulu öğrencilerinin fiziki ve ruhi yapılarını geliştirmek amacıyla ve kuvvetlerin ihtiyacını karşılayacak şekilde akademik ders programları dışında verilen her türlü uygulamalı eğitimlerdir.
Bakan : (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Eklenmiştir) Millî Savunma Bakanıdır.
Bakanlık : (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Eklenmiştir) Millî Savunma Bakanlığıdır.
Kuvvet : (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Eklenmiştir) Kara, Deniz ve Hava Kuvvetleri Komutanlıklarıdır.
Rektör : (Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/84 md. ile Aynen Kabul] Eklenmiştir) Milli Savunma Üniversitesi Rektörüdür.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] kuvvet komutanlıklarının ibaresi Milli Savunma Bakanlığı şeklinde değiştirilmiştir.
(2) (Üstü Çizili İbare 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/84 md. ile Aynen Kabul] yürürlükten kaldırılmıştır.)
(3) , okutmanlar ile öğretim yardımcılarıdır. İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 16. Maddesi ile ve araştırma görevlileridir. şeklinde ve yardımcı doçentlerdir İbaresi doktor öğretim üyesidir şeklinde değişmiş ve Yardımcı doçent İbaresi Doktor öğretim üyesi şeklinde değişmiştir.
İKİNCİ BÖLÜM
Genel Hükümler
Madde 0004: Harp okullarının amacı
4.1.1961 tarihli ve 211 sayılı Türk Silahlı Kuvvetleri İç Hizmet Kanununda belirtilen asker kişilerde bulunması gerekli niteliklere sahip, liderlik özellikleri gelişmiş, yeterli fiziki yeteneğe sahip, ilgili kuvvet komutanlığının ihtiyacına göre belirlenen bilim dallarında lisans eğitim ve öğretimini görmüş muvazzaf subay yetiştirmektir (1).
(1) yetiştirmek ve ilgili kuvvet komutanlığının ihtiyaç duyması halinde lisans üstü eğitim ve öğretim sağlamaktır İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/85 md. ile Aynen Kabul] yetiştirmektir şeklinde değişmiştir.
İKİNCİ BÖLÜM
Genel Hükümler
Madde 0005: Ana ilkeler
Harp okullarında eğitim ve öğretimin planlanmasında, programlanmasında ve uygulanmasında aşağıdaki ana ilkeler göz önünde bulundurulur:
Öğrencilere Atatürk ilke ve inkılapları doğrultusunda ve Atatürk milliyetçiliği, demokratik, laik ve sosyal hukuk devleti ilkelerine bağlı hizmet bilincinin ve mesleki değerlerin kazandırılması sağlanır.
Milli kültürümüz, örf ve adetlerimize bağlı şekil ve özellikleri ile evrensel değerler içinde korunarak geliştirilir ve öğrencilere milli birlik ve beraberliği güçlendirici ruh ve irade gücü kazandırılır.
(Bent 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/86 md. ile Aynen Kabul] Değişmiştir.) Eğitim - öğretim plan ve programları; bilimsel alan öğretimi ile temel askerlik ve beden eğitimlerini birbirleriyle uyumlu şekilde çağdaş eğitimin yöntem ve ilkeleri ile bütünleştirerek Milli Savunma Üniversitesi Yüksek Danışma Kurulunun kuvvetlerin ihtiyaçlarını göz önünde bulundurarak oluşturacağı görüş ve tavsiyelerine uygun olarak dekanlıklar tarafından hazırlanır. Hazırlanan plan ve programlar Milli Savunma Üniversitesi Senatosunun kararı ve Bakan onayıyla yürürlüğe girer.
Harp okullarının verimliliklerinin artırılması, geliştirilmesi ve öğretim elemanlarının yetiştirilmeleri Milli Savunma Bakanlığınca (1) planlanır ve gerçekleştirilir.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığının direktif ve prensipleri çerçevesinde, kuvvet komutanlıklarınca ibaresi, Milli Savunma Bakanlığınca şeklinde değiştirilmiştir.)
İKİNCİ BÖLÜM
Genel Hükümler
Madde 0006: Kuruluş
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
Harp Okullarının kadro ve kuruluşları Milli Savunma Bakanlığınca belirlenir.
İKİNCİ BÖLÜM
Genel Hükümler
Madde 0007: Görev
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/87 md. ile Aynen Kabul] Değişmiştir.)
Harp okullarının görevleri; kuvvetlerin ihtiyaçları da göz önünde bulundurularak 4 üncü ve 5 inci maddelerde belirtilen amaç ve ilkelere uygun olarak temel bilimler, mühendislik ve sosyal bilim alanlarından birinde lisans düzeyinde bilgi ve beceriye sahip, mezuniyetten sonra temel eğitim ve öğrenimini müteakip verilecek görevleri yapabilecek, emrindeki personeli ve birliği eğitebilecek ve yönetebilecek muvazzaf subay yetiştirmektir.
ÜÇÜNCÜ BÖLÜM
Organlar ve Görevler
Madde 0008: Organlar
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/88 md. ile Aynen Kabul] Değişmiştir.)
Harp okullarının eğitim-öğretim faaliyetleri ile idari hizmetleri;
a) Harp okulu kurulları,
b) Harp okulu komutanı,
c) Dekan,
d) Öğrenci alay komutanı,
tarafından yürütülür.
ÜÇÜNCÜ BÖLÜM
Organlar ve Görevler
Madde 0009: Harp okulu kurulları
(Madde Başlığı ve Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/89 md. ile Aynen Kabul] Değişmiştir.)
a) Yönetim kurulu: Rektör veya görevlendireceği bir rektör yardımcısının başkanlığında; harp okulu komutanı, dekan, dekan yardımcıları, dekan tarafından seçilecek iki bölüm başkanı, öğrenci alay komutanı ve kurmay başkanından oluşur. Başkan gerekli gördüğü hallerde kurulu toplantıya çağırır.
Yönetim kurulu; yıllık eğitim ve öğretim faaliyetlerini içeren eğitim-öğretim takvimini belirlemek, öğrencilerin kabulü, ders intibakları ve akademik yetersizlik nedeniyle okuldan çıkarılmalarına karar vermek, öğrenci alay komutanlığının yürüttüğü askeri eğitim ve sair etkinlikler ile dekanlık tarafından yürütülen öğretim faaliyetleri arasındaki eşgüdümü sağlayacak tedbirleri kararlaştırmak, okulun idari işleri ve iç işleyişinin gerçekleştirilmesine dair yıllık planlamayı yapmak, harp okulunun yatırım ve bütçe tasarısını hazırlamakla görevlidir.
b) Öğretim kurulu: Dekanın başkanlığında, dekan yardımcıları ve bölüm başkanlarından oluşur. Dekanın çağrısı üzerine toplanır. Dekan, gerekli görmesi halinde harp okulu komutanı ve öğrenci alay komutanını toplantıya davet eder.
Öğretim kurulu; harp okulunun öğretim programını hazırlamak, öğretim programının amaç ve hedeflerinin gerçekleştirilmesinde dekana yardım etmek, yayını faaliyetlerini kararlaştırmak, öğretim materyallerinin esaslarını belirlemek ve üretilmesine karar vermek, dekanın öğretim, araştırma ve yayım faaliyetlerine dair gündeme getireceği konularda karar almak ile eğitim-öğretim ve sınavlara ait işlemler hakkında karar vermekle görevlidir. Öğretim kurulu, geçici çalışma gruplan ve eğitim-öğretim koordinatörlükleri kurabilir ve bunların görevlerini düzenleyebilir.
c) Disiplin kurulu: Rektör veya görevlendireceği bir rektör yardımcısının başkanlığında; harp okulu komutanı, dekan, öğrenci alay komutanı, dekan yardımcıları ve disiplin subayından oluşur.
Disiplin kurulu; kurula sevk edilen öğrencilerin disiplin ile ilgili safahatını ve yapılan işlemlerin ilgili mevzuata uygunluğunu inceleyerek, okuldan ilişiklerinin kesilmesine veya kesilmemesine karar verir. Okulla ilişiğin kesilmesi halikındaki karar, Rektörün teklifi üzerine Bakan onayı ile yürürlüğe girer.
ÜÇÜNCÜ BÖLÜM
Organlar ve Görevler
Madde 0010: Harp okulu komutanı
(Madde Başlığı ve Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/90 md. ile Aynen Kabul] Değişmiştir.)
Harp okulu komutanı; Rektöre bağlı olarak, dekan sorumluluğunda yürütülen eğitim-öğretim faaliyetleri ile bunlara ilişkin idari işler hariç olmak üzere, harp okullarında yürütülen askeri eğitim ve diğer tüm faaliyetlerin yönetim, gözetim ve denetiminden sorumlu asker kişidir.
Harp okulunun bütçe teklifini Yönetim Kuruluna sunar.
Harp okulu komutanının ataması, 27/7/1967 tarihli ve 926 sayılı Türk Silahlı Kuvvetleri Personel Kanunu hükümlerine göre yapılır.
ÜÇÜNCÜ BÖLÜM
Organlar ve Görevler
Madde 0011: Dekan
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/91 md. ile Aynen Kabul] Değişmiştir.)
Dekan, Rektöre bağlı olup harp okulundaki eğitim ve öğretim, araştırma, etkinlik ve yayım faaliyetlerinin yürütülmesinden sorumlu kişi olarak;
a) Her öğretim yılı sonunda ve istendiğinde genel akademik durum ve işleyiş hakkında Rektöre rapor vermek,
b) Eğitim ve öğretimle ilgili birimler ve personel üzerinde genel gözetim ve denetim görevini yapmak,
c) Öğrencilere gerekli araştırma, kültürel ve sosyal etkinlik imkânlarını sağlamak,
d) Kütüphane, müze ve tarihi arşivi kurum kimliğine katkı yapacak şekilde geliştirmek,
hususlarında yetkili ve sorumludur.
Dekan, eğitim ve öğretimin eksiksiz yürütülmesi için gereken idari tedbirler ve destek hizmetleri için harp okulu komutanlığından talepte bulunabilir. Bu talep gecikmeksizin yerine getirilir.
Dekan, Bakan tarafından üç yıllığına atanır. Süresi biten dekan yeniden atanabilir. Dekanın rütbe karşılığı okul komutanının rütbesi ile aynıdır. Okul komutanı ile dekan arasında astlık-üstlük ilişkisi yoktur. Dekan, Türk Silahlı Kuvvetleri sosyal tesislerinden ve kamu konutlarından okul komutanı gibi istifade eder; askeri personel ile aralarındaki protokol münasebetlerinin düzenlenmesinde de aynı esas uygulanır.
ÜÇÜNCÜ BÖLÜM
Organlar ve Görevler
Madde 0012: Dekan yardımcıları
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/92 md. ile Aynen Kabul] Değişmiştir.)
Dekan yardımcıları en fazla iki olup, dekana çalışmalarında yardımcı olmakla sorumlu kişilerdir. Görevi başında olmadığı zaman yardımcılarından birisi dekana vekâlet eder.
Dekan yardımcıları Bakan tarafından üç yıllığına atanır. Süresi biten dekan yardımcısı yeniden atanabilir.
ÜÇÜNCÜ BÖLÜM
Organlar ve Görevler
Madde 0013: Enstitü Müdürü
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
ÜÇÜNCÜ BÖLÜM
Organlar ve Görevler
Madde 0014: Bilimsel Denetleme Kurulu
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
ÜÇÜNCÜ BÖLÜM
Organlar ve Görevler
Madde 0015: Öğrenci Alay Komutanı
Öğrenci Alay Komutanı; ilgili yasal mevzuat doğrultusunda öğrencilerin eğitim, disiplin, yönetim ve diğer hizmetlerini yürütmekten Harp Okulu Komutanına karşı sorumlu asker kişidir.
Öğrenci Alay Komutanının atanması; 926 sayılı Türk Silahlı Kuvvetleri Personel Kanunu hükümlerine göre yapılır.
ÜÇÜNCÜ BÖLÜM
Organlar ve Görevler
Madde 0016: Yüksek Disiplin Kurulu
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0017: Öğretim elemanlarının görevleri
Öğretim elemanlarının görevleri şunlardır:
(Bent 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/93 md. ile Aynen Kabul] Değişmiştir.) Bu Kanundaki amaç ve ilkelere uygun biçimde eğitim, öğretim ve uygulamalı çalışmalar yapmak ve yaptırmak.
Projeleri yürütmek.
Bilimsel çalışmalara katılmak, bilimsel araştırma ve yayın yapmak.
Akademik danışmanlık ve rehberlik hizmetlerini yürütmek.
Yetkili organlarca ve amirlerce verilecek diğer görevleri yerine getirmek.
DÖRDÜNCÜ BÖLÜM
Öğretim Elemanları
Madde 0018: Doktor öğretim üyesi kadrosuna atanma (*)
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/94 md. ile Aynen Kabul] Değişmiştir.)
Harp okullarındaki boş doktor öğretim üyesi (1) kadroları Rektörlük tarafından ilan edilir. Kadroya talip adaylar başvuru dosyalarını dekanlığa teslim eder. Yeterli şartlan taşıdığı dekanlıkça tespit edilenler, harp okulu yönetim kurulu tarafından seçilecek üç öğretim üyesi tarafından ilgili bilim dalında yazılı yabancı dil sınavına alınır. Yabancı dil sınavında başarılı olan adayların dosyaları, incelenmek ve haklarında yazılı bilimsel değerlendirme alınmak üzere en az biri Milli Savunma Üniversitesi dışındaki, üniversitelerden olmak üzere kadronun ait olduğu alandan üç öğretim üyesine gönderilir. Raporlar harp okulu yönetim kurulunda değerlendirildikten sonra dekan kendi görüşünü de ekleyerek adayları Rektörlüğe bildirir. Akademik yönden uygun görülen aday, Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
Harp okulları kadrosuna ilk kez atanan doktor öğretim üyeleri (1), iki yıl görev yaparlar. Bu sürenin sonunda, dekanlığın olumlu görüşü ve Rektörün teklifi üzerine Bakan onayı ile aynı kadroda görev süresi iki senelik sürelerle uzatılabilir.
(*) (Madde Başlığı 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 19. Maddesi ile Yardımcı doçentliğe atanma iken metinde görüldüğü gibi değiştirilmiştir)
(1) yardımcı doçent İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 19. Maddesi ile doktor öğretim üyesi şeklinde ve yardımcı doçentler İbaresi doktor öğretim üyeleri şeklinde değişmiştir.
DÖRDÜNCÜ BÖLÜM
Öğretim Elemanları
Madde 0019: Doçentliğe atanma
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/95 md. ile Aynen Kabul] Değişmiştir.)
Doçentliğe atanmak için; 2547 sayılı Kanunda düzenlenen doçentliğe yükseltilme şartlarını yerine getirmek ve Türk Silahlı Kuvvetleri kadrolarında görevli personel için hakkında müspet nitelik belgesi doldurulmuş olmak gereklidir.
Harp okulu dekanlıklarınca ihtiyaç görülen doçent kadroları, Rektörlüğe bildirilir. Rektörlük uygun gördüğü boş doçentlik kadrolarını ilan eder. Kadroya talip adaylar başvuru dosyalarını Rektörlüğe teslim ederler. Uygun şartları taşıdığı Rektörlükçe tespit edilenlerin dosyaları, incelenmek ve haklarında bilimsel yazılı değerlendirme alınmak üzere en az biri Milli Savunma Üniversitesi dışındaki üniversitelerden olmak üzere kadronun ait olduğu alandan üç profesör öğretim üyesine gönderilir. Gelen değerlendirmeler Üniversite Yönetim Kurulu tarafından incelendikten sonra uygun görülen aday Rektörlüğe bildirilir. Akademik yönden uygun görülen aday, Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
DÖRDÜNCÜ BÖLÜM
Öğretim Elemanları
Madde 0020: Profesörlüğe yükselme ve atanma
(Madde 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/96 md. ile Aynen Kabul] Değişmiştir.)
Profesörlüğe yükselebilmek için; 2547 sayılı Yükseköğretim Kanununda düzenlenen profesörlüğe yükseltilme şartlarını yerine getirmek ve Türk Silahlı Kuvvetleri kadrolarında görevli personel için hakkında müspet nitelik belgesi doldurulmuş olmak gereklidir.
Harp okulu dekanlıklarınca ihtiyaç görülen profesör kadroları, Rektörlüğe bildirilir. Rektörlük, uygun gördüğü boş profesörlük kadrolarını ilan eder. Kadroya talip adaylar başvuru dosyalarını Rektörlüğe teslim ederler. Yeterli şartları taşıdığı Rektörlükçe tespit edilenlerin dosyaları, incelenmek ve haklarında bilimsel yazılı değerlendirme alınmak üzere en az ikisi Milli Savunma Üniversitesi dışındaki üniversitelerden olmak üzere kadronun ait olduğu alandan beş profesör öğretim üyesine gönderilir. Gelen değerlendirmeler Üniversite Yönetim Kurulu tarafından değerlendirildikten sonra uygun görülen aday Rektörlüğe bildirilir. Akademik yönden uygun görülen aday, Rektörün teklifi üzerine Bakan onayı ile atanır. Kadro için uygun görülen aday asker kişi ise 926 sayılı Kanuna göre boş kadroya atanır.
DÖRDÜNCÜ BÖLÜM
Öğretim Elemanları
Madde 0021: Yabancı ülkede alınan akademik unvanların geçerliliği
Yabancı ülkelerde alınan doçentlik ve profesörlük unvanlarının kabul edilmesi, 2547 sayılı Yüksek Öğretim Kanununun 27 nci ve 28 inci maddeleri uyarınca Üniversitelerarası Kurul tarafından kararlaştırılır.
DÖRDÜNCÜ BÖLÜM
Öğretim Elemanları
Madde 0022: Akademik unvanların korunması
Öğretim üyeleri bu Kanunda yazılı hükümler dışında kazanmış oldukları akademik unvanlardan yoksun bırakılamazlar.
Başka bir göreve atanma, emekli olma veya istifa etme veya müstafi sayılmak suretiyle öğretim görevinden ayrılanlar, akademik unvanlarını taşıyabilirler. Ancak profesörlük, doçentlik veya doktor öğretim üyesi (1) unvanlarını kazananlar her unvan dönemi içinde harp okullarında veya diğer askeri yükseköğretim kurumlarında fiilen iki yıl görev yapmadıkları takdirde harp okulları, diğer askeri yükseköğretim veya yükseköğretim kurumları dışındaki çalışmalarında, bu unvanları kullanamazlar.
(1) yardımcı doçentlik İbaresi 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 19. Maddesi ile doktor öğretim üyesi şeklinde değişmiştir.
DÖRDÜNCÜ BÖLÜM
Öğretim Elemanları
Madde 0023: Emeklilik yaş haddi
Askeri öğretim üyelerinin emeklilik yaş haddi; 8.6.1949 tarihli ve 5434 sayılı Türkiye Cumhuriyeti Emekli Sandığı Kanununun 40 ıncı maddesinde gösterilen rütbelerinin yaş haddidir. Sivil öğretim üyelerinin yaş haddi; 2547 sayılı Yüksek Öğretim Kanununun 30 uncu maddesinde belirtilen yaş haddidir.
General/amiral öğretim üyelerinden rütbe bekleme süresini tamamlamış olanlar, 926 sayılı Türk Silahlı Kuvvetleri Personel Kanununun 54 üncü maddesi hükmüne göre değerlendirilirler. Bunlardan hizmet ihtiyacı kadarı Milli Savunma Bakanlığının (1) teklifi ve Yüksek Askeri Şuranın kararı ile; her yıl yeniden değerlendirilmek kaydıyla, rütbesinin yaş haddine kadar hizmete devam ettirilebilirler.
Kadrosuzluk sebebiyle emekliye sevk edilen general/amiraller hakkında, 926 sayılı Türk Silahlı Kuvvetleri Personel Kanununun 49 uncu maddesi (f) bendi hükümleri uygulanır. (1) (Altı Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Genelkurmay Başkanlığının ibaresi Milli Savunma Bakanlığının şeklinde değiştirilmiştir .)
DÖRDÜNCÜ BÖLÜM
Öğretim Elemanları
Madde 0024: Öğretim elemanlarının harp okulu dışına atanmaları ve görevlendirilmeleri
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
(Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/97 md. ile Aynen Kabul] Değişmiştir.) Harp okullarında görevli subay öğretim elemanları, doktora derecesine sahip olmaları ve öğretim-araştırma görevlerini başarıyla sürdürmeleri durumunda, Milli Savunma Üniversitesi dışındaki kıt a, karargâh ve kurumlara atanmaksızın dekanlıkça talep edildiği sürece görevlerine devam edebilirler.
Harp okulu dışına atanan öğretim üyeleri için, bu Kanunun emeklilik yaş haddi ile ilgili hükümleri uygulanmaz.
Harp okullarında görevli öğretim elemanları; idarece uygun görülen hallerde, olağanüstü hal, sıkıyönetim, seferberlik ve savaş hallerinde Milli Savunma Bakanlığınca, özlük hakları saklı kalmak kaydıyla harp okulları dışında da görevlendirilirler.
DÖRDÜNCÜ BÖLÜM
Öğretim Elemanları
Madde 0025: Öğretim görevlileri
(Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 17. Maddesi ile Değişmiştir.)
Harp okullarında bu Kanun uyarınca atanmış öğretim üyesi bulunmayan dersler ile öğretim programlarında ortak zorunlu ders olarak yer alan veya konu kapsamı itibarıyla öğretim elemanında mesleki tecrübe ve ihtisas gerektiren teorik ve uygulamalı dersler için, ilgili bilim dalında eğitim ve öğretim görmüş veya mesleki tecrübe ve bilimsel yayınları ile tanınmış asker veya sivil kişiler görevlendirilebilirler. Asker öğretim görevlileri 926 sayılı Kanuna göre atama veya geçici görevli olarak, sivil öğretim görevlileri ise Rektörün teklifi üzerine Millî Savunma Bakanının onayı ile boş öğretim görevlisi kadrolarına atanabilir veya sözleşmeli olarak çalıştırılabilirler. Eğitim ve öğretimi destekleyici uygulama ve planlama faaliyetlerinde çalıştırılacak öğretim görevlilerine ders yükü verilmez.
DÖRDÜNCÜ BÖLÜM
Öğretim Elemanları
Madde 0026: Okutmanlar
(Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 19. Maddesi ile Yürürlükten Kaldırılmıştır.)
DÖRDÜNCÜ BÖLÜM
Öğretim Elemanları
Madde 0027: Araştırma görevlileri
(Madde Başlığı ve Madde 06.03.2018 tarih ve 30352 sayılı Resmi Gazetede yayımlanan 7100 Sayılı Kanunun 18. Maddesi ile Değişmiştir.)
Harp okullarının araştırma görevlisi olarak ihtiyaç duyacağı asker kişiler Türk Silâhlı Kuvvetlerinin atanmaya ilişkin esas ve usullerine uygun olarak, diğerleri ise Millî Savunma Bakanlığının izni ile araştırma görevlisi kadrolarına en çok üç yıl süre ile atanırlar. Atama süresi sonunda görevleri kendiliğinden sona erer. Bunlar aynı usulle yeniden atanabilirler.
DÖRDÜNCÜ BÖLÜM
Öğretim Elemanları
Madde 0028: Yabancı uyruklu öğretim elemanları
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/98 md. ile Aynen Kabul] Değişmiştir.)
Harp okullarında görevlendirilecek yabancı uyruklu öğretim elemanları; harp okulu dekanlığının talebi ve Rektörlüğün ihtiyaç göstermesi üzerine, Bakan onayı ile sözleşmeli olarak çalıştırılırlar. Sözleşmeli olarak, çalıştırılacak yabancı öğretim elemanlarına ödenecek ücret, 11/10/1983 tarihli ve 2914 sayılı Yükseköğretim Personel Kanununun 16 nci maddesi uyarınca Bakanlar Kurulunca belirlenen esaslar dâhilinde Bakanlıkça tespit edilir.
DÖRDÜNCÜ BÖLÜM
Öğretim Elemanları
Madde 0029: Öğretim elemanı yetiştirme
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/99 md. ile Aynen Kabul] Değişmiştir.)
Harp okullarının ihtiyacı olan öğretim elemanları, ilgili kuvvet komutanlığının görüşü alınarak Rektörlük tarafından hazırlanan ve Bakanlık tarafından onaylanan öğretim üyesi temin ve yetiştirme plan ve programları çerçevesinde yurtiçinde ve yurtdışında yetiştirilir.
BEŞİNCİ BÖLÜM
Çalışma ve Denetim
Madde 0030: Çalışma esasları
Harp okullarındaki öğretim elemanlarının haftalık ve günlük çalışma şekli ve süresi konusunda; 657 sayılı Devlet Memurları Kanunu, 926 sayılı Türk Silahlı Kuvvetleri Personel Kanunu ile 211 sayılı Türk Silahlı Kuvvetleri İç Hizmet Kanunu hükümleri uygulanır.
Öğretim üyelerinin maaş karşılığı (1) haftalık ders yükü en az on saattir. (2. Cümle 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/100 md. ile Aynen Kabul] Eklenmiştir) Ders yükünün on saati aşması durumunda yirmi saati geçmemek kaydıyla ek ders ücreti ödenir. Öğretim üyelerinin yaptıkları ve yaptırdıkları uygulama, yönettikleri seminer ve lisans üstü çalışmalarının ne ölçüde ders yükünden sayılacağı yönetmelikte belirlenir. Harp okullarında kadrolu öğretim görevlileri ile okutmanlar (2) için haftalık ders yükü oniki saatten az olamaz. Dekan yardımcıları ile bölüm başkanları için haftalık ders yükü, öğretim üyeleri ders yükünün yarısı kadardır. Dekan ve enstitü müdürü ile (1) okuldaki öğretim elemanı kadrosu dışındaki görevlerde çalışanlardan ders yükü verilenler için haftalık ders yükü zorunluluğu aranmaz.
(1) Altı Çizili İbare 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/100 md. ile Aynen Kabul] eklenmiş ve Üstü Çizili İbare yürürlükten kaldırılmıştır.
(2) (Üstü Çizili İbare 06.03.2018 Tarih ve 30352 Sayılı Resmi Gazetede Yayımlanan 7100 Sayılı Kanunun 19. Maddesi ile madde metninden çıkarılmıştır.)
BEŞİNCİ BÖLÜM
Çalışma ve Denetim
Madde 0031: Kamu kuruluşlarında görevlendirme
(1. Cümle 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) İlgili kurumların isteği ve Rektörün teklifi üzerine Bakan (1) onayıyla, ihtiyaç duyulan konularda, öğretim elemanları diğer yükseköğretim kurumlarıyla kamu kurum ve kuruluşlarında geçici olarak görevlendirilebilirler. Bu konuda 926 sayılı Türk Silahlı Kuvvetleri Personel Kanununun 124 üncü maddesi hükümleri saklıdır.
(1) ve Milli Savunma Bakanlığının İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/101 md. ile Aynen Kabul] ve Rektörün teklifi üzerine Bakan şeklinde değişmiştir.
BEŞİNCİ BÖLÜM
Çalışma ve Denetim
Madde 0032: Yurt içinde ve yurt dışında görevlendirme
(Madde 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.)
(1. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/102 md. ile Aynen Kabul] Değişmiştir.) Öğretim elemanlarının yolluklu veya yolluk olmaksızın yurtiçinde ve yurtdışında kongre, konferans, seminer ve benzeri bilimsel toplantılarla bilim ve meslekleri ile ilgili diğer toplantılara katılmaları, yurtiçinde araştırma ve inceleme görevleri yapmaları, harp okulu dekanlığının teklifine ve Rektörün onayına tâbidir. Ancak yurtdışı araştırma ve inceleme görevlerine Rektörün teklifi üzerine Bakan onayı ile katılım sağlanabilir. Yurtiçinde yapılacak kısa süreli bilimsel toplantılara katılım, dekanın iznine tabidir.
Yurtiçinde ve yurtdışmda görevlendirilecek öğretim üyelerine 10/2/1954 tarihli ve 6245 sayılı Harcırah Kanunu hükümlerine göre harcırah ödenir.
Yurtdışmda bu maksatla görevlendirilen öğretim elemanlarına yabancı kuruluşlardan burs veya benzeri katkı sağlanmışsa bile, bunlar görev yapacakları sürece maaşlı izinli sayılırlar.
(4. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/102 md. ile Aynen Kabul] Değişmiştir.) Dış ülkede kalınacak sürenin uzatılması, Rektörün teklifi üzerine Bakanın onayına bağlıdır.
(5. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/102 md. ile Aynen Kabul] Eklenmiştir) Harp okulları, Rektörün teklifi ve Bakanın onayıyla yurtdışındaki üniversiteler ve harp okullarıyla öğretim üyesi değişim programlan gerçekleştirebilir.
BEŞİNCİ BÖLÜM
Çalışma ve Denetim
Madde 0033: Kurumlararası yardımlaşma
(1. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/103 md. ile Aynen Kabul] Değişmiştir.) Harp okullarında görevli öğretim elemanları, talep halinde; kendilerinin isteği, dekanlığın görüşü ve Rektörün onayı ile diğer harp okullarında veya yükseköğretim kurumlarında ders vermek üzere görevlendirilebilirler.
(2. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/103 md. ile Aynen Kabul] Değişmiştir.) Harp okulları, ihtiyacı olan öğretim elemanlarını Rektörlük aracılığıyla ilgili yükseköğretim kurumlarından; herhangi bir yükseköğretim kurumunda çalışmayanları ise kendileri ile koordine ederek doğrudan talep edebilir. Yükseköğretim kurumları dışındaki kurum ve kuruluşlardan yapılacak ilave öğretim elemanı talepleri, Rektörlük kanalı ile yapılır.
Harp okullarında ek dersle görevlendirilecek öğretim elemanlarının sözleşmeleri Milli Savunma Bakanlığı (1) onaylanır.
(4. Fıkra 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/103 md. ile Aynen Kabul] Değişmiştir.) Bu maddede öngörüldüğü şekilde bir harp okulu ile diğer yükseköğretim kurumları arasında karşılıklı olarak ders vermekle görevlendirilen öğretim elemanlarına, 2547 sayılı Kanunun 40 ıncı ve 41 inci maddeleri hükümlerine göre ek ödeme yapılır.
Yükseköğretim kurumları dışından ek ders vermek üzere temin edilecek öğretim elemanlarına yapılacak ek ders ücreti ödemesi için ders yükü zorunluluğu aranmaz.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] ilgili kuvvet komutanlığı veya kuvvet komutanlığının yetki vereceği makam ibaresi Milli Savunma Bakanlığı şeklinde ve ilgili kuvvet komutanlığınca veya kuvvet komutanlığının yetki vereceği makam ibaresi Milli Savunma Bakanlığı şeklinde değiştirilmiştir.)
BEŞİNCİ BÖLÜM
Çalışma ve Denetim
Madde 0034: Denetim
Harp okullarının eğitim ve öğretim, idari ve diğer faaliyetlerin denetimi Milli Savunma Bakanlığınca (1) yapılır. (1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] ilgili kuvvet komutanlıkları ve Genelkurmay Başkanlığınca ibaresi Milli Savunma Bakanlığınca şeklinde değiştirilmiştir.)
BEŞİNCİ BÖLÜM
Çalışma ve Denetim
Madde 0035: Bilimsel denetim
(Madde 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/104 md. ile Aynen Kabul] Değişmiştir.)
Öğretim faaliyetlerinin bilimsel yönden denetlenmesi, Rektörlük tarafından yapılır.
Bilimsel denetleme; öğretim elemanlarının bilimsel yönden denetlenmesi ile bunların eğitim, öğretim, bilimsel araştırma, yayın, seminer ve uygulama faaliyetlerini de kapsar. Bilimsel denetleme heyeti, Rektörlük tarafından görevlendirilebileceği gibi eğitim, öğretim ve diğer faaliyetlerin bu Kanunda belirtilen amaç ve ilkelere uygunluğunu denetlemek amacıyla Bakan tarafından da görevlendirilebilir.
ALTINCI BÖLÜM
Eğitim, Öğretim ve Öğrenciler
Madde 0036: Giriş şartları
(1. Fıkra 31.07.2016 tarih ve 29787 sayılı Resmi Gazetede yayımlanan 669 Sayılı Khk ile [6756 Sayılı Kanun ile Aynen Kabul] Değişmiştir.) Harp okullarının öğrenci kaynağı lise ve dengi okul mezunlarıdır.
Yabancı ülke öğrencilerinin harp okullarına kabul edilmeleri, mevzuat çerçevesinde yapılacak antlaşmalar veya Bakanlar Kurulu kararı ile olur.
Yabancı ülke öğrencilerinin seçimi ile ilgili esaslar yönetmelikte gösterilir.
ALTINCI BÖLÜM
Eğitim, Öğretim ve Öğrenciler
Madde 0037: Lisans düzeyinde öğretim
Harp okullarındaki eğitim ve öğretim parasız yatılı olarak yapılır. Öğrencilerin yönetmelikte tespit edilecek ihtiyaçları Devletçe karşılanır. Harp okullarındaki yükseköğretim, bu Kanunda belirlenen amaç ve ana ilkelere göre aşağıdaki şekilde düzenlenir:
Harp okullarında lisans eğitimi ve öğretim süresi dört yıldır. Ancak, ihtiyaç halinde, Milli Savunma Bakanlığının (1) onayı ile, harp okullarında bir yıl süreli hazırlık sınıfı açılabilir. Harp okulu öğrencileri hazırlık sınıfını bir yılda ve lisans eğitim ve öğrenimini ise sağlık nedenleri hariç beş yılda, sağlık nedenleri dahil azami altı yılda tamamlamak zorundadırlar. (4. Cümle 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/105 md. ile Aynen Kabul] Eklenmiştir) Hazırlık sınıfında başarısız olanlar Ölçme, Seçme ve Yerleştirme Merkezi tarafından üniversite sınavına girdikleri yıl aldıkları puanlarına uygun bir yükseköğretim kurumuna yerleştirilirler. Harp okullarında öğrenciler askeri eğitim, beden eğitimi gibi tatbiki dersler dahil bütün derslere devam etmek zorundadır. Öğrencilerin hangi şartlarda o eğitim ve öğretim yılını kaybetmiş sayılacakları yönetmelikte belirtilir. Savaş ve olağanüstü hallerde Milli Savunma Bakanlığınca (1) eğitim ve öğretime ara verilebilir veya eğitim ve öğretimin süresi kısaltılabilir. Eksik öğretim görenlere daha sonra uygulanacak eğitimin ilke ve esasları Rektörlük tarafından (1)(2) belirlenir.
Harp okullarındaki sınav, değerlendirme ve sınıf geçme esasları çıkarılacak yönetmelikte düzenlenir.
Harp okullarının kuruluş yapısına ve ihtiyaçlarına göre yapılan eğitim-öğretim ve buna dayalı olarak verilen lisans diplomaları ile ilgili esaslar, yönetmelikte gösterilir.
Harp okullarından mezun olanlar, 926 sayılı Türk Silahlı Kuvvetleri Personel Kanunu hükümlerine göre muvazzaf teğmen nasbedilirler.
(1) ( 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] ilgili kuvvet komutanlığının teklifi ve Genelkurmay Başkanlığının ibaresi Milli Savunma Bakanlığının şeklinde ve Genelkurmay Başkanlığınca ibareleri Milli Savunma Bakanlığınca şeklinde değiştirilmiştir.)
(2) Milli Savunma Bakanlığınca İbaresi 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/105 md. ile Aynen Kabul] Eklenmiştir) Rektörlük tarafından şeklinde değişmiştir.
ALTINCI BÖLÜM
Eğitim, Öğretim ve Öğrenciler
Madde 0038: Disiplin ve okuldan çıkarılma
Harp okullarına alınan her öğrenciye disiplin notu verilir. hangi cezalar için disiplin notundan ne miktarda düşüleceği yönetmelikte belirtilir.
Harp okullarında eğitim ve öğrenim gören öğrenciler aşağıdaki hallerde okuldan çıkarılırlar;
Bu Kanun hükümlerine göre çıkarılacak yönetmelik gereğince her öğrenciye verilen disiplin notunu kaybedenler,
Yönetmelikte belirtilecek esaslar dahilinde, öğrenci niteliğini kaybettiklerine dair yüksek disiplin kurulunca haklarında karar verilenler,
Bu Kanunun 37 nci maddesinin (a) bendinde belirtilen süreler içerisinde eğitim ve öğrenimlerini tamamlayamayanlar,
Mahkeme kararı ile öğrencilik hukukunu kaybedenler,
Sağlık kurullarınca verilecek raporlara dayalı olarak sağlık durumları bakımından harp okulu öğrenimine devam imkanı kalmayanlar,
Giriş ile ilgili nitelikleri taşımadıkları öğrenim sırasında anlaşılanlar veya öğrenim süresi içinde bu nitelikleri değişenler.
Sağlık durumu nedeniyle okuldan çıkarılanlar hariç, diğer nedenler ile çıkarılanlara personel ve amortisman giderleri hariç,, kendileri için Devlet tarafından yapılan masraflar faizleri ile birlikte ödettirilir.
Harp okullarında okuyan öğrencilerden, bu maddede belirtilen nedenlerle okuldan çıkarılanlar ile 926 sayılı Türk Silahlı Kuvvetleri Personel Kanununun 115 inci maddesi gereğince kendi isteğiyle okuldan çıkanlar, hiçbir şekilde başka askeri yükseköğretim kurumlarına alınmazlar ve Türk Silahlı Kuvvetlerinde istihdam edilemezler. 21.6.1927 tarihli ve 1111 sayılı Askerlik Kanunu ile 16.6.1927 tarihli ve 1076 sayılı Yedek Subaylar ve Yedek Askeri Memurlar Kanunu hükümleri saklıdır. Bu öğrencilerin kimlikleri bütün askeri yükseköğretim kurumlarına, emniyet makamlarına ve ilgili askerlik şubelerine, alınan çıkarma kararı ile birlikte bildirilir.
ALTINCI BÖLÜM
Eğitim, Öğretim ve Öğrenciler
Madde 0039: Lisans üstü eğitim ve öğretim
(Madde 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile Yürürlükten Kaldırılmıştır.)
YEDİNCİ BÖLÜM
Çeşitli Hükümler
Madde 0040: Özlük hakları
Harp okullarında görevli asker öğretim elemanlarının özlük haklarına ilişkin ödemelerde 926 sayılı Türk Silahlı Kuvvetleri Personel Kanunu hükümleri uygulanır.
Ancak asker öğretim elemanlarına, 2914 sayılı Yüksek Öğretim Personel Kanununun 12 nci maddesine göre hesaplanacak üniversite ödeneği ile 926 sayılı Türk Silahlı Kuvvetleri Personel Kanunu Ek-17 nci maddesine göre ödenen Türk Silahlı Kuvvetleri hizmet tazminatından hangisi fazla ise o ödenir. Öğretim elemanlarından 28.2.1982 tarihli ve 2629 sayılı Kanundan istifade edenlerin, bu Kanuna göre ödenen tazminatlarının, Türk Silahlı Kuvvetleri hizmet tazminatı ile üniversite ödeneğinden fazla olması halinde, tazminat ödemeleri 2629 sayılı Kanun hükümlerine göre ödenir. Ayrıca, Harp Okulu Komutanı, dekan, enstitü müdürü, (2) dekan yardımcıları ve bölüm başkanlarına 2914 sayılı Yüksek Öğretim Personel Kanununun 13 üncü maddesine göre idari görev ödeneği verilir. Harp Okulu Komutanına verilecek idari görev ödeneği, rektörlere ödenecek miktar kadardır.
(Fıkra 03.06.2012 tarih ve 28312 sayılı Resmi Gazetede yayımlanan 6318 Sayılı Kanun ile Değişmiştir.) Harp okullarında görevlendirilen sivil öğretim elemanlarının özlük hakları, 2547 sayılı Yükseköğretim Kanunu ile 2914 sayılı Yükseköğretim Personel Kanunu hükümlerine göre verilir. İstihdam esasları yönetmelikte belirlenmiş olan harp okullarında atamalı veya sözleşmeli olarak görevli öğretim elemanlarına, disiplin ve cezai hükümler ile bu Kanunda düzenlenmemiş diğer hak ve yükümlülükler açısından Türk Silahlı Kuvvetlerinde görevli sivil memurlara uygulanan mevzuat hükümleri tatbik edilir. (3. Cümle 25.08.2017 tarih ve 30165 Sayılı Resmi Gazete de yayımlanan 694 Sayılı Khk ile [7078/106 md. ile Aynen Kabul] Eklenmiştir) Eklenmiştir) Ayrıca 657 sayılı Devlet Memurları Kanununda sayılan ve disiplin cezası verilmesini gerektiren fiil ve hallere ilave olarak; bunlara, 2547 sayılı Kanunda yer alan diğer disiplinsizlikleri işleyen sözleşmeli veya atamalı öğretim elemanlarına yükseköğretim mevzuatı uyarınca verilen disiplin cezaları uygulanır. Bunlar, Türk Silahlı Kuvvetleri sosyal tesislerinden ve kamu konutlarından görevlendirildikleri kadro derecesindeki subaylar gibi istifade ederler, askeri personel ile aralarındaki protokol münasebetlerinin düzenlenmesinde de aynı esas uygulanır.
Haftalık okutulması mecburi ders yükü dışında, harp okullarında görevli öğretim elemanlarına, Milli Savunma Bakanlığınca (1) belirlenecek esaslar çerçevesinde, haftada en çok yirmi saate kadar verilecek dersler için 2914 sayılı Yüksek Öğretim Personel Kanununun 11 inci maddesine uygun olarak ek ders ücreti ödenir.
(1) (31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] ilgili kuvvet komutanlıklarınca ibaresi Milli Savunma Bakanlığınca şeklinde değiştirilmiştir.)
(2) (Üstü Çizili İbare 25.08.2017 Tarih ve 30165 Sayılı Resmi Gazetede Yayımlanan 694 Sayılı Khk ile [7078/106 md. ile Aynen Kabul] Eklenmiştir) yürürlükten kaldırılmıştır.)
YEDİNCİ BÖLÜM
Çeşitli Hükümler
Madde 0041: Yönetmelik
Bu Kanunda esasları belirtilen ve aşağıda yazılı diğer hususlar, Milli Savunma Bakanlığınca altı ay içinde çıkarılacak yönetmelikle düzenlenir.
Çalışma esasları, günlük çalışma saatleri ve haftalık ders yükü, öğretim üyelerinin yaptıkları ve yaptırdıkları uygulama, yönettikleri seminer ve lisans üstü çalışmalarının ne ölçüde ders yükünden sayılacağı ve ek ders ile ilgili hususlar,
Ders kitaplarının ve teksirlerinin bastırılmasında uygulanacak esaslar ve telif hakları ile ilgili hususlar,
Yapılacak bilimsel ve teknik araştırma, inceleme ve yayınlarla ilgili usul ve esaslar,
Harp okullarına giriş koşulları ve kayıt kabul şartları ile ilgili hususlar,
(Bent 08.03.2018 tarih ve 30354 sayılı Resmi Gazetede yayımlanan 7078 Sayılı Kanun ile Yürürlükten Kaldırılmıştır.)
Öğrencilerin hangi şartlarda o eğitim ve öğretim yılını kaybetmiş sayılacaklarına ilişkin esaslar,
Harp okullarındaki sınav, değerlendirme ve sınıf geçme esasları ve harp okullarının kuruluş yapısına ve ihtiyaçlarına göre yapılan eğitim-öğretim ve buna dayalı olarak verilecek lisans diplomaları ile ilgili esaslar,
Harp okullarının da savaş ve olağanüstü hallerde lisans ve lisans üstü (2) eğitim ve öğretime ara verilmesine, kısaltılmasına, aday öğrencilerin eksik öğrenimlerini tamamlamalarına ve bu durumda verilecek olan diplomalara ilişkin hususlar,
Harp okullarının Genelkurmay Başkanlığı ve ilgili kuvvet komutanlıklarınca (1) denetlenmesine ilişkin usul ve esaslar,
Yabancı öğrencilerin eğitim ve öğretimlerinde uygulanacak usul ve esaslar,
Disiplin esasları ile öğrencilerin disiplin, başarısızlık, sağlık ve diğer nedenlerle okuldan çıkmasında veya çıkarılmasında uygulanacak usul ve esaslar,
Bu Kanunun uygulanmasıyla ilgili diğer hususlar.
(1) (Üstü Çizili İbare 31.07.2016 Tarih ve 29787 Sayılı Resmi Gazetede Yayımlanan 669 Sayılı Khk ile [6756 Sayılı Kanun ile Aynen Kabul] Yürürlükten Kaldırımıştır.)
(2) (Üstü Çizili İbare 08.03.2018 tarih ve 30354 sayılı Resmi Gazetede yayımlanan 7078 Sayılı Kanunun 189. Maddesi ile yürürlükten kaldırılmıştır.)
YEDİNCİ BÖLÜM
Çeşitli Hükümler
Madde 0042: Yürürlükten kaldırılan hükümler
4.8.1971 tarihli ve 1462 sayılı Harb Okulları Kanunu yürürlükten kaldırılmıştır.
YEDİNCİ BÖLÜM
Çeşitli Hükümler
Geçici Madde 0001:
Harp okullarının kadrolarında öğretim üyelerinin akademik kariyerlerinin yükseltilmesi maksadıyla oluşturulacak kurullarda yeterli doçent ve profesör istihdam edilinceye kadar, harp okulu komutanlıklarınca ihtiyaç duyulacak doçent ve profesör talepleri, ilgili kuvvet komutanlıkları kanalıyla Yükseköğretim Kurumundan temin edilir.
YEDİNCİ BÖLÜM
Çeşitli Hükümler
Geçici Madde 0002:
Bu Kanun uyarınca çıkarılacak yönetmelik yürürlüğe konuluncaya kadar, mevcut yönetmeliğin bu Kanuna aykırı olmayan hükümlerinin uygulanmasına devam edilir.
YEDİNCİ BÖLÜM
Çeşitli Hükümler
Geçici Madde 0003:
( Madde 30.06.2010 Tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmişitir.)
Bu maddeyi ihdas eden Kanunun yürürlüğe girdiği tarihten önce askeri öğrencilikten ayrılan veya çıkarılanlardan ödemelerini tamamlamış olanlar ile borçlarını taksitlendirenler, yargılamaları devam edenler veya kesin hükme bağlanmış olanlar, üç ay içerisinde müracaat etmeleri halinde 38 inci madde hükmünden yararlandırılır.
YEDİNCİ BÖLÜM
Çeşitli Hükümler
Geçici Madde 0004:
(Madde 17.08.2016 Tarih ve 29804 Sayılı Resmi Gazetede Yayınlanan 671 Sayılı Khk ile [6757 Sayılı Kanun ile Aynen Kabul] Eklenmişitir.)
Bu maddenin yürürlüğe girdiği tarihten itibaren bir yıl içinde yapılacak temin faaliyeti ile Hava Harp Okulunun birinci, ikinci ve üçüncü sınıflarına pilotaj eğitimi veren üniversiteler öncelikli olmak üzere üniversitelerin ilgili bölümlerinden öğrenci alınabilir. Bu öğrencilerin Hava Harp Okuluna geçişine ilişkin usul ve esaslar Milli Savunma Bakanlığı ile Yükseköğretim Kurulu tarafından müştereken belirlenir.
YEDİNCİ BÖLÜM
Çeşitli Hükümler
Geçici Madde 0005:
(Madde 29.10.2016 Tarih ve 29872 Sayılı Resmi Gazetede Yayımlanan 676 Sayılı Khk ile [7070/53 md. ile Aynen Kabul] Eklenmiştir)
Bu maddenin yürürlüğe girdiği tarihten itibaren bir yıl içinde yapılacak temin faaliyeti ile harp okullarının birinci, ikinci ve üçüncü sınıflarına üniversitelerin ilgili bölümlerinden öğrenci alınabilir. Harp okullarına geçişe ilişkin usul ve esaslar Millî Savunma Bakanlığı ile Yükseköğretim Kurulu tarafından müştereken belirlenir.
YEDİNCİ BÖLÜM
Çeşitli Hükümler
Madde 0043: Bu Kanun yayımı tarihinde yürürlüğe girer.
YEDİNCİ BÖLÜM
Çeşitli Hükümler
Madde 0044: Bu Kanun hükümlerini Bakanlar Kurulu yürütür.
Yükleyen: yasinuzunoglu
