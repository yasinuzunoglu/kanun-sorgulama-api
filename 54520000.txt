5452 sayılı Maliye Bakanlığının Teşkilat ve Görevleri Hakkında Kanun Hükmünde Kararnamede Değişiklik Yapılması Hakkında Kanun
Yayımlandığı Resmî Gazete Tarihi: 07.02.2006
Yayımlandığı Resmî Gazete Sayısı: 26073
Kabul Tarihi	01.02.2006
TÜRKİYE BÜYÜK MİLLET MECLİSİ BAŞKANLIĞINA
178 Sayılı Maliye Bakanlığının Teşkilat ve Görevleri Hakkında Kanun Hükmündeki Kararnameye Bir Madde Eklenmesine Dair Kanun Teklifi ekte sunulmuştur.
Gereğini arz ederiz.
GENEL GEREKÇE
Vergi sisteminin başarısı, ekonomi politikaları ile uyumlu gelir ve vergi politikalarının oluşturulması ve bu politikaların uygulanmasına esas teşkil etmek üzere çıkarılan kanunların etkin ve verimli çalışan bir idare vasıtasıyla uygulanmasına bağlıdır. Politika oluşturmak ve buna bağlı mevzuatı hazırlamak, bütün bu mevzuata ilişkin uygulamaları yapmak, uluslararası ilişkileri yürütmek gibi çok geniş kapsamlı ve önemli görevlerin tek bir idari çatı altında yürüterek etkinliğin ve verimliliğin sağlanmasının mümkün olmadığını geçmiş uygulamalar göstermiştir. Nitekim, gelişmiş ülkelerin idari yapılanmalarına baktığımızda, pek çok ülkede Devletin gelir ve vergi politikalarının oluşturulması görevi ile vergi idaresi ve uygulamaları görevinin ayrı birimler tarafından yerine getirildiği görülmektedir.
Bu bağlamda Kamunun Yeniden Yapılandırılması çalışmaları çerçevesinde, daha önce vergi politikalarını oluşturmak ve vergi uygulamalarını yürütmekle görevli olan Gelirler Genel Müdürlüğü yeniden yapılandırılmış ve Bakanlıkça belirlenen vergi politikalarını etkin, verimli ve mükellef odaklı bir anlayışla uygulamak üzere 05.05.2005 tarihli ve 5345 sayılı Kanunla Gelir İdaresi Başkanlığı kurulmuştur.
Bu defa vergi uygulamalarına temel teşkil edecek ve yön verecek olan; Devletin gelir ve vergi politikalarının oluşturulması, ilgili kanun, kararname, tüzük ve yönetmelikler ile gelir bütçesinin hazırlanması, uluslararası vergi ilişkilerinin yürütülmesi gibi görevleri yerine getirmek üzere Maliye Bakanlığının merkez teşkilatına bağlı bir ana hizmet birimi olarak Gelir Politikaları Genel Müdürlüğünün kurulması ve bu alandaki yeniden yapılanmanın tamamlanması, buna bağlı olarak gerekli kadroların ihdası amaçlanmıştır.
İZMİR MİLLETVEKİLİ FAZIL KARAMAN İLE BALIKESİR MİLLETVEKİLİ ALİ OSMAN SALİ'NİN TEKLİFİ
178 SAYILI MALİYE BAKANLIĞININ TEŞKİLAT VE GÖREVLERİ HAKKINDA KANUN HÜKMÜNDEKİ KARARNAMEYE BİR MADDE EKLENMESİNE DAİR KANUN TEKLİFİ
Madde - 1.
178 Sayılı Maliye Bakanlığının Teşkilat ve Görevleri Hakkında Kanun Hükmündeki Kararnameye aşağıdaki madde eklenmiştir.
MADDE 17.-
178 sayılı Maliye Bakanlığının Teşkilat ve Görevleri Hakkında Kanun Hükmündeki Kararnamenin 8 inci maddesinin mülga (d) bendi Gelir Politikaları Genel Müdürlüğü,, Ek-l sayılı cetvelin Ana Hizmet Birimleri bölümünün mülga 4 üncü sırası 4. Gelir Politikaları Gn. Md. olarak ve mülga 12 nci maddesi ise başlığı ile birlikte aşağıdaki şekilde yeniden düzenlenmiştir.
Gelir Politikaları Genel Müdürlüğü
Madde 12.- Gelir Politikaları Genel Müdürlüğünün görevleri şunlardır:
Devlet gelirleri ve vergi politikasını genel ekonomik politika, strateji ve ilkeler çerçevesinde oluşturmak,
Devlet gelirlerine ilişkin kanun, kararname, tüzük ve yönetmelik tasarı ve taslaklarını hazırlamak,
Devlet gelirlerine etkisi olan her türlü kanun tasarısı ve tekliflerini Devlet gelirleri politikası açısından inceleyerek görüş bildirmek,
Uluslararası vergi ilişkilerini yürütmek, ikili ve çok taraflı anlaşmalar yapmak,
Avrupa Birliği, uluslararası kuruluşlar ve diğer devletlerle görev alanına giren konularda işbirliği yapmak,
Mahalli idare vergilerinin genel vergi sistemi ile uyumunu sağlayacak tedbirleri almak,
Gelir bütçesini hazırlamak,
Vergi yükü, gelir dağılımı ve gelir tahminlerine yönelik genel ve sektörel analizler yapmak,
Ekonomik ve mali gelişmeleri izlemek, değerlendirmek ve bu konularda araştırmalar yapmak,
Devlet gelirleri ile ilgili istatistikleri toplamak ve değerlendirmek,
Bakanlıkça verilecek benzeri görevleri yapmak.
Genel müdürlükte, ihtiyaç duyulması halinde maliye uzmanı ve devlet gelir uzmanı çalıştırılır.
Maliye Bakanlığına verilmiş olan görevlerin gerektirdiği hizmetlerin etkili ve verimli bir şekilde yerine getirilmesi amacıyla ve Gelir Politikaları Genel Müdürlüğünde kullanılmak üzere, ekli (5) sayılı listede yer alan kadrolar ihdas edilerek 190 sayılı Kanun Hükmünde Kararnameye ekli (I) sayılı cetvelin Maliye Bakanlığına ait ilgili bölümüne eklenmiştir.
Madde - 2.
Bu Kanun yayımlandığı tarihte yürürlüğe girer.
Madde - 3.
Bu Kanun hükümlerini Bakanlar Kurulu yürütür.
Plan ve Bütçe Komisyonu Raporu
T.C.
Plan ve Bütçe Komisyonu
Esas No	2/614
Karar No	65
24.12.2005
TÜRKİYE BÜYÜK MİLLET MECLİSİ BAŞKANLIĞINA
28.10.2005 tarihinde Türkiye Büyük Millet Meclisi Başkanlığına sunulan ve Başkanlıkça 10.11.2005 tarihinde esas komisyon olarak Komisyonumuza havale edilen, İzmir Milletvekili Fazıl Karaman ve Balıkesir Milletvekili Ali Osman Sali imzalı (2/614) esas numaralı 178 Sayılı Maliye Bakanlığının Teşkilat ve Görevleri Hakkında Kanun Hükmünde Kararnameye Bir Madde Eklenmesine Dair Kanun Teklifi, Komisyonumuzun 22.12.2005 tarihinde yapmış olduğu 33 üncü birleşiminde Hükümeti temsilen Maliye Bakanı Kemal Unakıtan, Maliye Bakanlığı, Devlet Planlama Teşkilatı Müsteşarlığı, Devlet Personel Başkanlığı temsilcileri ile Teklif sahipleri İzmir Milletvekili Fazıl Karaman ve Balıkesir Milletvekili Ali Osman Sali nin katılımlarıyla birlikte incelenip görüşülmüştür.
Bir ülkede var olan vergi sisteminin başarısı, ekonomi politikaları ile uyumlu gelir ve vergi politikalarının oluşturulması ve bu politikalara bağlı mevzuatın uygulanmasına bağlıdır. Gelir ve vergi politikalarını uygulayacak olan idari birimlerin etkinliğinin ve verimliliğinin sağlanması asgari önem teşkil etmektedir. Benzer mali sistemlere sahip birçok ülkede gelir ve vergi politikalarını uygulayan karar merciileri birbirinden ayrı birimler olarak örgütlenmiştir. Bu bağlamda, Gelirler Genel Müdürlüğü yeniden yapılandırılarak 05.05.2005 tarihli ve 5345 sayılı Kanunla Gelir İdaresi Başkanlığı kurulmuştur.
Bu uygulamaların bir devamı olarak, vergi uygulamalarına esas teşkil eden gelir ve vergi politikalarının oluşturulması, ilgili kanun, kararname, tüzük ve yönetmelikler ile gelir bütçesinin hazırlanması, uluslar arası ilişkilerin yürütülmesi gibi görevleri yerine getirmek üzere, Maliye Bakanlığının ana teşkilatına bağlı ana hizmet birimi olarak Gelir Politikaları Genel Müdürlüğünün kurulması ihtiyacı hasıl olmuştur.
Teklif ve gerekçesi incelendiğinde;
Maliye Bakanlığında, ana hizmet birimi olarak Gelir Politikaları Genel Müdürlüğünün kurulmasının amaçlandığı,
Bu Genel Müdürlüğünün devlet gelirlerine ilişkin temel politikaları oluşturmak ve bu amaçla gelirlerle ilgili düzenlemeleri hazırlamak veya bu düzenlemeler hakkında görüş bildirmekle; gelir bütçesinin hazırlanmasıyla; Avrupa Birliği, uluslararası kuruluşlar ve diğer devletler ile görev alanına giren konularda işbirliği veya anlaşmalar yapabilmekle; ekonomik ve mali gelişmeleri incelemek ve Devlet gelirleri ile ilgili olan istatistikleri değerlendirmek doğrultusunda politikalar hazırlamakla görevlendirildiği,
190 sayılı Kanun Hükmünde Kararnameye yeni kurulan Gelir Politikaları Genel Müdürlüğü ile ilgili kadroların eklenmesine yönelik düzenleme yapıldığı,
görülmektedir.
Komisyonumuzda, Teklifin tümü üzerinde yapılan görüşmelerde;
Gelişmiş ülkelerin idari yapılanmalarına bakıldığında pek çok ülkede devletin gelir ve vergi politikalarının oluşturulması görevi ile vergi idaresi ve uygulamalarının ayrı birimler tarafından yürütüldüğü,
5018 sayılı Kanunla mali sistemimize stratejik, orta vadeli ve uzun vadeli plan gibi pek çok kavramın girdiği, teklifin bu terimleri barındırması gerektiği,
Gelir Politikası Genel Müdürlüğünün gelir dağılımı konusunda analizler yapmakla beraber vergi kapasitesinin kullanımı konusunda da analizler yapması gerektiği,
Gelir Politikası Genel Müdürlüğünün istatistik çalışmalar yapmak yerine ilgili istatistik bilgilerden yararlanarak politikalar oluşturmasının daha yararlı olacağı,
Gelir ve vergi politikalarının sadece genel ekonomik politikalar çerçevesinde değil, sosyal politikalar çerçevesinde de oluşturulmasının sosyal devlet anlayışıyla bağdaşacağı,
Maliye Bakanlığının 178 sayılı Kanun Hükmünde Kararnameye göre teşkilatlandırıldığı, yapılan kısmi değişiklikler yerine Maliye Bakanlığı Teşkilat Kanununun çıkarılması gerektiği,
şeklindeki görüş ve eleştirilere müteakip, hükümet adına yapılan tamamlayıcı açıklamalarda;
Gelir İdaresi Başkanlığının kurulması başta olmak üzere reform çalışmalarının yapıldığı, bu teklifle kurulması öngörülen Gelir Politikaları Genel Müdürlüğünün bu reform çalışmalarının bir aşamasını teşkil ettiği,
Teklif ile herkes tarafından kabul edilen ve kurulmasında büyük kamu yararı görülen bir konuda bir idari birim kurmayı amaçladığı,
Maliye Bakanlığı teşkilat kanununun hazırlanması çalışmalarına devam edildiği, Tasarının en kısa sürede Türkiye Büyük Millet Meclisi Başkanlığına sunulacağı,
Gelir Politikası Genel Müdürlüğünün gelir dağılımı başta olmak üzere vergi kapasitesinin kullanımı gibi görev alanına giren bütün konularda analizler yapacağı,
ifade edilmiştir.
Geneli üzerinde yapılan görüşmelerden sonra, Teklif ve gerekçesi Komisyonumuzca da benimsenerek maddelerin görüşülmesine geçilmiştir.
Teklifin;
Çerçeve 1 inci maddesi; Gelir Politikaları Genel Müdürlüğünün görevleriyle ilgili hususları kapsayan düzenlemenin (a), (b) ve (d) bentlerinin, maksadı daha iyi ifade etmek amacıyla yeniden düzenlenmesi, metnin tamamının mevzuata ve dil kurallarına uygunluk açısından redaksiyona tabi tutularak 178 sayılı Kanun Hükmünde Kararnameye 12/A maddesi olarak eklenmesini öngören Genel Müdürlüğün görevlerini düzenleyen metnin, çerçeve 1 inci maddesi olarak yeniden düzenlenmesi suretiyle,
178 sayılı Kanun Hükmünde Kararnamenin 8 inci maddesi ile aynı Kanun Hükmünde Kararnameye ekli (1) sayılı cetvelde değişiklik öngören düzenlemenin; kanunların hazırlanmasında uygulanan esas ve usuller doğrultusunda, değiştirilen ibarelerle ilgili hükümlerin ayrı maddede düzenlenmesini teminen redaksiyona tabi tutulması suretiyle 2 nci madde olarak,
Gelir Politikaları Genel Müdürlüğüne kadro ihdasıyla ilgili hususları kapsayan düzenlemenin, Maliye Bakanlığının ve Gelir İdaresi Başkanlığının görevlerini etkili, ekonomik ve verimli olarak yerine getirebilmesi amacıyla, Maliye Bakanlığı ile Gelir İdaresi Başkanlığının kadro cetvellerinde iptal ve ihdaslar yapan ifadelerin eklenmesi ve metnin tamamının kanunların hazırlanmasında uygulanan esas ve usuller doğrultusunda redaksiyona tabi tutulması suretiyle 3 üncü madde olarak,
Yürürlük ve yürütmeye ilişkin 2 nci ve 3 üncü maddeleri; 4 üncü ve 5 inci maddeler olarak teselsül ettirilmesi suretiyle,
kabul edilmiştir.
Ayrıca; Teklifin adı, kanunların hazırlanmasında uygulanacak esas ve usuller doğrultusunda redaksiyona tabi tutularak yeniden düzenlenmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
Madde 0001:
13.12.1983 tarihli ve 178 sayılı Maliye Bakanlığının Teşkilat ve Görevleri Hakkında Kanun Hükmünde Kararnameye aşağıdaki 12/A maddesi eklenmiştir.
Gelir Politikaları Genel Müdürlüğü
MADDE 12/A- Gelir Politikaları Genel Müdürlüğünün görevleri şunlardır:
Devlet gelirleri politikasının plan, program, genel ekonomik politika ve stratejiler çerçevesinde oluşturulmasına ilişkin çalışmalar yapmak.
Devlet gelirlerine ilişkin kanun ve kararname taslaklarının hazırlanmasıyla ilgili çalışmaları gerekli koordinasyonu sağlayarak yürütmek.
Devlet gelirlerine etkisi olan kanun tasarı ve tekliflerini Devlet gelirleri politikası açısından inceleyerek görüş bildirmek.
Uluslararası vergi ilişkileri ile ikili ve çok taraflı anlaşmalara ilişkin çalışmaları gerekli koordinasyonu sağlamak suretiyle yürütmek.
Avrupa Birliği, uluslararası kuruluşlar ve diğer devletlerle görev alanına giren konularda işbirliği yapmak.
Mahalli idare vergilerinin genel vergi sistemi ile uyumunu sağlayacak çalışmaları yapmak.
Gelir bütçesini hazırlamak.
Vergi yükü, gelir dağılımı ve gelir tahminlerine yönelik genel ve sektörel analizler yapmak.
Ekonomik ve mali gelişmeleri izlemek, değerlendirmek ve bu konularda araştırmalar yapmak.
Devlet gelirleri ile ilgili istatistikleri toplamak ve değerlendirmek.
Bakanlıkça verilecek benzeri görevleri yapmak.
Genel müdürlükte, ihtiyaç duyulması halinde maliye uzmanı ve Devlet gelir uzmanı çalıştırılır.
Madde 0002:
178 sayılı Kanun Hükmünde Kararnamenin 8 inci maddesinin mülga (d) bendinden sonra gelmek üzere (e) bendi olarak Gelir Politikaları Genel Müdürlüğü, ek (1) sayılı cetvelin Ana Hizmet Birimleri bölümünün mülga 4 üncü sırasından sonra gelmek üzere, 5 inci sıra olarak Gelir Politikaları Gn. Md. ibaresi eklenmiş ve diğer bent ve sıralar buna göre teselsül ettirilmiştir.
Madde 0003:
Ekli (1) sayılı listede yer alan kadrolar iptal edilerek 190 sayılı Kanun Hükmünde Kararnameye ekli (I) sayılı cetvelin Maliye Bakanlığına ait bölümünden çıkarılmış ve ekli (2) ve (3) sayılı listelerde yer alan kadrolar ihdas edilerek 190 sayılı Kanun Hükmünde Kararnameye ekli (I) sayılı cetvelin Maliye Bakanlığına ait bölümüne eklenmiştir.
Ekli (4) sayılı listede yer alan kadrolar iptal edilerek 190 sayılı Kanun Hükmünde Kararnameye ekli (I) sayılı cetvelin Gelir İdaresi Başkanlığına ait bölümünden çıkarılmış ve ekli (5) sayılı listede yer alan kadrolar ihdas edilerek 190 sayılı Kanun Hükmünde Kararnameye ekli (I) sayılı cetvelin Gelir İdaresi Başkanlığına ait bölümüne eklenmiştir.
(1) SAYILI LİSTE
KURUMU : MALİYE BAKANLIĞI
TEŞKİLATI : MERKEZ
SINIFI	UNVANI	İPTAL EDİLEN KADROLAR
KADRO
DERECESİ	ADEDİ
GİH	Memur	6	10
7	10
8	10
9	6
10	4
Veri Hazırlama ve Kontrol İşletmeni	7	10
8	10
TOPLAM		60
KURUMU : MALİYE BAKANLIĞI
TEŞKİLATI : TAŞRA
SINIFI	UNVANI	İPTAL EDİLEN KADROLAR
KADRO
DERECESİ	ADEDİ
GİH	Memur	5	380
6	150
7	170
8	156
9	130
10	120
11	19
Veri Hazırlama ve Kontrol İşletmeni	5	85
6	100
7	150
8	100
9	20
10	20
TOPLAM		1600
(2) SAYILI LİSTE
KURUMU : MALİYE BAKANLIĞI
TEŞKİLATI : MERKEZ
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Gelir Politikaları Genel Müdürü	1	1
Genel Müdür Yardımcısı	1	2
Daire Başkanı	1	10
Şube Müdürü	1	2
2	2
3	2
TH	İstatistikçi	4	2
Ekonomist	4	3
TOPLAM		24
(3) SAYILI LİSTE
KURUMU : MALİYE BAKANLIĞI
TEŞKİLATI : MERKEZ
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Devlet Muhasebe Uzmanı	1	30
2	20
3	10
TOPLAM		60
KURUMU : MALİYE BAKANLIĞI
TEŞKİLATI : TAŞRA
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Muhasebe Uzmanı	1	200
2	200
3	200
4	200
5	100
6	100
Milli Emlak Uzmanı	1	25
2	25
3	100
4	200
5	200
6	50
TOPLAM		1600
KURUMU : MALİYE BAKANLIĞI
TEŞKİLATI : YURT DIŞI
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Maliye Müşaviri	2	5
TOPLAM		5
(4) SAYILI LİSTE
KURUMU : GELİR İDARESİ BAŞKANLIĞI
TEŞKİLATI : MERKEZ
SINIFI	UNVANI	İPTAL EDİLEN KADROLAR
KADRO
DERECESİ	ADEDİ
GİH	Programcı	5	5
6	3
Bilgisayar İşletmeni	4	4
5	2
6	1
Veri Hazırlama ve Kontrol İşletmeni	7	10
TOPLAM		25
KURUMU : GELİR İDARESİ BAŞKANLIĞI
TEŞKİLATI : TAŞRA
SINIFI	UNVANI	İPTAL EDİLEN KADROLAR
KADRO
DERECESİ	ADEDİ
GİH	Gelir İdaresi Grup Müdürü	1	40
2	40
3	20
4	10
Müdür	1	200
2	40
3	40
4	25
Vergi İstihbarat Uzmanı	2	10
3	10
4	10
5	10
6	10
7	20
Vergi İstihbarat Uzman Yardımcısı	8	40
9	50
Çözümleyici	1	3
2	3
3	3
4	3
5	8
6	9
7	9
Programcı	1	5
2	6
3	4
4	4
5	3
6	5
7	5
Şef	6	20
7	30
Yoklama Memuru	7	150
8	50
10	10
Tahsildar	6	50
7	50
8	30
10	10
TOPLAM		1045
(5) SAYILI LİSTE
KURUMU : GELİR İDARESİ BAŞKANLIĞI
TEŞKİLATI : MERKEZ
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Müdür	1	15
Başkanlık Müşaviri	1	10
TOPLAM		25
KURUMU : GELİR İDARESİ BAŞKANLIĞI
TEŞKİLATI : TAŞRA
SINIFI	UNVANI	İHDAS EDİLEN KADROLAR
KADRO
DERECESİ	ADEDİ
GİH	Müdür Yardımcısı	1	40
2	10
Memur	5	502
Veri Hazırlama ve Kontrol İşletmeni	3	200
4	100
5	63
6	10
Çocuk Eğitimcisi	5	4
6	3
SH	Psikolog	1	1
2	1
Çocuk Gelişimcisi	3	5
4	5
5	4
6	4
Daire Tabibi	1	10
2	8
3	8
Hemşire	5	10
6	7
7	5
TH	Mühendis	1	10
2	5
Mimar	1	5
2	3
Tekniker	1	10
2	7
3	5
TOPLAM		1045
Madde 0004:
Bu Kanun yayımı tarihinde yürürlüğe girer.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
