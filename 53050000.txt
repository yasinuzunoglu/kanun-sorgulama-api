5305 sayılı Türk Silahlı Kuvvetleri İç Hizmet Kanununda Değişiklik Yapılmasına Dair Kanun
Yayımlandığı Resmî Gazete Tarihi: 26.02.2005
Yayımlandığı Resmî Gazete Sayısı: 25739
Kabul Tarihi	23.02.2005
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-732/4430
02.10.2003
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanan ve Başkanlığınıza arzı Bakanlar Kurulunca 5.9.2003 tarihinde kararlaştırılan Türk Silahlı Kuvvetleri İç Hizmet Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
Türk Silâhlı Kuvvetlerinde yedek subay, erbaş ve er olarak askerlik hizmetini yapmakta iken, görevin sebep ve tesiri ile sakatlanan, yaralanan ve hastalananlar hakkında, 8.6.1949 tarihli ve 5434 sayılı Türkiye Cumhuriyeti Emekli Sandığı Kanununun ilgili hükümleri uyarınca haklarında vazife veya adi malûllük hükümleri uygulanmakta ve bunlar ile bakmakla yükümlü oldukları aile fertlerinin tedavi giderleri yine bu Kanun hükümleri uyarınca Türkiye Cumhuriyeti Emekli Sandığı Genel Müdürlüğü tarafından karşılanmaktadır.
Durumları 03.11.1980 tarihli ve 2330 sayılı Nakdi Tazminat ve Aylık Bağlanması Hakkında Kanun ile 12.4.1991 tarihli ve 3713 sayılı Terörle Mücadele Kanunu kapsamında olanların tedavi giderleri ise, yine bu kanunlar kapsamında karşılanmaktadır. Türk Silâhlı Kuvvetlerinde görevli subay, astsubay, askeri memur, uzman jandarma, uzman erbaş, erbaş ve erlerin Türk Silâhlı Kuvvetlerinde görevli bulundukları süre içerisinde sağlık işlemleri 4.1.1961 tarihli ve 211 sayılı Türk Silâhlı Kuvvetleri İç Hizmet Kanununda ayrıntılı bir şekilde düzenlenmiştir. Ancak; 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subay, erbaş ve erlerden tedavileri devam etmekte iken terhis edilenler hakkında yasal bir düzenleme bulunmadığından bunların yarım kalan tedavilerine devam edilmesi ve bu süre içerisindeki tedavi giderlerinin karşılanması mümkün olamamaktadır.
Türkiye Cumhuriyeti Anayasasının 72 nci maddesi Vatan hizmeti, her Türkün hakkı ve ödevidir. Bu hizmetin Silâhlı Kuvvetlerde veya kamu kesiminde ne şekilde yerine getirileceği veya getirilmiş sayılacağı kanunla düzenlenir. hükmünü amir olup, 21.6.1927 tarihli ve 1111 sayılı Askerlik Kanununun l inci maddesi ise Türkiye Cumhuriyeti tebaası olan her erkek, iş bu Kanun mucibince askerlik yapmağa mecburdur. hükmünü içermektedir. Bu kapsamda; Anayasa ve Askerlik Kanununun mevcut hükümleri gereğince ülkemizde askerlik hizmeti zorunlu olup, askerlik sistemimiz mükellefiyet esasına dayanmaktadır. İhtiyaçları Devlet tarafından deruhte ve temin olunan rütbesiz asker olarak tanımlanan erbaş ve erler ile yedek subayların; hayati önemi haiz bir hastalığının bulunduğu resmi sağlık kurulu raporuyla tespit edilmesi hâlinde terhislerden sonra yarım kalan tedavilerine belirli bir süre ile devam edilebilmesinin hak ve adalet ilkelerine olduğu gibi Anayasanın sosyal devlet anlayışına da uygun olacağı değerlendirilmektedir.
Tasarı ile; 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subay, erbaş ve erlerden tedavileri devam etmekte iken terhis edilenlerin askeri hastahane sağlık kurullarının kararı üzerine azami altı ay süre ile yarım kalan tedavilerine devam edilmesi, bunların askeri hastahanelere sevkleri ile gerek kendilerine gerekse resmi tabip raporu ile belgelemeleri hâlinde refakatçilerine gidiş ve dönüş yol ücretleri ile gündeliklerinin ödenmesi ve tedavi sürelerine ait tedavi giderlerinin Milli Savunma ve İçişleri bakanlıklarının bütçelerinden karşılanması amaçlanmakta ve bu husustaki yasal boşluğun doldurulması öngörülmektedir.
HÜKÜMETİN TEKLİF ETTİĞİ METİN
TÜRK SİLAHLI KUVVETLERİ İÇ HİZMET KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
04.01.1961 tarihli ve 211 sayılı Türk Silâhlı Kuvvetleri İç Hizmet Kanununun 60 ıncı maddesine ikinci fıkrasından sonra gelmek üzere üçüncü fıkra olarak aşağıdaki fıkra eklenmiş ve mevcut üçüncü fıkra dördüncü fıkra olarak teselsül ettirilmiştir.
5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen erbaş ve erlerden, tedavileri devam etmekte iken terhis edilen ve Türkiye Cumhuriyeti Emekli Sandığı, Sosyal Sigortalar Kurumu veya Bağ-Kur un sağlık hizmetlerinden faydalanma imkânı bulunmayanların yarım kalan tedavilerine, askeri hastahane sağlık kurullarınca verilecek karar üzerine azami altı ay süre ile devam edilir. Bunların askeri hastahanelere sevkleri, yerleşim yerlerindeki veya yerleşim yerlerine en yakın askerlik şubeleri tarafından sağlanır. Sevk edilen hasta ile sevk edildiği yere bir kimse refakatinde gitmesinin resmi tabip raporuyla belgelenmesi durumunda refakatçisine; gidiş ve dönüş yol ücreti ile gidiş ve dönüş süresi için gündelik, sevk eden askerlik şubesi tarafından peşin veya avans olarak ödenir. Yol ücretinin ödenmesinde şehirlerarası karayolu toplu taşım vasıtası ücretleri; gündelikte ise en düşük dereceli Devlet memuru gündeliği esas alınır. Tedavi giderleri ile ödenen yol ücretleri ve gündelikler, Milli Savunma ve İçişleri bakanlıklarının bütçelerinden karşılanır.
Madde - 2.
211 sayılı Kanunun 66 ncı maddesine aşağıdaki fıkra eklenmiştir.
e) 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subaylardan, tedavileri devam etmekte iken terhis edilen ve Türkiye Cumhuriyeti Emekli Sandığı, Sosyal Sigortalar Kurumu veya Bağ-Kur un sağlık hizmetlerinden faydalanma imkânı bulunmayanların yarım kalan tedavileri ile ilgili olarak, 60 ıncı maddenin üçüncü fıkrası hükümleri uygulanır.
Madde - 2.
Bu Kanun yayımı tarihinde yürürlüğe girer.
Madde - 4.
Bu Kanun hükümlerini Ba-kanlar Kurulu yürütür.
MADDE GEREKÇELERİ
Madde - 1.
Madde ile; 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen erbaş ve erlerden tedavileri devam etmekte iken terhis edilenlerin askeri hastahane sağlık kurullarının kararı üzerine azami altı ay süre ile yarım kalan tedavilerine devam edilmesi, bunların-, askeri hastahanelere sevkleri ile gerek kendilerine gerekse resmi tabip raporu ile belgelemeleri hâlinde refakatçilerine gidiş ve dönüş yol ücretleri ile gündeliklerinin ödenmesi ve tedavi sürelerine ait tedavi giderlerinin Milli Savunma ve İçişleri bakanlıklarının bütçelerinden karşılanması düzenlenmektedir.
Madde - 2.
Madde ile; 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subaylardan tedavileri devam etmekte iken terhis edilenlerin askeri hastahane sağlık kurullarının kararı üzerine azami altı ay süre ile yarım kalan tedavilerine devam edilmesi, bunların askeri hastahanelere sevkleri ile gerek kendilerine gerekse resmi tabip raporu ile belgelemeleri hâlinde refakatçilerine gidiş ve dönüş yol ücretleri ile gündeliklerinin ödenmesi ve tedavi sürelerine ait tedavi giderlerinin Milli Savunma ve İçişleri bakanlıklarının bütçelerinden karşılanması düzenlenmektedir.
Madde - 3.
Yürürlük maddesidir.
Madde - 4.
Yürütme maddesidir.
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-381/5701
10.12.2001
TÜRKİYE BÜYÜK MİLLET MECLİSİ BAŞKANLIĞINA
Milli Savunma Bakanlığınca hazırlanan ve Başkanlığınıza arzı Bakanlar Kurulunca 9.11.2001 tarihinde kararlaştırılan Türk Silahlı Kuvvetleri İç Hizmet Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
B. Ecevit
Başbakan
GENEL GEREKÇE
Askeri okulları kazanan askeri öğrenciler okula kayıt edilmeden önce sağlık muayenesinden geçirilmekte ve bu kişilerin muayeneleri esnasında, Türk Silahlı Kuvvetleri Sağlık Yeteneği Yönetmeliğinin 25 inci maddesinin ikinci fıkrası gereği tam sağlam olmaları gerekmektedir. Tam sağlam olan adaylar ilave bazı fiziksel şartları da yerine getirmek suretiyle askeri öğrenci statüsü kazanabilmektedir.
Anılan Yönetmeliğin 27 nci maddesi, bu öğrencilerin her türlü hastalığı için sıhhi izin süresini bir yıl, tüberküloz için ise iki yıl olarak belirlemekte, sıhhi izin süresi sonunda yapılacak muayeneler neticesinde sağlık kurulu tarafından hastalık ve arızanın öğrenciliğin devamına engel teşkil ettiği kararına varılırsa, öğrenci hakkında kesin işlem yapılmaktadır. Ayrıca, tedavisi mümkün olmayan hastalık ve bedeni arızaları nedeniyle, beden eğitimi ile askeri eğitim derslerine devamlı şekilde katılamayacakları onaylı sağlık kurulu raporu ile saptanan öğrenciler, sıhhi izin süresinin doldurulması beklenilmeden okuldan çıkarılmaktadır.
Vatan ve millet sevgisiyle, Türk Silahlı Kuvvetlerinde hizmet etme onuruna erişmek amacıyla askeri okula giren ve burada geleceğinin şekillenmesi bakımından çok önemli yıllarını geçiren, sağlığını kaybettiği için okullarıyla ilişikleri kesilen askeri okul öğrencilerinin büyük bir çoğunluğu, maddi imkânsızlıklar nedeniyle tedavilerine devam edememektedir. Bu durum, çok genç yaşta askeri öğrencilik hakkını sağlık nedeniyle kaybetmiş kişinin öğrenimini Türk Silahlı Kuvvetleri bünyesi dışında sürdürebilme ve eğitilmiş, meslek sahibi bir kişi olabilme şansını son derece azaltmaktadır.
Ayrıca, Devlete ve Türk Silahlı Kuvvetlerine güvenerek çocuklarını tam sağlam olarak askeri okula gönderen ve hastalığından dolayı çocuklarının okulla ilişiği kesilen ebeveynler, maddi ve manevi olarak çok güç duruma düşmekte, çocuklarının ağır sağlık giderleri altında ezilmekte ve bu durum öğrenci ve ailesi üzerinde ağır baskılar yaratmaktadır. Ekonomik olarak iyi durumda olmayan bu tip aileler, sağlık nedeniyle askeri okuldan ilişiği kesilen çocuklarına iyi bir eğitim verememekte ve onlara iyi bir gelecek hazırlayamamaktadır.
Yukarıda belirtilen nedenlerden dolayı, askeri öğrenci iken hastalanan ve bu hastalığının tedavisinin uzun sürmesi nedeniyle okulla ilişiği kesilen öğrencilerin, ilişiğinin kesilmesi işlemiyle uygun illiyet bağı olan hastalığıyla ilgili tedavinin bitimine kadar, öğrenci iken sahip olduğu sağlık hizmetlerinden aynen faydalanmaya devam etmesi bir zaruret olarak ortaya çıkmaktadır.
Öngörülen değişiklikle, bu durumda olan öğrenci ve ailelerinin Türk Silahlı Kuvvetlerine olan sadakat, sevgi ve bağlılıklarının azalmaması ve Devletin, hangi kademede olursa olsun Türk Silahlı Kuvvetleri personeline sahip çıktığının bir göstergesi olarak; askeri okullardan sağlık nedeniyle ilişiği kesilen öğrencilerin tedavilerine devam edilmesi sağlanmış olacaktır.
HÜKÜMETİN TEKLİF ETTİĞİ METİN
TÜRK SİLÂHLI KUVVETLERİ İÇ HİZMET KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
04.01.1961 tarihli ve 211 sayılı Türk Silâhlı Kuvvetleri İç Hizmet Kanununun değişik 70 inci maddesine birinci fıkradan sonra gelmek üzere aşağıdaki fıkra eklenmiştir.
Uzun süreli tedavi gerektiren hastalıklar nedeniyle okulları ile ilişkileri kesilen askeri öğrencilerin tedavileri, okuldan ilişiklerinin kesilmesine neden olan sağlık sorunu giderilinceye kadar, askeri sağlık kurum ve kuruluşlarının yanında diğer resmi sağlık kurum ve kuruluşlarında sürdürülür. Bunların tedavi giderleri Milli Savunma Bakanlığı, Jandarma Genel Komutanlığı ve Sahil Güvenlik Komutanlığı bütçesinden ödenir.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Madde 1.- Madde ile; Devletin ve Türk Silahlı Kuvvetlerinin himayesine giren askeri öğrencilerin, okullarından sağlık nedeniyle ilişiklerinin kesilmesi halinde, ilişiklerinin kesilmesine neden olan sağlık sorunları giderilinceye kadar tedavilerinin yapılabilmesine ve tedavi giderlerinin Milli Savunma Bakanlığı, Jandarma Genel Komutanlığı ve Sahil Güvenlik Komutanlığı bütçelerinden ödenmesine imkân sağlanması öngörülmektedir.
Madde - 2.
Yürürlük maddesidir.
Madde - 3.
Yürütme maddesidir.
Milli Savunma Komisyonu Raporu
T.C.
Milli Savunma Komisyonu
Esas No	1/683
Karar No	20
07.01.2005
TÜRKİYE BÜYÜK MİLLET MECLİSİ BAŞKANLIĞINA
Başbakanlık tarafından 2.10.2003 tarihinde Başkanlığınıza sunulan, Başkanlığınızca 10.10.2003 tarihinde Komisyonumuza havale edilen 1/683 esas numaralı Türk Silahlı Kuvvetleri İç Hizmet Kanununda Değişiklik Yapılmasına Dair Kanun Tasarısı, Komisyonumuzun 4.1.2005 tarihli 14 üncü Birleşiminde, aynı adı taşıyan ve Başbakanlıkça 4.4.2003 tarihinde Başkanlığınıza sunulan, Başkanlığınızca 15.4.2003 tarihinde Komisyonumuza havale edilen 1/577 esas numaralı Tasarı ile Komisyon müzakerelerine 1/683 esas numaralı Tasarının esas alınmasını öngören önergenin kabulü doğrultusunda birleştirilerek görüşülmüştür.
Görüşmelere, Hükümeti temsilen Milli Savunma Bakanı Vecdi Gönül, Genelkurmay Başkanlığı, Sağlık Bakanlığı, İçişleri Bakanlığı, Maliye Bakanlığı, YÖK, T.C. Emekli Sandığı, Sosyal Sigortalar Kurumu, Sahil Güvenlik Komutanlığı, Jandarma Genel Komutanlığı yetkilileri katılmıştır.
Komisyonun görüşmelerine esas alınan 1/683 esas numaralı Tasarı ile; 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun, 3713 sayılı Terörle Mücadele Kanunu kapsamı dışında kalan ve askerlik yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subay, erbaş ve erlerden tedavileri devam etmekte iken terhis edilenlerin, askeri hastane sağlık kurullarının kararı üzerine azami altı ay süre ile yarım kalan tedavilerine devam edilmesi, bunların askeri hastanelere sevkleri ile gerek kendilerine gerekse resmi tabip raporu ile belgelemeleri halinde refakatçilerine gidiş ve dönüş yol ücretleri ile gündeliklerinin ödenmesi ve tedavi sürelerine ait tedavi giderlerinin Milli Savunma ve İçişleri bakanlıklarının bütçelerinden karşılanması amaçlanmakta ve bu husustaki kanuni boşluğun doldurulması öngörülmektedir.
1/577 esas numaralı Tasarı ile de; Devletin ve Türk Silahlı Kuvvetlerinin himayesine giren askeri öğrencilerin, sağlık nedeniyle okullarından ilişiklerinin kesilmesi halinde, ilişiklerinin kesilmesine neden olan sağlık sorunları giderilinceye kadar tedavilerinin yapılabilmesine ve tedavi giderlerinin Milli Savunma Bakanlığı, Jandarma Genel Komutanlığı ve Sahil Güvenlik Komutanlığı bütçelerinden ödenmesine imkan sağlanması öngörülmektedir.
Tasarı ve gerekçesi Komisyonumuzca da uygun görülerek tümü üzerindeki görüşmelere geçilmiştir.
Tasarının tümü üzerindeki görüşmelerde Milli Savunma Bakanı Vecdi Gönül tarafından yapılan açıklamalarda aynen;
Türk Silahlı Kuvvetlerinde yedek subay, erbaş ve er olarak askerlik hizmetini yapmakta iken, görevin sebep ve tesiri ile sakatlanan, yaralanan ve hastalananlar hakkında, 5434 sayılı T.C. Emekli Sandığı Kanununun ilgili hükümleri uyarınca haklarında vazife yada adi malullük hükümleri uygulanmakta ve bunlar ile bakmakla yükümlü oldukları aile fertlerinin tedavi giderleri yine bu Kanun hükümleri uyarınca T.C. Emekli Sandığı Genel Müdürlüğünce karşılanmaktadır.
Durumları 3713 sayılı Terörle Mücadele Kanunu ile 2330 sayılı Nakdi Tazminat ve Aylık Bağlanması Hakkında Kanun kapsamında olanların ise, yine tedavi giderleri bu kanunlar kapsamında karşılanmaktadır. Türk Silahlı Kuvvetlerinde görevli subay, astsubay, askeri memur, uzman jandarma, uzman erbaş, erbaş ve erlerin Silahlı Kuvvetlerde görevli bulundukları süre içerisinde sağlık işlemleri 211 sayılı Türk Silahlı Kuvvetleri İç Hizmet Kanununda ayrıntılı bir şekilde düzenlenmiştir. Ancak; 5434 sayılı T.C. Emekli Sandığı Kanunu, 3713 sayılı Terörle Mücadele Kanunu ve 2330 sayılı Nakdi Tazminat ve Aylık Bağlanması Hakkında Kanun kapsamı dışında kalan ve askerlik görevi esnasında herhangi bir nedenle sakatlanan, yaralanan ve hastalanan yedek subay, erbaş ve erlerden tedavileri devam etmekte iken terhis edilenler hakkında yasal bir düzenleme bulunmadığından bunların yarım kalan tedavilerine devam edilmesi ve bu süre içerisindeki tedavi giderlerinin karşılanması mümkün olamamaktadır.
Anayasamızın 72 nci maddesindeki Vatan hizmeti, her Türkün hakkı ve ödevidir. Bu hizmetin Silahlı Kuvvetlerde veya kamu kesiminde ne şekilde yerine getirileceği veya getirmiş sayılacağı kanunla düzenlenir hükmü kapsamında ülkemizde askerlik hizmeti zorunlu olup, askerlik sistemimiz mükellefiyet esasına dayanmaktadır.
Bu zorunlu hizmeti ifa edenlerden, tüm ihtiyaçları Devletçe karşılanan erbaş ve erler ile yedek subayların askerlik hizmeti esnasında herhangi bir nedenle sakatlanmaları, yaralanmaları veya hastalanmaları halinde terhislerinden sonra, yarım kalan tedavilerine belirli bir süre ile devam edilebilmesi hak ve adalet ilkelerinin icabı olduğu gibi, Anayasamızın sosyal devlet anlayışının da gereği olduğundan bu Tasarı hazırlanmıştır.
İfadelerine yer verildikten sonra 1/577 esas numaralı Tasarı ve gerekçesini tamamlayıcı nitelikte açıklamalarda bulunulmuştur.
Müteakiben Tasarının maddelerinin görüşülmesine geçilmiştir.
Tasarının çerçeve 1 inci maddesi Komisyonumuzca aynen kabul edilmiştir.
Bu maddenin müzakeresi sırasında üyelerimizce; madde ile öngörülen terhis sonrası azami altı aylık tedavi süresinin süresiz hale getirilip getirilemeyeceği yönünde Sayın Bakana sorular yöneltilmiş, bu yöndeki sorular Bakan tarafından; Tasarının hazırlanması sırasında bu sürenin 1 yıl olarak öngörüldüğü, ancak çeşitli bakanlıklardan ve kurumlardan gelen görüşler doğrultusunda 6 ayda karar kılındığı, bununla birlikte yeşil kart uygulamasının yaygınlaştırılmasıyla tüm kesimlerin sağlık güvencesine kavuşturulması suretiyle böyle bir kısıtlamanın kendiliğinden ortadan kalkacağı açıklanmıştır.
Tasarının çerçeve 2 nci maddesi de Komisyonumuzca aynen kabul edilmiştir.
Bu maddenin görüşülmesi sırasında maddede geçen hayati önemi haiz bir hastalıktan kastın ne olduğu yönündeki soruya Sayın Bakanın; bu ifade ile askerlikten ilişiğin kesilmesini gerektiren bir hastalığın belirtilmek istendiği yönündeki beyanıyla açıklık getirilmiştir.
Verilen bir önergenin kabulü doğrultusunda 1/577 esas numaralı Tasarının çerçeve 1 inci maddesi, çerçeve 3 üncü madde olarak Tasarıya ihdas edilmiştir.
Bu düzenlemenin yürürlülüğe girmesinden önce uzun süreli tedavi gerektiren hastalıklar nedeniyle okulları ile ilişikleri kesilmiş olan altmış civarındaki askeri öğrencinin tedavilerinin de çerçeve 3 üncü madde kapsamına alınması amacıyla verilen önergenin kabulü doğrultusunda, Tasarıya geçici madde ihdası yapılmıştır.
Tasarının yürürlük ve yürütmeye dair 3 ve 4 üncü maddeleri 4 ve 5 inci maddeler olarak aynen kabul edilmiştir.
Raporumuz, Genel Kurulun onayına sunulmak üzere Yüksek Başkanlığa saygı ile arz olunur.
Madde 0001:
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 60 ıncı maddesine ikinci fıkrasından sonra gelmek üzere üçüncü fıkra olarak aşağıdaki fıkra eklenmiş ve mevcut üçüncü fıkra dördüncü fıkra olarak teselsül ettirilmiştir.
5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen erbaş ve erlerden, tedavileri devam etmekte iken terhis edilen ve Türkiye Cumhuriyeti Emekli Sandığı, Sosyal Sigortalar Kurumu veya Bağ-Kur'un sağlık hizmetlerinden faydalanma imkanı bulunmayanların yarım kalan tedavilerine, askeri hastane sağlık kurullarınca verilecek karar üzerine azami bir yıl süre ile devam edilir. Bunların askeri hastanelere sevkleri, yerleşim yerlerindeki veya yerleşim yerlerine en yakın askerlik şubeleri tarafından sağlanır. Sevk edilen hasta ile sevk edildiği yere bir kimse refakatinde gitmesinin resmi tabip raporuyla belgelenmesi durumunda refakatçisine; gidiş ve dönüş yol ücreti ile gidiş ve dönüş süresi için gündelik, sevk eden askerlik şubesi tarafından peşin veya avans olarak ödenir. Yol ücretinin ödenmesinde şehirlerarası karayolu toplu taşım vasıtası ücretleri; gündelikte ise en düşük dereceli Devlet memuru gündeliği esas alınır. Tedavi giderleri ile ödenen yol ücretleri ve gündelikler, Milli Savunma Bakanlığı, Jandarma Genel Komutanlığı ve Sahil Güvenlik Komutanlığının bütçelerinden karşılanır.
Madde 0002:
211 sayılı Kanunun 66 ncı maddesine aşağıdaki fıkra eklenmiştir.
e) 5434 sayılı Türkiye Cumhuriyeti Emekli Sandığı Kanunu, 2330 sayılı Nakdi Tazminat ve Aylık Bağlanması Hakkında Kanun ve 3713 sayılı Terörle Mücadele Kanunu kapsamı dışında kalan ve askerlik hizmetini yapmakta iken hayati önemi haiz bir hastalığının bulunduğu resmi sağlık kurulu raporuyla tespit edilen yedek subaylardan, tedavileri devam etmekte iken terhis edilen ve Türkiye Cumhuriyeti Emekli Sandığı, Sosyal Sigortalar Kurumu veya Bağ-Kur un sağlık hizmetlerinden faydalanma imkanı bulunmayanların yarım kalan tedavileri ile ilgili olarak, 60 ıncı maddenin üçüncü fıkrası hükümleri uygulanır.
Madde 0003:
211 sayılı Kanunun 70 inci maddesine birinci fıkradan sonra gelmek üzere aşağıdaki fıkra eklenmiştir.
Uzun süreli tedavi gerektiren hastalıklar nedeniyle okulları ile ilişikleri kesilen askeri öğrencilerin tedavileri, okuldan ilişiklerinin kesilmesine neden olan sağlık sorunu giderilinceye kadar, askeri sağlık kurum ve kuruluşlarının yanında diğer resmi sağlık kurum ve kuruluşlarında sürdürülür. Bunların tedavi giderleri Milli Savunma Bakanlığı, Jandarma Genel Komutanlığı ve Sahil Güvenlik Komutanlığı bütçesinden ödenir.
Madde 0004:
Bu Kanun yayımı tarihinde yürürlüğe girer.
Geçici Madde 0001:
Bu Kanunun yürürlüğe girmesinden önce uzun süreli tedavi gerektiren hastalıklar nedeniyle okulları ile ilişikleri kesilen askeri öğrencilerin tedavileri hakkında da 70 inci maddenin ikinci fıkrası hükümleri uygulanır.
Madde 0005:
Bu Kanun hükümlerini Bakanlar Kurulu yürütür.
Yükleyen: yasinuzunoglu
