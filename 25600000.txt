2560 sayılı İstanbul Su ve Kanalizasyon İdaresi Genel Müdürlüğü Kuruluş ve Görevleri Hakkında Kanun
Yayımlandığı Resmî Gazete Tarihi: 23.11.1981
Yayımlandığı Resmî Gazete Sayısı: 17523
Kabul Tarihi	20.11.1981
BİRİNCİ BÖLÜM
Kuruluş, Görev ve Yetkiler
Madde 0001: Kuruluş
(07.02.1983 tarih ve 56 sayılı KHK. nin 1 inci maddesiyle değişen şekli.) İstanbul Büyük Şehir Belediyesinin su ve kanalizasyon hizmetlerini yürütmek ve bu amaçla gereken her türlü tesisi kurmak, kurulu olanları devralmak ve bir elden işletmek üzere İstanbul Su ve Kanalizasyon İdaresi Genel Müdürlüğü kurulmuştur.
İstanbul Su ve Kanalizasyon İdaresi Genel Müdürlüğü bu Kanunda İSKİ olarak anılır.
Genel Müdürlüğün hizmeti, İstanbul Büyük Şehir Belediyesinin görev alanı ile sınırlıdır. Ancak, şehrin yararlandığı su kaynaklarının korunmasına ilişkin hizmetler, büyük şehir belediye sınırları dışında da olsa bu kuruluş tarafından yürütülür. Ayrıca u>Cumhurbaşkanı (1) anasistem ile ilgili başka belediye ve köylerin su ve kanalizasyon işlerini de bu Genel Müdürlüğe verebilir.
İstanbul Su ve Kanalizasyon İdaresi, İstanbul Büyük Şehir Belediyesine bağlı müstakil bütçeli ve kamu tüzel kişiliğini haiz bir kuruluştur. İSKİ personeli 657 sayılı Devlet Memurları Kanunu hükümlerine tabidir.
(1) İçişleri ile Bayındırlık ve İskan bakanlıklarının teklifi üzerine Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 112. Maddesi ile Cumhurbaşkanı şeklinde değişmiştir.
BİRİNCİ BÖLÜM
Kuruluş, Görev ve Yetkiler
Madde 0002: Görev ve yetkiler
İSKİ nin görev ve yetkileri şunlardır:
İçme, kullanma ve endüstri suyu ihtiyaçlarının her türlü yeraltı ve yer üstü kaynaklarından sağlanması ve ihtiyaç sahiplerine dağıtılması için; kaynaklardan abonelere ulaşıncaya kadar her türlü tesisin etüt ve projesini yapmak veya yaptırmak, bu projelere göre tesisleri kurmak veya kurdurmak, kurulu olanları devralıp işletmek ve bunların bakım ve onarımını yapmak, yaptırmak ve gerekli yenilemelere girişmek,
Kullanılmış sular ile yağış sularının toplanması, yerleşim yerlerinden uzaklaştırılması ve zararsız bir biçimde boşaltma yerine ulaştırılması veya bu sulardan yeniden yararlanılması için abonelerden başlanarak bu suların toplanacakları veya bırakılacakları noktaya kadar her türlü tesisin etüt ve projesini yapmak veya yaptırmak; gerektiğinde bu projelere göre tesisleri kurmak ya da kurdurmak; kurulu olanları devralıp işletmek ve bunların bakım ve onarımını yapmak, yaptırmak ve gerekli yenilemelere girişmek,
Bölge içindeki su kaynaklarının, deniz, göl, akarsu kıyılarının ve yeraltı sularının kullanılmış sularla ve endüstri artıkları ile kirletilmesini, bu kaynaklarda suların kaybına veya azalmasına yol açacak tesis kurulmasını ve bu tür faaliyetlerde bulunulmasını önlemek, bu konuda her türlü teknik, idari ve hukuki tedbiri almak,
Su ve kanalizasyon hizmetleri konusunda hizmet alanı içindeki belediyelere verilen görevleri yürütmek ve bu konulardaki yetkileri kullanmak,
Her türlü taşınır ve taşınmaz malı satın almak, kiralamak, ekonomik değeri kalmamış araç ve gereçleri satmak, İSKİ nin hizmetleriyle ilgili tesisleri doğrudan doğruya yahut diğer kamu veya özel kuruluşlarla ortak olarak kurmak ve işletmek, bu maksatla kurulmuş veya kurulmakta olan tesislere iştirak etmek,
Kuruluş amacına dönük çalışmaların gerekli kılması halinde her türlü taşınmaz malı kamulaştırmak veya üzerinde kullanma hakları tesis etmek.
İKİNCİ BÖLÜM
Yönetim
Madde 0003: Organlar
İSKİ nin yönetimi aşağıdaki organlarca sağlanır:
Genel Kurul,
Yönetim Kurulu,
Denetçiler,
Genel Müdürlük.
İKİNCİ BÖLÜM
Yönetim
Madde 0004: Genel Kurul
(23.05.1984 tarih ve 3009 sayılı Kanunun 2 nci maddesiyle değişen şekli.) İstanbul Büyük Şehir Belediye Meclisi, İSKİ Genel Kurulu olarak görevli ve yetkilidir.
İKİNCİ BÖLÜM
Yönetim
Madde 0005: Genel Kurulun toplanma ve çalışma esasları
(23.05.1984 tarih ve 3009 sayılı Kanunun 3 üncü maddesiyle değişen şekli.) İstanbul Büyük Şehir Belediye Meclisi, İSKİ Genel Kurulu olarak bu Kanunda yazılı yetki ve görevleri görüşüp karara bağlamak üzere her yıl Mayıs ve Kasım aylarında özel gündemle toplanır.
Genel Kurulun toplanma ve çalışma esaslarına ilişkin olarak bu Kanunda düzenlenmemiş hususlarda; 1580 sayılı Belediye Kanununun hükümleri uygulanır.
İKİNCİ BÖLÜM
Yönetim
Madde 0006: Genel Kurulun görevleri
(07.02.1983 tarih ve 56 sayılı KHK. nin 4 üncü maddesiyle değişen şekli.) Genel Kurulun görevleri şunlardır:
Beş yıllık yatırım planını karara bağlamak,(*)
Yıllık yatırım programlarını inceleyerek karara bağlamak,
Bütçeyi inceleyerek karara bağlamak,(*)
Personel kadrolarının ihdas, değiştirilme ve kaldırılmasına karar vermek, yılda iki maaşı geçmemek üzere verilecek ikramiyelerin miktar ve zamanını belirlemek, (1)(2)
Mayıs ayı toplantısında, yönetim kurulunun, bir önceki yıl çalışmalarına ilişkin faaliyet raporunu, bilançosunu ve denetçiler raporunu inceleyip karara bağlamak,
Su satışı ve kullanılmış suların boşaltılmasına ilişkin tarifeleri inceleyerek karara bağlamak,
İki asıl ve iki yedek denetçiyi seçmek,
10 yıldan fazla süreli veya 10 milyon TL. dan fazla bedelli kiralama, kiraya verme veya intifa sözleşmeleri için yönetim kuruluna izin vermek,
Dava değeri 100 000 TL. sının üstünde olan davaların sulhen ortadan kaldırılmasını kararlaştırmak,
Yurt içi ve yurt dışı borçlanmalar hakkında yönetim kuruluna yetki vermek,
Yapılan çalışmaların bu Kanun ve bu Kanunla gözetilen amaçlara uygun olup olmadığını karara bağlamak,
Yönetim Kurulunca ön incelemeleri yapılan yönetmelikleri inceleyip karara bağlamak,
İstanbul Büyük Şehir Belediye Başkanı veya Yönetim Kurulunun Genel Kurulda görüşülmesini önerdiği diğer işleri görüşüp karara bağlamak.
(*) (Bu hükmün uygulanmasında ek 1 inci maddeye bakınız.)
(1) (yılda iki maaşı geçmemek üzere verilecek ikramiyelerin miktar ve zamanını belirlemek, ibaresi 02.11.2011 Tarih ve 28103 Sayılı Resmi Gazetede Yayımlanan 666 sayılı Khk ile iptal edilmiştir.)
(2) (Anayasa Mahkemesi'nin 10.10.2013 tarihli Resmi Gazete'de yayımlanan 27.12.2012 tarih ve 2011/139 E. 2012/205 K. sayılı kararıyla; 666 sayılı Kamu Görevlilerinin Mali Haklarının Düzenlenmesi Amacıyla Bazı Kanun Ve Kanun Hükmünde Kararnamelerde Değişiklik Yapılmasına Dair Kanun Hükmünde Kararname nin 1.maddesiyle 375 sayılı Kanun Hükmünde Kararnameye eklenen ek 12. maddesinin birinci fıkrası ile ikinci fıkrasının (j) bendi dışındaki bentlerinin, 6223 sayılı Yetki Kanunu kapsamında olmadığından, bu fıkra ve bentlerin Anayasa'ya aykırı olduğuna ve iptaline, iptal hükümlerinin kararın Resmi Gazete'de yayımlanmasından başlayarak dokuz ay sonra yürürlüğe girmesine karar verilmiştir.)
İKİNCİ BÖLÜM
Yönetim
Madde 0007: Yönetim Kurulu
(23.05.1984 tarih ve 3009 sayılı Kanunun 5 inci maddesiyle değişen şekli.)
Yönetim Kurulu bir başkanla beş üyeden oluşur.
Büyük Şehir Belediye Başkanı Yönetim Kurulunun başkanıdır. Belediye Başkanının bulunmaması halinde, Genel Müdür Yönetim Kuruluna başkanlık eder.
Genel Müdür ile genel müdür yardımcılarından hizmette en eski olanı, hizmette eşitlik halinde yaşlı bulunan Yönetim Kurulunun tabii üyesidirler. Yönetim Kurulunun diğer üç üyesi İstanbul Büyük Şehir Belediye Başkanının teklifi ve Çevre ve Şehircilik (1) Bakanının onayı ile atanır.
Yönetim Kuruluna atanan üyelerin hizmet süresi 3 yıldır. Süresi dolanlar yeniden atanabilirler. Bir üyeliğin herhangi bir sebeple boşalması halinde, yerine atananlar daha önceki üyenin süresini tamamlarlar. Yönetim Kuruluna atanacak olanların İSKİ nin konusuna giren teknik işlerde, yöneticilikte veya işletmecilikte uzmanlaşmış bulunmaları ve uzmanlıklarına uygun yüksek öğrenim görmüş olmaları gerekir.
Üyeler, Devlet memurlarına ilişkin mevzuatta yer alan istisnalar dışında, özel ya da kamu sektöründe başka bir görev alamazlar. Genel, katma ve özel bütçeli idarelerin, kamu iktisadi teşebbüslerinin kadrolarından yönetim kuruluna getirilenler asıl görevlerinden maaşsız izinli sayılırlar. Bu kimselerin memuriyetleri ile buna ait her türlü hak ve yükümlülükleri saklıdır. İzinli oldukları müddet, terfi ve emekliliklerinde fiili hizmet olarak hesaba katılacağı gibi bunlardan izinli oldukları sırada terfi hakkını kazananlar, başkaca hiçbir işleme gerek kalmaksızın terfi ettirilirler.
Yönetim Kurulu üyelerinin ücretleri izinli sayıldıkları kurumlarda ellerine geçen ücretlerden daha az olursa, aradaki fark tazminat olarak kendilerine ödenir.
(1) İçişleri İbaresi 10.12.2018 Tarih ve 30621 Sayılı Resmi Gazetede Yayımlanan 7153 Sayılı Kanunun 28. Maddesi ile Çevre ve Şehircilik şeklinde değişmiştir.
İKİNCİ BÖLÜM
Yönetim
Madde 0008: Yönetim Kurulunun toplanma ve çalışma esasları
(07.02.1983 tarih ve 56 sayılı KHK. nin 5 inci maddesiyle değişen şekli.) Yönetim Kurulu, olağan olarak her hafta, belirli günlerde toplanır.
Toplanma, salt çoğunluğun sağlanması ile olur. Kararlar oyçokluğu ile alınır. Çekimser oy kullanılamaz. Oylar eşit olursa başkanın bulunduğu tarafın oyu üstün sayılır.
Kararlar gerekçeli olur. Kararda karşı oy kullananlar gerekçelerini belirtirler.
Yönetim Kurulu Genel Kurulca kararlaştırılan yatırımları kısıtlayıcı kararlar alamaz.
İKİNCİ BÖLÜM
Yönetim
Madde 0009: Yönetim Kurulunun görevleri
(07.02.1983 tarih ve 56 sayılı KHK. nin 6 ncı maddesiyle değişen şekli.) Yönetim Kurulunun görevleri şunlardır:
Kuruluş amacına uygun olarak İSKİ nin çalışmasına ilişkin esasları tespit etmek ve bunların Genel Müdürlükçe uygulanmasını izlemek,
Genel Müdürlükçe hazırlanacak yönetmelik, bütçe, bilanço ve kadro taslaklarına(1) ilişkin önerilerin ön incelemelerini yaparak Genel Kurulu sunmak,
Yıl içinde bütçenin madde ve fasılları arasında aktarma yapmak,
Beş yıllık ve yıllık yatırım plan ve programlarını inceleyip Genel Kurula sunmak,
Genel Müdürlükçe önerilecek satma, satın alma ve ihale işlemlerini karara bağlamak ve her bütçe yılında Genel Müdürlükçe yapılabilecek alım, satım ihale ve kira bedellerinin üst sınırını belirleyerek Genel Müdüre yetki vermek,
Genel Müdürlükçe önerilecek kamulaştırma işlerini karara bağlamak,
Genel Kurulca verilecek yetki çerçevesinde yurt içi ve yurt dışı borçlanmaları karara bağlamak,
Hizmetin gerektirdiği düzenlemeler hakkında Genel Müdürlükçe yapılacak önerileri inceleyip karara bağlamak,
10 yıldan az süreli veya yıllık 10 milyon TL. dan az bedelli kiralama, kiraya verme veya intifa sözleşmeleri için Genel Müdüre izin vermek,
Dava değeri 100 000 TL. nın altında olan davaların sulhen ortadan kaldırılmasını kararlaştırmak,
Genel Müdürlükçe hazırlanan su satışı ve kullanılmış suların boşaltılmasına ilişkin tarifeleri tespit ederek Genel Kurulun onayına sunmak,
Hizmetlerin ekonomik verimlilik ilkelerine göre yürütülmesi için gerekli önlemleri saptamak, yetkisi içinde olanları almak, yetkisi dışında olanları ilgili kurum ve mercilere iletmek,
Genel Müdürün önerisi üzerine Teftiş ve Kontrol Kurulu Başkanı, 1 inci Hukuk Müşaviri, daire başkanları Uzman Tabip, daire başkan yardımcıları, müdürler, teknik elemanlar, avukatlar ve müfettişlerin atama, nakil, terfi ve işten çıkarılmaları hakkında karar vermek ve sözleşmeli personelin işe alınmalarını onaylamak,
Gerektiğinde Genel Kurulun olağanüstü toplantıya çağrılması konusunda İstanbul Büyük Şehir Belediye Başkanına öneride bulunmak,
Genel Müdürlükçe önerilecek diğer konuları inceleyip karara bağlamak.
(1) 02.11.2011 Tarih ve 28103 Sayılı Resmi Gazetede Yayınlanan 0666 sayılı Khk ile birinci fıkrasının (b) bendinde yer alan taslakları ile personele verilecek ikramiye miktar ve zamanlarına ibaresi taslaklarına şeklinde değiştirilmiştir.
İKİNCİ BÖLÜM
Yönetim
Madde 0010: Denetçiler
(07.02.1983 tarih ve 56 sayılı KHK. nin 7 nci maddesiyle değişen şekli.) İSKİ nin işlemleri, hizmet süreleri içinde sürekli olarak çalışacak olan iki denetçi tarafından denetlenir.
Denetçi seçilebilmek için mühendislik, hukuk, ekonomi ve işletme konularından en ez birinde yüksek öğrenim görmüş ve uzmanlaşmış bulunmak ve aynı konuda en az 10 yıl görev yapmış olmak gerekir.
Denetçilerin hizmet süreleri iki yıl olup, hizmet süreleri sonunda yeniden seçilmeleri mümkündür.
Denetçiler İSKİ nin çalışmalarına ilişkin olarak tespit ettikleri eksiklikler, aksaklıklar ve yasa dışı işlemler hakkındaki raporlarını Genel Kurula verirler. Raporun bir örneği de bilgi için İstanbul Büyük şehir Belediye Başkanına sunulur. Ayrıca Genel Kurulun Mayıs ayı toplantısında Yönetim Kurulunun bir yıllık faaliyeti hakkında rapor verirler.
Denetçilerin istedikleri bilgi ve belgelerin Yönetim Kurulu ve Genel Müdürlükçe verilmesi zorunludur.
Denetçilerin ücretleri, Devlet memurlarına verilen birinci derecenin son kademesi aylık tutarını (Ek Gösterge hariç) aşmamak üzere Genel Kurulca kararlaştırılır.
İKİNCİ BÖLÜM
Yönetim
Madde 0011: Genel Müdür ve yardımcıları
(07.02.1983 tarih ve 56 sayılı KHK. nin 8 inci maddesiyle değişen şekli.)
İSKİ Genel Müdürü İstanbul Büyük Şehir Belediye Başkanının teklifi üzerine Çevre ve Şehircilik (1) Bakanı tarafından atanır.
Yönetim Kurulu üyelerinde aranan şartlar Genel Müdürlüğe atanacaklarda da aranır.
Genel Müdürlük hizmetlerinin yürütülmesinde Genel Müdüre yardımcılık etmek ve sayıları 4 ü geçmemek üzere yeteri kadar genel müdür yardımcısı bulunur.
Genel Müdür yardımcıları Genel Müdürün teklifi üzerine İstanbul Büyük Şehir Belediye Başkanının onayı ile atanırlar.
Genel müdür yardımcılarının hizmet alanı ile ilgili konularda yükseköğrenim görmüş ve en az 10 yıl uzmanlık dallarında görev yapmış olmaları gerekir.
Genel Müdürün görevleri şunlardır:
İSKİ nin bu Kanun hükümlerince ve amacı doğrultusunda çalışmasını ve yönetilmesini sağlamak,
İdare ve yargı organlarında üçüncü kişilere karşı İSKİ yi temsil etmek,
Yönetmelikleri, yıllık bütçe, beş yıllık plan ve yıllık yatırım programlarını, bilanço ve personel kadro taslaklarını hazırlayıp yönetim kuruluna sunmak,
Bütçe, iş ve yatırım programları uyarınca harcama yapmak,
23 üncü maddeye göre çıkarılacak yönetmeliğe uygun olarak su satışına ve kullanılmış suların uzaklaştırılması giderlerine ilişkin tarifeyi hazırlayıp yönetim kuruluna sunmak,
Gerektiğinde Yönetim Kurulu kararı ile kuruluşta yeni düzenlemeler yapmak,
Alım, satım ve ihale işlerinin hazırlıkları ile yönetim kurulunun vereceği yetki dahilinde alım, satım, ihale ve kira işlerini yapmak, bunlardan yetkisi dışında kalanları yönetim kuruluna sunmak,
Genel Kurul ve Yönetim Kurulu kararlarını uygulamak,
Yönetim Kurulunca atamalar dışında kalan memurları atamak ve işçi almak,
Karara bağlanmasını gerekli gördüğü konu ve önerileri yönetim kuruluna veya Genel Kurula sunmak.
Genel Müdür, yetkilerinden uygun gördüklerini yardımcılarına devredebilir. Bu gibi hallerde genel müdür yardımcıları yetkili bulundukları hizmet konularından doğrudan sorumludur. Ancak, bu durum Genel Müdürün sorumluluğunu kaldırmaz.
(1) İçişleri İbaresi 10.12.2018 Tarih ve 30621 Sayılı Resmi Gazetede Yayımlanan 7153 Sayılı Kanunun 28. Maddesi ile Çevre ve Şehircilik şeklinde değişmiştir.
İKİNCİ BÖLÜM
Yönetim
Madde 0012: Teşkilat ve personel
(23.05.1984 tarih ve 3009 sayılı Kanunun 10 uncu maddesiyle değişen şekli.) Genel Müdürlük, hizmetin gerektirdiği sayıda daire başkanlığı, müdürlük ve bunlara bağlı ait kademe birimlerinden teşekkül eder ve İSKİ nin ihtisas isteyen kadroları, o ihtisasla ilgili meslek erbabından oluşturulur.
Daire başkanları Teftiş ve Kontrol Kurulu Başkanı ve 1 inci Hukuk Müşaviri Genel Müdürün teklifi, yönetim kurulunun kararı ve İstanbul Büyük Şehir Belediye Başkanının onayı ile, müdürler, teknik elemanlar, avukatlar, müfettişler, daire başkan yardımcıları ve doktorlar Genel Müdürün teklifi üzerine Yönetim Kurulu kararı ile, İSKİ nin diğer personeli Genel Müdür tarafından atanır.
Genel Müdürün birinci derecede tezkiye amiri İstanbul Büyük Şehir Belediye Başkanı, ikinci derecede İçişleri Bakanıdır.
Genel müdür yardımcıları, Teftiş ve Kontrol Kurulu Başkanı, daire başkanları ve 1 inci Hukuk Müşavirinin 1 inci derece tezkiye amiri Genel Müdür, 2 nci derece tezkiye amiri Belediye Başkanıdır.
Diğer görevlilerin tezkiye amirleri yönetmelikte düzenlenir.
ÜÇÜNCÜ BÖLÜM
Mali Kaynaklar ve Bütçe
Madde 0013: Gelirler
İSKİ nin gelirleri aşağıdaki kaynaklardan sağlanır:
Su satışı va kullanılmış suların uzaklaştırılmasına karşılık, tarifesine göre abonelerden alınacak ücretler,
Belediye Gelirleri Kanunu uyarınca, su ve kanalizasyon tesislerinden yararlananlardan ilgili belediye adına alınacak katılma payları,
Hizmet alanındaki belediyelerin, İller Bankasınca 2380 sayılı Belediyelere ve İl Özel İdarelerine Genel Bütçe Vergi Gelirlerinden Pay Verilmesi Hakkında Kanun gereğince nüfus esasına göre dağıtılan paylardan bu bankaca tutularak İSKİ ye gönderilecek % 10 lar,
Büyük ve temel yatırım programları karşılığında Devletçe yapılacak yardımlar,
İSKİ ye devredilecek tesis ve işletmelerden sağlanan gelirler,
Şahıs, kurum ve kuruluşlar için yapılan özel hizmetlerden alınacak ücretlerle ortaklıklardan ve üretilen malların satışlarından elde edilecek gelirler,
Her türlü yardım ve bağışlar ile diğer gelirler.
ÜÇÜNCÜ BÖLÜM
Mali Kaynaklar ve Bütçe
Madde 0014: Kredi ve borçlanmalar
İSKİ yurt içi kuruluşlardan, İller Bankasından, Maliye Bakanlığının izniyle yurt dışı kuruluşlardan kredi ve borç alabilir.
İSKİ, İller Bankasından alacağı kredilerde İller Bankası Kanununun birinci maddesinde yazılı idare ve kurumlara verilen krediler hakkındaki hükümlere tabidir.
ÜÇÜNCÜ BÖLÜM
Mali Kaynaklar ve Bütçe
Madde 0015: Bütçe
İSKİ nin bütçesi, yıllık olarak ve takvim yılı esasına göre hazırlanır. Yıllık bütçeler, Kamu İktisadi Teşebbüslerinde uygulanan bütçe formülüne göre düzenlenir.
ÜÇÜNCÜ BÖLÜM
Mali Kaynaklar ve Bütçe
Madde 0016: Hesap özetleri ve bilanço
İSKİ nin hesap işlemleri, maliyetleri, mali durumu ve işletme sonuçlarını açıklıkla gösterecek ve gerekli bilgileri düzgün aralıklarla verecek biçimde tutulur. Bu amaçla üç aylık dönemleri kapsayan ve tahmine dayalı gelirgiderlerle aynı dönemde gerçekleşen gelir-gideri gösteren hesap özetleri hazırlanarak yönetim kurulunun bilgi ve incelemesine sunulur.
Ayrıca her bütçe döneminin bitimini izleyen 3 ay içinde geçen yılla ilgili bilanço ve faaliyet raporu hazırlanarak-denetçilerin yıllık raporu ile birlikte Mayıs ayı toplantısında Genel Kurula sunulur.
Bilanço ve faaliyet raporunun Genel Kurulca onaylanmasıyla, Yönetim Kurulu ve denetçiler ibra edilmiş olurlar.
DÖRDÜNCÜ BÖLÜM
Hak ve Muafiyetler
Madde 0017: Kanalizasyon şebekesine bağlanma zorunluluğu
Kanalizasyon şebekesi bulunan cadde ve sokaklardaki her taşınmazın kanalizasyona bağlanması zorunludur. Bu bağlantılar, bedeli taşınmazın sahibinden alınmak suretiyle İSKİ tarafından yapılır veya projesine uygun olarak yaptırılır.
DÖRDÜNCÜ BÖLÜM
Hak ve Muafiyetler
Madde 0018: Su ve Kanalizasyon durum belgesi
Yapı için belediyeden ruhsat isteyen gerçek ve tüzel kişiler, daha önce İSKİ den su ve kanalizasyon durumu hakkında belge almak zorundadır. İSKİ o yerdeki su ve kanalizasyon şebekesine göre su ve kanalizasyon durum belgesi verir. Yapıların durum belgesi alınmadan veya tesisatın durum belgesine aykırı olarak yapılması hallerinde imar mevzuatının ruhsatsız yapılar hakkındaki hükümleri uygulanır.
İmar planlarının hazırlık safhasında altyapı tesisleriyle uyum yönünden İSKİ nin de görüşünü almak şarttır.
Madde 0018/A: Su ve kanalizasyon durum belgesi ücreti ile bağlantı ve iştirak bedelinin tahsili:
(19.06.2021 tarih ve 31516 Sayılı Resmi Gazetede Yayımlanan 7327 Sayılı Kanunun 17. Maddesi ile eklenmiştir.)
Su ve kanalizasyon durum belgesi ile bağlantı ve iştirak talebinin inşaat ruhsatı başvurusu ile birlikte yapılması hâlinde, İSKİ tarafından yılı içinde belirlenen su ve kanalizasyon durum belgesi ücreti ile bağlantı ve iştirak bedeli hesaplanarak ilgili belediyesince tahsil edilir. İlgili belediyesince tahsil edilen su ve kanalizasyon durum belgesi ücreti ile bağlantı ve iştirak bedeli, tahsil edildiği günün akşamına kadar mahsuba konu edilmeden İSKİ'nin hesabına aktarılır. Tahsil ettiği ücreti ve bedeli yukarıda belirtilen süre içinde ilgili idareye aktarmayan belediyelerden bu tutarlar, 21/7/1953 tarihli ve 6183 sayılı Amme Alacaklarının Tahsil Usulü Hakkında Kanunun 51 inci maddesine göre belirlenen oranda gecikme faizi uygulanarak tahsil edilir.
DÖRDÜNCÜ BÖLÜM
Hak ve Muafiyetler
Madde 0019: Zararlı suların tasfiyesi
İSKİ, fabrika, hastane ve diğer özellik gösteren su tüketim yerlerinden gelen kullanılmış suların kanalizasyon şebekesine verilmeden önce gerekiyorsa özel olarak tasfiyesini isteme hakkına sahiptir.
Bu kuruluş ve kurumlar İSKİ ce tespit edilecek süre içinde özel tasfiyeyi yapmadıkları takdirde, diğer kanunlardaki müeyyideler saklı kalmak üzere İSKİ gerekli tesis ve işleri yapar ve giderlerini % 50 fazlasıyla ilgililerden tahsil eder.
DÖRDÜNCÜ BÖLÜM
Hak ve Muafiyetler
Madde 0020: Kanalizasyon şebekesine verilemeyecek maddeler
(07.02.1983 tarih ve 56 sayılı KHK. nin 10 uncu maddesiyle değişen şekli.) (1. Fıkranın: 05.06.2004 tarih ve 25483 sayılı Resmi Gazete de yayımlanan 5177 sayılı Kanunun 32 nci maddesiyle değişen şekli.) Kanalizasyon şebekesine verilmesi sakıncalı maddeler ile içme suyu alınan havzaların korunması için gereken tedbir ve düzenlemeler, 2872 sayılı Çevre Kanunu hükümleri çerçevesinde Çevre ve Orman Bakanlığının uygun görüşü alınarak Genel Müdürlükçe çıkarılacak bir yönetmelikle belirlenir.
Bu yönetmelik hükümlerine aykırı davranışta bulunanların meydana getirdiği zarar 6183 sayılı Amme Alacaklarının Tahsil Usulü Hakkındaki Kanun uyarınca sebep olanlara ödettirilir ve su havzaları için zararlı tesis ve yapılar tebligat üzerine ilgisince kaldırılır. Verilen süre içinde kaldırılmayanlar Genel Müdürlükçe kaldırılır ve giderleri ilgiliden tahsil edilir. Ayrıca, kanalizasyon şebekesi ile içme suyu alınan havzalara zarar verenler ve bunları kirletenler hakkında Türk Ceza Kanununun Devlet malına karşı suç işleyenlere ilişkin hükümlerince kovuşturma yapılır.
DÖRDÜNCÜ BÖLÜM
Hak ve Muafiyetler
Madde 0021: Muafiyetler
İSKİ nin görevleri için kullandığı taşınmaz malları, tesisleri, işlemleri ve faaliyetleri her türlü vergi resim ve harçtan muaftır.
(05.06.1986 tarih ve 3305 sayılı Kanunun 1 inci maddesiyle değişen şekli.) Yabancı ülkelerden getirilecek veya bağış yoluyla sağlanacak araç ve gereçler için Büyükşehir Belediyesine kanunlarla tanınan muafiyetler İSKİ için de geçerlidir.
DÖRDÜNCÜ BÖLÜM
Hak ve Muafiyetler
Madde 0022: Uygulanmayacak kanunlar(*)
(07.02.1983 tarih ve 56 sayılı KHK. nin 11 inci maddesiyle değişen şekli.) İSKİ nin işlemleri 2886 sayılı Devlet İhale, 1050 sayılı Muhasebei Umumiye Kanunları ile bunların ek ve tadillerine tabi değildir.
Kuruluşun alım, satım ve ihalelerinde uygulanacak esas ve usuller bir yönetmelikle belirlenir. (*) (Bu maddenin uygulanması ile ilgili olarak 10/12/2003 tarihli ve 5018 sayılı Kanunun 81 inci maddesine bakınız.)
BEŞİNCİ BÖLÜM
Çeşitli Hükümler
Madde 0023: Tarife tespit esasları
(05.06.1986 tarih ve 3305 sayılı Kanunun 2 nci maddesiyle değişen şekli.) Su satışı, kanalizasyon tesisi bulunan yerlerdeki kullanılmış suların uzaklaştırılması, septik çukurların boşaltılması giderleri için ayrı tarifeler yapılır. Bu tarifelerin tespitinde, yönetim ve işletme giderleri ile, amortismanları doğrudan gider yazılan (aktifleştirilmeyen) yenileme,ıslah ve tevsi masraflave (1) bir kar oranı esas alınır.
Tarifelerin tespiti ile tahsilatla ilgili usul ve esaslar bir yönetmelik ile belirlenir.
(1) 21.07.2012 ve 28360 Sayılı Resmi Gazetede yayınlanan 26.1.2012 E:2011/6 K:2012/16 Sayılı Anayasa Mahkemesi Kararı ile ...%10'dan aşağı olmayacak nispetinde... ibaresinin Anayasa'ya aykırı olduğuna ve İPTALİNE karar verilmiştir.
BEŞİNCİ BÖLÜM
Çeşitli Hükümler
Madde 0024: Şebeke olmayan yerlerde yapılacak tesisler
Şehir kanalizasyon şebekesinin henüz tesis edilmediği ve uygun bir boşaltma sağlanamayan alanlarda kullanılmış sular, sağlık ve fenni şartlara uygun septik çukurlara verilebilir. Bunların İSKİ nin belirteceği esaslara uygun olarak yapılması gereklidir.
Kuruluş yeri bakımından şehir şebekesinden ayrı ve özel boşaltma tesisi yapması zorunlu bulunan,durumları özellik taşıyan müesseseler bu tesisleri İSKİ nin izin ve denetimi altında yaparlar.
BEŞİNCİ BÖLÜM
Çeşitli Hükümler
Madde 0025: Yağmur sularının uzaklaştırılması
Yağmur sularının uzaklaştırılması ile ilgili tesislerin yapılması veya bu tip tesislerin işletilmesi, gerekli harcamalar ilgili belediyelerce karşılanmak şartıyla İSKİ tarafından yerine getirilir. Bu tesislerin yapılması veya işletilmesine ilişkin harcamalar tarifelere dahil edilemez.
BEŞİNCİ BÖLÜM
Çeşitli Hükümler
Madde 0026: Devir işleri
Bu Kanunun 1 inci maddesinin 2 nci fıkrası gereğince Cumhurbaşkanı (1) Kararı ile su ve kanalizasyon işleri İSKİ ye verilecek belediye ve köyler ile yakın çevresindeki belediye ve köylerin İstanbul Belediyesine bağlanmaları halinde bu belediye ve köylerin mevcut su, kanalizasyon tesisleri ve bunlarla ilgili taşınır ve taşınmaz malları, hak ve borçları ve personeli tüm özlük hakları ile birlikte bir protokolle İSKİ ye devredilir.
(1) Bakanlar Kurulu İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 112. Maddesi ile Cumhurbaşkanı şeklinde değişmiştir.
BEŞİNCİ BÖLÜM
Çeşitli Hükümler
Madde 0027: Ceza hükümleri
İSKİ ye ait taşınır ve taşınmaz mallar Devlet malı sayılır.
İSKİ ye ait mallar ile para ve para hükmündeki kağıt ve senetler aleyhine veya bilanço, rapor ve diğer her türlü kağıt, defter ve belgeler üzerinde suç işleyenler, bu suçlarından dolayı, Devlet mallarına karşı veya Devlete ait kağıt ve belgeler üzerinde suç işleyen memurlar gibi cezalandırılırlar.
BEŞİNCİ BÖLÜM
Çeşitli Hükümler
Madde 0028: Yürürlükten kaldırılan hükümler
27/5/1933 gün ve 2226 sayılı İstanbul Belediyesine bağlı İstanbul Sular İdaresi Teşkili Hakkındaki Kanunla 11/4/1938 gün ve 3359 sayılı Üsküdar ve Kadıköy Türk Anonim Su Şirketi İmtiyazı ile Tesisatının Satın Alınmasına Dair Mukavelenin Tasdiki Hakkında Kanun ve diğer kanunların bu Kanuna aykırı olan hükümleri yürürlükten kaldırılmıştır.
BEŞİNCİ BÖLÜM
Çeşitli Hükümler
Ek Madde 0001: Genel Kurulun kararlarının onayı
(07.02.1983 tarih ve 56 sayılı KHK. nin 12 nci maddesiyle eklenmiştir.) (23.05.1984 tarih ve 3009 sayılı Kanunun 13 üncü maddesiyle değişen şekli.) 6 ncı maddenin (a) bendinde zikredilen beş yıllık yatırım planı, (c) bendinde zikredilen bütçe ile (e) bendinde zikredilen bilanço İstanbul Büyük Şehir Belediye Başkanı tarafından onaylandıktan sonra yürürlüğe girer.
BEŞİNCİ BÖLÜM
Çeşitli Hükümler
Ek Madde 0002: Değiştirilmeyen maddelere atıf
(07.02.1983 tarih ve 56 sayılı KHK. nin 12 nci maddesiyle eklenmiştir.) (23.05.1984 tarih ve 3009 sayılı Kanunun 13 üncü maddesiyle değişen şekli.) 2560 sayılı Kanunun bu Kanunla değiştirilmeyen maddelerindeki İstanbul Belediyesi ifadeleri yerine İstanbul Büyük Şehir Belediyesi ifadeleri kullanılır.
BEŞİNCİ BÖLÜM
Çeşitli Hükümler
Ek Madde 0003: İSKİ yetkilileri hakkında soruşturma
(07.02.1983 tarih ve 56 sayılı KHK. nin 12 nci maddesiyle eklenmiştir.) (23.05.1984 tarih ve 3009 sayılı Kanunun 13 üncü maddesiyle değişen şekli.) İSKİ Genel Müdürü ve Yönetim Kurulu üyeleri hakkında görevlerinden doğan ve görevlerini yaparken işledikleri suçlardan dolayı soruşturma ve kovuşturma, Devlet memurlarının tabi oldukları Kanun hükümlerine göre yapılır.
BEŞİNCİ BÖLÜM
Çeşitli Hükümler
Ek Madde 0004:
(23.05.1984 tarih ve 3009 sayılı Kanunun 14 üncü maddesi hükmü olup, ek maddeye çevrilerek madde numarası teselsül ettirilmiştir.) 10, 11 ve 12 nci maddelerde belirtilen yönetmelikler kanunun yürürlüğe girmesinden itibaren en geç altı ay içerisinde düzenlenir.
BEŞİNCİ BÖLÜM
Çeşitli Hükümler
Ek Madde 0005:
(05.06.1986 tarih ve 3305 sayılı Kanunun 3 üncü maddesiyle gelen Ek 4 üncü madde hükmü olup madde numarası teselsül ettirilmiştir.) Bu Kanun diğer büyükşehir belediyelerinde de uygulanır.
BEŞİNCİ BÖLÜM
Çeşitli Hükümler
Ek Madde 0006:
(05.06.1986 tarih ve 3305 sayılı Kanunun 4 üncü maddesiyle gelen Ek 5 üncü madde hükmü olup madde numarası teselsül ettirilmiştir.) 4099 sayılı Ankara Şehri Lağımları Hakkında Kanun, 5363 sayılı Ankara Su Tesisatının Belediyeye Devri ve İşletilmesi Hakkında Kanun ile 4583 sayılı İzmir Suları Türk Anonim Şirketinin Satın Alınmasına ve Devrine Dair Kanun hükümleri yürürlükten kaldırılmıştır.
BEŞİNCİ BÖLÜM
Çeşitli Hükümler
Geçici Madde 0001:
28 Nisan 1926 tarihli ve 831 sayılı Sular Hakkında Kanun ve değişiklikleri ile belediyelere devredilip bir bölümünün işletmesi 27/5/1933 tarih ve 2226 sayılı İstanbul Belediyesine Bağlı İstanbul Sular İdaresi Teşkili Hakkındaki Kanunla bu idareye intikal etmiş olan vakıf sular ile bunlara ait her türlü hak ve yükümlülükler ve tesisler,
27/5/1933 tarih ve 2226 sayılı Kanun ve değişiklikleri ile teşekkül etmiş bulunan İstanbul Sular İdaresine ait tüm taşınır ve taşınmaz mallar, tesisler, para ve para hükmündeki kıymet ve alacaklar, bütün hak ve menfaatler, her türlü taahhüt ve borçlar,
11/4/1938 tarih ve 3359 sayılı Üsküdar ve Kadıköy Türk Anonim Su Şirketi İmtiyazı ile Tesisatının Satın Alınmasına Dair Mukavelenin Tasdiki Hakkında Kanunla İstanbul Sular İdaresine verilmiş hak, yetki ve yükümlülükler,
İstanbul Belediyesine bağlı Mecralar Müdürlüğüne ait kanalizasyon tesisleri ile ilgili tüm taşınır ve taşınmaz mal varlıkları, araç ve gereçler ile belediyenin diğer müdürlüklerinde olup da kanalizasyon hizmetlerinde kullanılan taşınır ve taşınmaz mallar, araç ve gereçler,
3 Temmuz 1968 tarih ve 1053 sayılı Ankara, İstanbul ve nüfusu yüzbinden yukarı olan şehirlerde içme, kullanma ve endüstri suyu temini hakkında kanun uyarınca İstanbul şehrine ve İstanbul Belediyesine sağlanan imkanlar, haklar, borçlar ve mükellefiyetler.
Her türlü vergi, resim ve harçtan muaf olarak İSKİ ye devredilir.
BEŞİNCİ BÖLÜM
Çeşitli Hükümler
Geçici Madde 0002:
İSKİ nin görev alanına giren belediyelerin İller Bankası Yatırım Programında yer alan su ve kanalizasyon işlerine belediyeler adına devam edilir, bu tesisler yapımı tamamlanınca İSKİ ye devredilir.
BEŞİNCİ BÖLÜM
Çeşitli Hükümler
Geçici Madde 0003:
İstanbul Sular İdaresi ve Belediye Mecralar Müdürlüğünde çalışanlar yeni bir atama işlemine gerek kalmadan maaş, ücret, emeklilik, sigortalılık gibi tüm özlük hakları ile birlikte İSKİ ye devrolunur.
BEŞİNCİ BÖLÜM
Çeşitli Hükümler
Geçici Madde 0004:
1981 yılı İstanbul Belediye bütçesinden su ve kanalizasyon hizmet yatırımlarına ayrılmış bulunan ödenek İSKİ ye devredilir.
BEŞİNCİ BÖLÜM
Çeşitli Hükümler
Geçici Madde 0005:
Genel Kurul üyelerini seçecek veya atayacak makamlar bu Kanunun yayımı tarihinden itibaren 3 ay içinde bu seçim veya atama işlemlerini tamamlarlar.
Genel Kurul kanun yürürlüğe girince toplanarak geçici bütçeyi onaylar.
Yönetim Kurulu üyeliklerine atanacakların bu Kanunun yürürlüğe girmesinden itibaren 3 ay içinde belirlenmesi zorunludur.
Yeni Yönetim Kurulu teşekkül edilinceye kadar, İstanbul Sular İdaresi Müdürler Kurulu geçici Yönetim Kurulu olarak İSKİ nin işlerini yürütür.
İstanbul Sular İdaresi Genel Müdürü geçici olarak genel müdür, genel müdür yardımcıları ile İstanbul Belediyesi Mecralar Müdürü geçici olarak genel müdür yardımcıları statüsü içinde görev yaparlar.
BEŞİNCİ BÖLÜM
Çeşitli Hükümler
Geçici Madde 0006:
Bu Kanunda öngörülen düzenleyici hükümler çıkarılıp yürürlüğe konuluncaya kadar, su ve kanalizasyon konularındaki mevzuat ile İstanbul Belediye Meclisi ve Sular İdaresi Müdürler Kurulunca alınmış kararlar uygulanır.
BEŞİNCİ BÖLÜM
Çeşitli Hükümler
Geçici Madde 0007:
(23.05.1984 tarih ve 3009 sayılı Kanunun 13 üncü maddesiyle gelen Geçici 1 inci madde hükmü olup madde numarası teselsül ettirilmiştir.) Bu Kanun hükümlerine göre oluşturulacak yeni Yönetim Kurulu üyelerinin atanma işlemleri bu Kanunun yürürlüğe girişi itibariyle bir ay içerisinde yeniden yapılır.
BEŞİNCİ BÖLÜM
Çeşitli Hükümler
Geçici Madde 0008:
(23.05.1984 tarih ve 3009 sayılı Kanunun 13 üncü maddesiyle gelen Geçici 2 nci madde hükmü olup madde numarası teselsül ettirilmiştir.) 17/6/1982 tarihli ve 2680 sayılı Kanun ile bu Kanunun 4 üncü maddesini değiştiren 3/12/1983 tarihli ve 2967 sayılı Kanunla verilen Kanun Hükmünde Kararname çıkarma yetkisi, İstanbul Su ve Kanalizasyon İdaresi Genel Müdürlüğü teşkilatı için bu kanunlarla verilen sürenin bitimine kadar geçerlidir.
BEŞİNCİ BÖLÜM
Çeşitli Hükümler
Geçici Madde 0009:
(23.05.1984 tarih ve 3009 sayılı Kanunun 13 üncü maddesiyle gelen Geçici 3 üncü madde hükmü olup madde numarası teselsül ettirilmiştir.) İstanbul Su ve Kanalizasyon İdaresi Genel Müdürlüğünün 1 - 4 derece kadroları, 13/12/1983 gün ve 190 sayılı Kanun Hükmünde Kararname uyarınca gerekli düzenleme yapılıncaya kadar geçerli olmak üzere Ek - 1 sayılı cetvelde gösterilmiştir.
BEŞİNCİ BÖLÜM
Çeşitli Hükümler
Geçici Madde 0010:
(23.05.1984 tarih ve 3009 sayılı Kanunun 13 üncü maddesiyle gelen Geçici 4 üncü madde hükmü olup madde numarası teselsül ettirilmiştir.) Diğer büyükşehir belediyelerinde kurulacak su ve kanalizasyon idarelerinin adına, kadrolarına, mevcut personelinin ve mal varlığının devrine ilişkin esaslar Cumhurbaşkanı (1) kararı ile tespit edilir.
(1) İçişleri Bakanlığının teklifi ve Bakanlar Kurulunun İbaresi 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 112. Maddesi ile Cumhurbaşkanı şeklinde değişmiştir.
BEŞİNCİ BÖLÜM
Çeşitli Hükümler
Madde 0029: Yürürlük
Bu Kanun yayımı tarihinde yürürlüğe girer.
BEŞİNCİ BÖLÜM
Çeşitli Hükümler
Madde 0030: Yürütme
Bu Kanun hükümlerini Bakanlar Kurulu yürütür.
EK - 1 SAYILI CETVEL
(05.08.1983 tarih ve 18126 sayılı Resmi Gazete de yayımlanan 56 sayılı KHK ile eklenmiştir.)
İstanbul Su ve Kanalizasyon İdaresi Genel Müdürlüğü
(Tespit Edilen Kadroları)
Unvan	Sınıf	Adet	Ek
Gösterge
1 inci DERECE
Genel Müdür	GİH	1	500
Yönetim (Müdürler) Kurulu Üyesi	3	400
Genel Müdür Yardımcısı	4	400
Teftiş ve Kontrol Kurulu Başkanı	1	400
1 inci Hukuk Müşaviri	1	400
Personel Daire Başkanı	1	300
Abone İşleri Daire Başkanı	1	300
Komptrölörlük (Mali İşler) Daire Başkanı	1	300
Etüd ve Planlama Daire Başkanı	1	300
Su İnşaat ve Onarım Daire Başkanı	1	300
Kanal (Pis Su) İnşaat Daire Başkanı	1	300
Su Taşıma ve Su Şebekesi Daire Başkanı	1	300
Vakıf Sular Arıtma Daire Başkanı	1	300
Kanal Şebeke Daire Başkanı	1	300
Elektrik ve Mekanik Daire Başkanı	1	300
Uzman Tabip	SHS	1
Toplam		21
2 nci DERECE
Daire Başkan Yardımcısı	GİH	3	200
Muhasebe Müdürü	1	200
Bütçe Sevk ve Kontrol Müdürü	1	200
Satınalma Müdürü	1	200
Malzeme İkmal Müdürü	1	200
Abone İşleri Müdürü (İstanbul - Beyoğlu - Asya)	3	200
Bilgi İşlem ve Araştırma Müdürü	1	200
Emlak İşleri Müdürü	1	200
Harita İşleri Müdürü	1	200
Su Proje Müdürü	1	200
Kanal Proje Müdürü	1	200
Teknik İşler Müdürü	1	200
İnşaat Müdürü	1	200
Bakım Onarım Müdürü	1	200
Kanal İnşaat Müdürü (İç ve Dış Finanslı)	2	200
İsale Müdürü	1	200
Vakıf Sular Müdürü	1	200
Su ve Kanal Şebeke Müdürü (İstanbul - Beyoğlu - Asya)	6	200
Arıtma Tesisleri Müdürü (İstanbul ve Asya Bölgesi)	2	200
Pompa İstasyonları ve Elektrik Müdürü (İstanbul ve Asya)	2	200
Araçlar Müdürü	1	200
Atölyeler Müdürü	1	200
Su Kalite Kontrol Müdürü	1	200
Uzman	8
Avukat	AH	2
Sivil Savunma Uzmanı	GİH	2	200
Toplam		47
3 üncü DERECE
Zabıt ve Kararlar Müdürü	GİH	1	100
Halkla İlişkiler Müdürü	1	100
Genel Evrak Müdürü	1	100
İşçi Personel Müdürü	1	100
Memur Personel Müdürü	1	100
Sosyal ve İdari İşler Müdürü	1	100
Eğitim İşleri Müdürü	1	100
Başmüfettiş	1	100
Teknik Şef	THS	21
Avukat	AH	3
Uzman	GİH	6
Sağlık Memuru	SHS	1
Tercüman	GİH	2
Doktor	SHS	2
Başmühendis	THS	25
Mimar		1
Toplam	69
4 üncü DERECE
Müfettiş	GİH	8	-
Başkontrolör	1	-
Uzman	6	-
Sağlık Memuru	SHS	1	-
Doktor	2	-
Teknik Şef	THS	40	-
Yüksek Mühendis-Mühendis	41	-
Yüksek Mimar-Mimar	4	-
Tekniker	4	-
Avukat	AH	3	-
Toplam		110
Genel Toplam	247
Yükleyen: yasinuzunoglu
