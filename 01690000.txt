169 sayılı Silahlı Kuvvetler Yakacak, Aydınlatma, Isıtma ve Soğutma Kanunu
Yayımlandığı Resmî Gazete Tarihi: 09/02/1963
Yayımlandığı Resmî Gazete Sayısı: 11330
Kabul Tarihi	29/01/1963
Madde 0001:
Türk Silahlı Kuvvetleri hizmetine tahsis edilmiş bulunan askeri bina, kurum, ordu evi, gemi, askeri gazino ve içinde vazife görülen bilümum yerlerin hizmet, vazife ve fenni icaplar gözönüne alınarak aydınlatılmaları ve icabında soğutulmaları ve kış aylarında ısıtılmaları ile fırın, mutfak, hamam, çamaşırhane, bulaşıkhane, kiler, depo gibi yerlerle soğutma araç ve tesisleri için her türlü yakacak sarfiyatı (Milli Savunma Bakanlığınca tesbit edilecek yakacak maddelerinin cins ve hadleri aşılmamak şartiyle ve hakiki ihtiyacı karşılamak üzere) birlik ve kurumlarca tanzim ve üst ikmal kademelerince onaylanacak esaslara göre yapılır.
Madde 0002:
Bu kanunun uygulanmasında kış ayları 1 Kasımdan başlamak ve 31 Martta bitmek üzere beş ay olarak hesabedilir. Ancak sıcak veya soğuk bölgelerde sıhhi ve fenni bir mahzur görülmediği takdirde bu müddetin başlangıç veya bitiş tarihleri Milli Savunma Bakanlığı tarafından değiştirilerek uzatılıp kısaltılabilir.
Madde 0003:
12 Eylül 1330 tarihli Askeri Tayinat ve Yem Kanununun 8, 9 ve 10 uncu, 2247 sayılı kanunun 3 ve 4 üncü maddeleri ile 6305 sayılı kanun yürürlükten kaldırılmıştır.
Madde 0004:
Bu kanun 1 Mart 1963 tarihinde yürürlüğe girer.
Madde 0005:
Bu kanunun hükümlerini Milli Savunma, İçişleri ve Maliye Bakanları yürütür.
Yükleyen: yasinuzunoglu
