155 sayılı Harita ve Planlara Ait İşaretlerin Korunması Hakkında Kanun
Yayımlandığı Resmî Gazete Tarihi: 17.12.1960
Yayımlandığı Resmî Gazete Sayısı: 10682
Kabul Tarihi	12.12.1960
Madde 0001:
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Harita ve planlara ait amme hizmetine mahsus (Nirengi, nivelman, poligon, röper tesisleri gibi) işaretleri yerinden çıkaranlar, yerinden oynatanlar, tanınmaz hâle getirenler veya ilgili makamlardan müsaade almaksızın yerini değiştiren kişi bir yıldan beş yıla kadar hapis cezasıyla cezalandırılır.
Madde 0002:
Mahalli idare amirleri ile köy muhtarları ve belediye başkanları bu işaretlerin kontrol ve muhafazası tedbirlerini almak, suçlular hakkında takibat yapılmak üzere zabıta ve savcılıkları ve gereği yapılmak üzere işaretler ile ilgili dairesini durumdan haberdar etmekle mükelleftirler.
Madde 0003:
Bu kanunun uygulanmasına ait esaslar,Milli Eğitim Bakanlığının ve Türk Mühendis ve Mimar Odaları Birliği Harita ve Kadastro Mühendisleri Odasının mütalaası alındıktan sonra, Devlet Bakanlığı (Tapu ve Kadastro Genel Müdürlüğü), Milli Savunma (Harita Genel Müdürlüğü), Tarım (Orman Genel Müdürlüğü), İçişleri, İmar ve İskan ve Bayındırlık Bakanlıklarınca müştereken hazırlanacak bir talimatname ile tesbit olunur.
Madde 0004:
Bu kanun yayımı tarihinden itibaren 6 ay sonra yürürlüğe girer.
Madde 0005:
Bu kanunu Bakanlar Kurulu yürütür.
Yükleyen: yasinuzunoglu
