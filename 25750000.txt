2575 sayılı Danıştay Kanunu
Yayımlandığı Resmî Gazete Tarihi: 20.01.1982
Yayımlandığı Resmî Gazete Sayısı: 17580
Kabul Tarihi	06.01.1982
BİRİNCİ BÖLÜM
Kuruluş
Madde 0001: Danıştay
Danıştay, Türkiye Cumhuriyeti Anayasası ile görevlendirilmiş Yüksek İdare Mahkemesi, danışma ve inceleme merciidir.
(*) (09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle bu Kanunda geçen İdari Dava Daireleri Genel Kurulu ibareleri; İdari Dava Daireleri Kurulu, Vergi Dava Daireleri Genel Kurulu ibareleri; Vergi Dava Daireleri Kurulu olarak değiştirilmiş ve metne işlenmiştir.)
BİRİNCİ BÖLÜM
Kuruluş
Madde 0002: Bağımsızlık ve yönetim
Danıştay bağımsızdır. Yönetimi ve temsili Danıştay Başkanına aittir.
Danıştay ın hükümetle ilgili işleri Başbakanlık aracılığı ile yürütülür.
BİRİNCİ BÖLÜM
Kuruluş
Madde 0003: Danıştay meslek mensupları
Danıştay meslek mensupları Danıştay Başkanı, Danıştay Başsavcısı, Danıştay başkanvekili, daire başkanları ile üyelerdir.
BİRİNCİ BÖLÜM
Kuruluş
Madde 0004: Teminat
Danıştay Başkanı, Başsavcı, başkanvekilleri, daire başkanları ve üyeler yüksek mahkeme hakimleri olarak Türkiye Cumhuriyeti Anayasası ve kanunların kendilerine sağladığı teminat altında görev yaparlar.
BİRİNCİ BÖLÜM
Kuruluş
Madde 0005: Karar organları
Danıştayın karar organları şunlardır:
a. Daireler,
b. Danıştay Genel Kurulu,
c. İdari İşler Kurulu,
d. İdari Dava Daireleri Kurulu, (1)
e. Vergi Dava Daireleri Kurulu, (2)
f. İçtihatları Birleştirme Kurulu,
g.  (Bent 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Başkanlar Kurulu,
h.  (Bent 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Başkanlık Kurulu,
i. Yüksek Disiplin Kurulu,
j. Disiplin Kurulu,
(1) (Bu kısımda yer alan İdari Dava Daireleri Genel Kurulu ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
(2) (Bu kısımda yer alan Vergi Dava Daireleri Genel Kurulu ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
BİRİNCİ BÖLÜM
Kuruluş
Madde 0006: Genel sekreterlik
Danıştay Başkanının seçeceği bir üye Danıştay Genel Sekreterliği görevini yapar.
Birinci sınıfa ayrılmış Danıştay tetkik hakimlerinden veya savcılarından en çok ikisi genel sekreter yardımcısı olarak görevlendirilebilir. Genel Sekreterlik hizmetleri için yeteri kadar savcı, tetkik hakimi ve memur verilir.
BİRİNCİ BÖLÜM
Kuruluş
Madde 0007: İdari hizmetler
Danıştayda Özlük İşleri, Evrak, Levazım, Kitaplık ve Yayın,Tasnif, Arşiv, Sosyal ve İdari İşler, Özel Kalem müdürlükleriyle bu Kanunda yazılı ve ihtiyaca göre kurulacak bürolar ve kalemler bulunur.
İKİNCİ BÖLÜM
Nitelik, Seçim ve Atanma
Madde 0008: Danıştay üyelerinin nitelikleri
Danıştay üyeleri:
İdari yargı hakim ve savcılığı,
Bakanlık, müsteşarlık, müsteşar yardımcılığı, elçilik, valilik,
Generallik, amirallik,
Devlet Başkanlığı Genel Sekreterliği, Türkiye Büyük Millet Meclisi Genel Sekreterliği,(1)
(Bent 12.12.2014 tarih ve 29203 sayılı Resmi Gazetede yayımlanan 6572 Sayılı Kanun ile Eklenmiştir ve diğer bentler teselsül ettirilmiştir.) Hâkimler ve Savcılar Yüksek Kurulu Genel Sekreterliği,
Genel ve katma bütçeli dairelerde veya kamu kuruluşlarında genel müdürlük veya en az bu derecedeki tetkik ve teftiş kurul başkanlıkları, ile düzenleyici ve denetleyici kurumların başkanlıkları,(1)
Yükseköğrenim kurumlarında hukuk, iktisat, maliye, kamu yönetimi profesörlüğü,
ğ.  (Bent 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Kamu kurum ve kuruluşlarının başhukuk müşavirliği, birinci hukuk müşavirliği, hukuk hizmetleri başkanlığı ve hukuk işleri müdürlüğü,
Görevlerini yapanlar arasından seçilir.
İdari yargı hakim ve savcılarının Danıştay üyeliğine seçilebilmeleri için birinci sınıfa ayrıldıktan sonra en az üç yıl bu görevlerde başarı ile çalışmış olmaları ve birinci sınıfa ayrılma niteliğini kaybetmemeleri gereklidir.  (Cümle 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/32 md. ile Aynen Kabul] Yürürlükten Kaldırılmıştır.)
İdari görevlerden Danıştay üyeliğine seçileceklerin yükseköğrenimlerini tamamladıktan sonra Devlet hizmetlerinde onbeş yıl(1), yukarıda sayılan görevlerde toplam olarak en az üç yıl (1) çalışmış bulunmaları, birinci derece aylığını kazanılmış hak olarak almaları ve hakimliğin gerektirdiği ahlak ve seciyeye sahip olmaları şarttır.
(1) Üstü çizili ibare 14.02.2011 Tarih ve 27846 Sayılı Resmi Gazetede yayınlanan kanun ile yürülükten kaldırılmıştır.
(2) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile (1) numaralı fıkrasının (d) bendine Türkiye Büyük Millet Meclisi Genel Sekreterliği, ibaresi ile (e) bendine ile düzenleyici ve denetleyici kurumların başkanlıkları, ibaresi eklenmiş, 3 numaralı fıkrasında yer alan yirmi yıl ibaresi onbeş yıl şeklinde değiştirilmiştir.
İKİNCİ BÖLÜM
Nitelik, Seçim ve Atanma
Madde 0009: Üye seçimi
Danıştayda boşalan üyeliklerin dörtte üçü idari yargı hakim ve savcılığından, dörtte biri ise diğer görevliler arasından seçilir.
İdari yargı hakim ve savcıları, Hakimler ve Savcılar Yüksek Kurulunca; diğer görevlerde bulunanlar ise, Cumhurbaşkanınca Danıştay üyeliğine seçilirler.
(3., 4., 5. ve 6. Fıkralar 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir ve diğer fıkralar teselsül ettirilmiştir.) Danıştay üyeleri on iki yıl için seçilir. Bir kimse iki defa Danıştay üyesi seçilemez.
(3., 4., 5. ve 6. Fıkralar 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir ve diğer fıkralar teselsül ettirilmiştir.) Hâkimler ve Savcılar Yüksek Kurulu tarafından Danıştay üyeliğine seçilip görev süresi sona erenler, Hâkimler ve Savcılar Yüksek Kurulu ilgili dairesi tarafından, idari yargıda sınıf ve derecelerine uygun bir göreve atanır.
(3., 4., 5. ve 6. Fıkralar 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir ve diğer fıkralar teselsül ettirilmiştir.) Cumhurbaşkanı tarafından Danıştay üyeliğine seçilip idari yargıda bir göreve atanmak isteyenler, görev sürelerinin bitiminden bir ay öncesine kadar, idari yargıda bir göreve atanmak için talepte bulunur. Talepte bulunanlar Hâkimler ve Savcılar Yüksek Kurulu ilgili dairesi tarafından idari yargıda sınıf ve derecelerine uygun bir göreve atanır. Talepte bulunmayanlar, başka bir göreve atanmak üzere Danıştay Başkanlığı tarafından Başbakanlığa bildirilir.
(3., 4., 5. ve 6. Fıkralar 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir ve diğer fıkralar teselsül ettirilmiştir.) Görevi sona eren üyelerin Danıştay ile ilişkileri kesilir; ancak atamaları gerçekleşinceye kadar, özlük hakları Danıştay tarafından karşılanmaya devam olunur.
(Fıkra 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Danıştayda boşalan üye sayısı dördü bulunca, dördüncü üyeliğin boşaldığı tarihten itibaren en geç üç gün içinde durum Danıştay Başkanlığınca, boşalan üyeliklerin idare veya vergi dairesi üyeliği olduğu da belirtilmek suretiyle, Başbakanlığa ve Adalet Bakanlığına duyurulur.
Cumhurbaşkanı ve Hakimler ve Savcılar Yüksek Kurulunca bu duyurudan sonra en geç iki ay içinde seçim yapılır.
İKİNCİ BÖLÜM
Nitelik, Seçim ve Atanma
Madde 0010: Danıştay Başkanı, Başsavcısı, Başkanvekilleri ve Daire Başkanlarının nitelikleri, seçimleri ve görev süreleri
Danıştay Başkanı, Başsavcısı, başkanvekilleri ve daire başkanları kendi üyeleri arasından Danıştay Genel Kurulunca üye tam sayısının salt çoğunluğu ile seçilirler.
Danıştay Başkanı ve Başsavcısı seçilebilmek için altı (2) yıl(1), başkanvekili ve daire başkanı seçilebilmek için üç yıl(1) süre ile Danıştay üyeliği yapmış olmak zorunludur.
(22.03.1990 tarih ve 3619 sayılı Kanunun 12 nci maddesiyle kaldırılmıştır.)
Danıştay Başkanı, Başsavcısı, başkanvekilleri ve daire başkanlarının görev süreleri dört yıldır. Süresi bitenler yeniden seçilebilirler, yeniden seçilemeyenler ile seçime girmeyenler veya süreleri dolmadan bu görevlerden çekilenler Danıştay üyeliği görevlerine devam ederler.
Seçim, görev sürelerinin biteceği tarihten onbeş gün önce veya diğer sebeplerle boşalma tarihinden itibaren onbeş gün içinde yapılır.Çalışmaya ara verme süresi bu sürenin hesabında nazara alınmaz.
Seçime katılmak isteyenler seçim gününden önce Danıştay Başkanlığına yazı ile başvurabilecekleri gibi, toplantıda oylamaya başlanmadan önce sözlü olarak da istekte bulunabilirler veya teklif edilebilirler.
Seçim gizli oyla yapılır. İlk üç oylamada sonuç alınamazsa, seçim üçüncü oylamada en çok oy alan iki aday arasında yapılır. Dördüncü oylamada bu çoğunluk sağlanamazsa seçim, yeniden aday gösterilerek tekrarlanır. Şu kadar ki, bundan sonraki üç oylamada sonuç alınamazsa dördüncü oylamada en çok oy alan seçilmiş sayılır.
(Fıkra 14.02.2011 tarih ve 27846 sayılı Resmi Gazetede yayımlanan Kanun ile yürürlükten Kaldırılmıştır.)
(1) (26.08.2011 tarih ve 28037 Sayılı Resmi Gazetede yayınlanan 0650 Sayılı Khk ile ikinci fıkrasında yer alan sekiz yıl ibaresi dört yıl, altı yıl ibaresi üç yıl olarak değiştirilmiştir.)
(2) (dört İbaresi 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle altı olarak değişmiştir.)
İKİNCİ BÖLÜM
Nitelik, Seçim ve Atanma
Madde 0011: Danıştay Tetkik Hakimi ve Savcılarının atanmaları ve dairelere verilmeleri
Danıştay tetkik hakimleri ile savcıları, beş yıl meslekte hizmet etmiş ve olumlu sicil almış idari yargı hakimleri arasından Hakimler ve Savcılar Yüksek Kurulunca atanırlar.
Danıştay tetkik hakimlerinin görev yerleri, Başkanlık (2) Kurulu(1) tarafından belirlenir. Görev yerleri, aynı usulle değiştirilir. İdari bakımdan zaruret olmadıkça bir sicil devresi geçmeden görev yerleri değiştirilemez. Sicil devresi en az altı aydır.
Tetkik hakimlerinin görev yaptıkları kurul ve daireler, yönetmelikte belirlenecek esas ve sürelere göre değiştirilir.
(1) 07.07.2013 Tarih ve 28700 Sayılı Resmi Gazetede Yayımlanan 6494 Sayılı Kanun ile ikinci fıkrasının birinci cümlesinde geçen Başkanlık Kurulu ibaresi Başkanlar Kurulu şeklinde değiştirilmiştir.
(2) Başkanlar İbaresi 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle Başkanlık olarak değişmiştir.
İKİNCİ BÖLÜM
Nitelik, Seçim ve Atanma
Madde 0012: Memurların nitelikleri, atanmaları, istihdamı, nakilleri ve görevlendirilmeleri
(Madde, Başlığı ile birlikte 26.08.2011 tarih ve 28037 sayılı Resmi Gazetede yayımlanan 650 Sayılı Khk ile Değişmiştir.)
1. Genel Sekreterliğe bağlı olarak faaliyet gösteren idarî hizmet birimleri ile Daireler, Kurullar ve Başsavcılığa bağlı olarak faaliyet gösteren ve kalem hizmetlerini yürüten birimlerde çalışacak memurların, 657 sayılı Devlet Memurları Kanununda belirtilen nitelikleri haiz olmaları gerekir.
2. Birinci fıkrada belirtilen memurlar naklen veya açıktan atama yoluyla atanır. Açıktan ilk defa Devlet memurluğuna atanacaklar, Devlet memurluğuna giriş için yapılan merkezi sınava girmiş olanlar arasından, Genel Sekreterin görevlendireceği genel sekreter yardımcısının başkanlığında, iki tetkik hâkiminden oluşturulan üç kişilik komisyon tarafından düzenlenecek sözlü ve gerektiğinde uygulamalı sınav sonucuna göre Genel Sekreterin teklifi üzerine Danıştay Başkanınca atanırlar.
3. Danıştayda çalışan Devlet Memurları Kanununa tabi personel, Genel Sekreterin teklifi ve Başkanın uygun görmesi üzerine, Adalet Bakanlığınca mükteseplerine uygun olarak, açıktan atama iznine tabi olmaksızın, Bakanlığın taşra kadrolarına atanabilirler.
4. Bu maddenin uygulanmasına ilişkin usul ve esaslar yönetmelikle düzenlenir.
ÜÇÜNCÜ BÖLÜM
Daire ve Kurullar
Madde 0013: Daireler
(Fıkra 14.02.2011 tarih ve 27846 sayılı Resmi Gazetede yayımlanan Kanun ile Değişmiştir.) Danıştay; dokuzu (1)(2) dava, biri (1)(2) idari daire olmak üzere on (1)(2) daireden oluşur.
(Fıkra 14.02.2011 tarih ve 27846 sayılı Resmi Gazetede yayımlanan Kanun ile Değişmiştir.) Her dairede bir başkan ile yeteri kadar üye bulunur. Heyetler bir başkan ve dört üyenin katılmasıyla toplanır, salt çoğunluk ile karar verir. Üye sayısının yeterli olması halinde birden fazla heyet oluşturulabilir. Bu durumda, oluşturulan diğer heyetlere, heyette yer alan en kıdemli üye başkanlık eder. Müzakereler gizli yapılır.
Dairelerde yeteri kadar tetkik hakimi bulunur.
Her dairede, ayrıca bir yazı işleri müdürünün yönetimi altında bir kalem bulunur. Kalem, yazı ve tebliğ işlerini yürütür.
(1) 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle birinci fıkrada yer alan ondördü ibaresi on beşi, biri ibaresi ikisi ve onbeş ibaresi on yedi şeklinde değiştirilmiştir.
(2) (23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle on beşi ibaresi dokuzu, ikisi ibaresi biri ve on yedi ibaresi on şeklinde değiştirilmiştir.)
ÜÇÜNCÜ BÖLÜM
Daire ve Kurullar
Madde 0014: Başkan ve üyelerin dairelere ayrılmaları
Daire başkanları belirli bir dairenin başkanı olarak seçilirler.
Üyeler, Başkanlık (2) Kurulu(1)nun kararı ile dairelere ayrılırlar ve hizmetin icaplarına göre, daireleri aynı usulle değiştirilebilir.
(Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
Dairelerde vukubulacak noksanlıklar, diğer dairelerden üye alınmak suretiyle tamamlanır.Bu üyeler Başkanlık (2) Kurulu(1)nun kararı ile önceden tespit edilir.
(1) 07.07.2013 Tarih ve 28700 Sayılı Resmi Gazetede Yayımlanan 6494 Sayılı Kanun ile ikinci ve dördüncü fıkralarında geçen Başkanlık Kurulu ibareleri Başkanlar Kurulu şeklinde değiştirilmiştir.
(2) Başkanlar İbaresi 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle Başkanlık olarak değişmiştir.
ÜÇÜNCÜ BÖLÜM
Daire ve Kurullar
Madde 0015: Danıştay genel kurulu
Danıştay Genel Kurulu, Danıştay Başkanı, Başsavcı, başkanvekilleri, daire başkanları ve üyeler ile Genel Sekreterden oluşur.
Genel Kurulun toplanma ve görüşme yeter sayısı Başkan ve üyeler tam sayısının yarısından fazlasıdır.
Kararlar çoğunlukla verilir. Oylarda eşitlik halinde, Başkanın bulunduğu taraf çoğunluğu sağlanmış sayılır. Genel Kurulun toplantı yeter sayısına ilişkin özel hükümler saklıdır.
ÜÇÜNCÜ BÖLÜM
Daire ve Kurullar
Madde 0016: İdari işler kurulu
(Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.)  (1. Cümle 23.07.2016 tarih ve 29779 sayılı Resmi Gazetede yayımlanan 6723 Sayılı Kanunla Değişmiştir.) İdari İşler Kurulu, idari daire başkanı ile her takvim yılı başında Başkanlık Kurulunca idari daireden seçilecek iki üye ve her dava dairesi başkan veya üyeleri arasından seçilecek bir üyeden oluşur. Kurulun seçimle belirlenen üyeliklerinde boşalma olması hâlinde Başkanlık Kurulunca otuz gün içinde seçim yapılır.
Bu Kurula Danıştay Başkanı veya başkanvekillerinden biri başkanlık eder.
Toplanma ve görüşme yeter sayısı dokuzdur (1).
Memurların yargılanması ile ilgili işlerin görüşülmesinde, incelenmekte olan kararı veren daire başkan ve üyeleri toplantıya katılamazlar.  (Son Cümle 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.) (Cümle 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir) Bu toplantılarda toplanma ve görüşme yeter sayısı yedidir.
Kararlar oyçokluğu ile verilir. Oylarda eşitlik halinde Başkanın bulunduğu taraf çoğunluğu sağlamış sayılır.
İdari İşler Kuruluna yeteri kadar tetkik hakimi ve memur verilir.
(1) (onbeştir İbaresi 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle dokuzdur olarak değişmiştir.)
ÜÇÜNCÜ BÖLÜM
Daire ve Kurullar
Madde 0017: İdari ve vergi dava daireleri kurulları
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 3 üncü maddesiyle başlığı ile birlikte değişen ve 01.01.2005 tarihinden geçerli olarak yürürlüğe giren şekli.)
(Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.) İdari Dava Daireleri Kurulu, idari dava dairelerinin başkanları ile her idari dava dairesinden iki yıl için Başkanlık Kurulu tarafından görevlendirilen iki asıl ve iki yedek üyeden; Vergi Dava Daireleri Kurulu ise vergi dava dairelerinin başkanları ile her vergi dava dairesinden iki yıl için Başkanlık Kurulu tarafından görevlendirilen üç asıl ve üç yedek üyeden oluşur. İki yıllık süre sonunda Başkanlık Kurulunca, her iki kuruldaki üyelerin yarısı iki yıl süreyle yeniden görevlendirilirken, diğer yarısı kurullarda daha önce görevlendirilmeyen üyeler arasından yenilenir. Kurullarda görevlendirilen asıl üyeler, üst üste en fazla iki dönem görevlendirilebilir. Asıl üyenin görevini geçici olarak yerine getirememesi durumunda ilgili daireden, zorunlu hallerde diğer dairelerden görevlendirilen yedek üye kurul toplantılarına katılır. Kurulların asıl veya yedek üyeliklerinde boşalma olması hâlinde Başkanlık Kurulu tarafından yedi gün içinde, kalan süreyi tamamlamak üzere yeni üye görevlendirilir.
Dava daireleri kurullarına Danıştay Başkanı veya vekillerinden biri; bunların yokluğunda daire başkanlarından en kıdemlisi başkanlık eder.
(Fıkra 14.02.2011 tarih ve 27846 sayılı Resmi Gazetede yayımlanan Kanun ile Değişmiştir.) Toplantı ve görüşme yeter sayısı İdari Dava Daireleri Kurulu için on beş (1)(2), Vergi Dava Daireleri Kurulu için ise on birdir (2). İdari dava daireleri ile vergi dava dairelerinin ilk derece mahkemesi olarak verdikleri kararların temyiz veya itiraz yoluyla incelenmesinde ve iki dava dairesinin birlikte yapacağı toplantıda verilen kararların incelenmesinde, bu dairelerde karara katılmış olanlar idari ve vergi dava daireleri kurullarında bulunamazlar.
Bu toplantılarda hazır bulunanlar çift sayıda olursa en kıdemsiz üye kurula katılamaz.
Bu kurullarda kararlar oyçokluğu ile verilir.
Her kurula yeteri kadar tetkik hakimi verilir. Ayrıca bir yazı işleri müdürlüğü bulunur.
(1) otuzbir İbaresi 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle yirmi beş olarak değişmiştir.
(2) (23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle yirmi beş ibaresi on beş ve onüçtür ibaresi on birdir şeklinde değiştirilmiştir. .)
ÜÇÜNCÜ BÖLÜM
Daire ve Kurullar
Madde 0018: İçtihadları birleştirme kurulu
İçtihatları Birleştirme Kurulu, Danıştay Başkanı, Başsavcı, başkanvekilleri, dava daireleri başkanları ve üyelerinden kurulur.
Toplanma ve görüşme yetersayısı en az otuzbirdir. Toplantıda hazır bulunanlar çift sayıda olursa en kıdemsiz üye Kurula katılmaz.
Esas hakkındaki kararlar, birinci toplantıda Kurul üye tamsayısının salt çoğunluğu ile, bu toplantıda karar yetersayısı sağlanamaz ise ikinci toplantıda mevcudun salt çoğunluğu ile verilir. Kurulun diğer kararları oyçokluğu ile verilir.
İçtihatları Birleştirme Kuruluna yeteri kadar tetkik hakimi ve memur verilir.
ÜÇÜNCÜ BÖLÜM
Daire ve Kurullar
Madde 0019: Başkanlar Kurulu(1)
(22.03.1990 tarih ve 3619 sayılı Kanunun 2 nci maddesiyle değişen şekli.)
(Fıkra 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Başkanlar Kurulu, Danıştay Başkanının başkanlığında Başsavcı, başkanvekilleri ve daire başkanlarından oluşur.
Daire başkanının mazereti halinde, Kurula, dairenin en kıdemli üyesi katılır.
Kararlar oy çokluğu ile verilir.
Oylarda eşitlik halinde Başkanın bulunduğu taraf çoğunluğu sağlamış sayılır.
(1) 07.07.2013 Tarih ve 28700 Sayılı Resmi Gazetede yayımlanan 6494 Sayılı Kanun ile maddenin başlığı Başkanlar Kurulu ve birinci fıkrasında yer alan Başkanlık Kurulu ibaresi Başkanlar Kurulu olarak Değiştirilmiştir.
ÜÇÜNCÜ BÖLÜM
Daire ve Kurullar
Madde 0019/A: Başkanlık kurulu
1-  (Madde 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Başkanlık Kurulu; Danıştay Başkanının başkanlığında, üçü daire başkanı üçü Danıştay üyesi olmak üzere altı asıl ve ikisi daire başkanı ikisi Danıştay üyesi olmak üzere dört yedek üyeden oluşur.
ÜÇÜNCÜ BÖLÜM
Daire ve Kurullar
Madde 0019/B: Başkanlık Kurulu üyelerinin seçimleri
(Madde 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.)
1. Başkanlık Kuruluna seçilecek asıl ve yedek üyeler Danıştay Genel Kurulunca seçilir. Başkanlık Kurulu üyeliğine aynı daireden birden fazla kimse seçilemez.
2. Başkanlık Kurulu, üye tamsayısı ile toplanır. Asıl üyelerden birinin Kurula katılamaması hâlinde, noksanlık yedeği ile tamamlanır.
3. Başkanlık Kurulu üyeleri kendileri ile ilgili konularda Kurul toplantılarına katılamazlar.
4. Başkanlık Kuruluna seçilecek olanların tamamının bir oy pusulasında gösterilmesi suretiyle oy kullanılması da mümkündür. Aday çıkmadığı veya yeter sayıda başvuru olmadığı takdirde Başkanlar Kurulu tarafından gizli oyla ve oy çokluğu ile adaylar dışından seçilebileceklerin üç katı aday gösterilir. Seçimler 10 uncu madde hükümleri gereğince yapılır.
5. Başkanlık Kuruluna seçilenlerin görev süresi iki yıl olup bir seçim dönemi geçmeden yeniden seçilemezler.
6. Başkanlık Kurulu üyeliğine seçilen daire başkan ve üyelerinin seçim süresi dolmadan bu sıfatları değiştiğinde Kurul üyeliğinden ayrılmış sayılırlar.
7. Başkanlık Kurulu üyeliğinin herhangi bir nedenle boşalması hâlinde on beş gün içinde boşalan üyelik için seçim yapılır ve seçilen üye, yerine seçildiği üyenin süresini tamamlar.
ÜÇÜNCÜ BÖLÜM
Daire ve Kurullar
Madde 0020: Yüksek disiplin kurulu
Yüksek Disiplin Kurulu, Danıştay Başkanının Başkanlığında her takvim yılı başında, Danıştay Genel Kurulunca her daireden seçilecek birer üye ile ikisi dava daireleri ve biri de idari daireler başkanları arasından seçilecek üç daire başkanından kurulur. Danıştay Başsavcısı Kurulun tabii üyesidir.
Kurula iki daire başkanı ve beş üye yedek olarak seçilir.
Kurul üye tam sayısı ile toplanır ve üçte iki oyçokluğu ile karar verir.
Kurul üyeliklerinde boşalma halinde, boşalan yer için en çok on gün içinde Genel Kurulca birinci fıkradaki esaslara göre yeniden seçim yapılır.
Kurulun yazı işlerini Genel Sekreter yürütür.
ÜÇÜNCÜ BÖLÜM
Daire ve Kurullar
Madde 0021: Disiplin kurulu
Disiplin Kurulu, Genel Kurulun her takvim yılı başında seçeceği bir daire başkanıyla bir üyeden ve birinci sınıfa ayrılmış bir tetkik hakimi ile bir Danıştay savcısından oluşur. Aynı şekilde birer yedek seçilir. Genel Sekreter Kurulun tabii üyesidir. Daire Başkanı Kurula Başkanlık eder. Kurul oyçokluğu ile karar verir.
ÜÇÜNCÜ BÖLÜM
Daire ve Kurullar
Madde 0022: Başkanlara ve Başsavcıya vekalet
Danıştay Başkanlığının boşalması, Danıştay Başkanının izinli veya özürlü olması hallerinde başkanvekillerinde en kıdemlisi Danıştay Başkanına vekalet eder.
Dairelerde en kıdemli üye başkana vekalet eder. Başsavcıya Danıştay Başkanının seçeceği ve Başsavcılığa seçilme niteliğine sahip bir Danıştay üyesi vekalet eder.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0023: Danıştayın görevleri
Danıştay:
(22.03.1990 tarih ve 3619 sayılı Kanunun 3 üncü maddesiyle değişen şekli.) İdare Mahkemeleri ile vergi mahkemelerinden verilen kararlar ve ilk derece mahkemesi olarak Danıştayda görülen davalarla ilgili kararlara karşı temyiz istemlerini inceler ve karara bağlar. (Cümle 23.07.2016 tarih ve 29779 sayılı Resmi Gazetede yayımlanan 6723 Sayılı Kanun ile Eklenmiştir) Danıştayın temyiz mercii olarak görevi, bir hukuk kuralının uygulanmaması veya yanlış uygulanması şeklinde ortaya çıkan hukuka aykırılıkların denetimini yapmakla sınırlıdır.
Bu Kanunda yazılı idari davaları ilk ve son derece mahkemesi olarak karara bağlar.
Başbakanlık veya Bakanlar Kurulunca gönderilen kanun tasarı ve teklifleri hakkında görüşünü bildirir.
(18.12.1999 tarih ve 4492 sayılı Kanunun 1 inci maddesiyle değişen ve 21.12.1999 tarihinden geçerli olarak yürürlüğe giren şekli.) Tüzük tasarılarını inceler; kamu hizmetleri ile ilgili imtiyaz şartlaşma ve sözleşmeleri hakkında düşüncesini bildirir.
Cumhurbaşkanlığı ve Başbakanlık tarafından gönderilen işler hakkında görüşünü bildirir.
Bu Kanunla ve diğer kanunlarla verilen görevleri yapar.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0024: İlk derece mahkemesi olarak Danıştay da görülecek davalar
(02.06.2000 tarih ve 4575 sayılı Kanunun 2 nci maddesiyle değişen ve 15.06.2000 tarihinden geçerli olarak yürürlüğe giren şekli.)
Danıştay ilk derece mahkemesi olarak;
Bakanlar Kurulu kararlarına,
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 4 üncü maddesiyle değişen şekli.) Başbakanlık, bakanlıklar ve diğer kamu kurum ve kuruluşlarının müsteşarlarıyla ilgili müşterek kararnamelere,
(Bent 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Bakanlıklar ile kamu kuruluşları veya kamu kurumu niteliğindeki meslek kuruluşlarınca çıkarılan ve ülke çapında uygulanacak düzenleyici işlemlere,
Danıştay İdari Dairesince (1) veya İdari İşler Kurulunca verilen kararlar üzerine uygulanan eylem ve işlemlere,
Birden çok idare veya vergi mahkemesinin yetki alanına giren işlere,
Danıştay Yüksek Disiplin Kurulu kararları ile bu Kurulun görev alanı ile ilgili Danıştay Başkanlığı işlemlerine,
Karşı açılacak iptal ve tam yargı davaları ile tahkim yolu öngörülmeyen kamu hizmetleri ile ilgili imtiyaz şartlaşma ve sözleşmelerinden doğan idari davaları karara bağlar.
Danıştay, belediyeler ile il özel idarelerinin seçimle gelen organlarının organlık sıfatlarını kaybetmeleri hakkındaki istemleri inceler ve karara bağlar.
(1) (Bu kısımda yer alan Danıştay idari dairelerince ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 4 üncü maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0025: Temyiz yoluyla Danıştay da görülecek davalar
(22.03.1990 tarih ve 3619 sayılı Kanunun 5 inci maddesiyle değişen şekli.) İdare mahkemeleri ile vergi mahkemelerince verilen nihai kararlar ve ilk derece mahkemesi olarak Danıştayda görülen davalarla ilgili nihai kararlar Danıştayda temyiz yoluyla incelenir ve karara bağlanır.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0026: İdari uyuşmazlık ve davalarda görev
(Fıkra 14.02.2011 tarih ve 27846 sayılı Resmi Gazetede yayımlanan Kanun ile Değişmiştir.) İdari uyuşmazlıklar ve davalar; İkinci, Üçüncü, Dördüncü, Beşinci, Altıncı, Yedinci, Sekizinci, Dokuzuncu ve Onuncu (1)(2) daireler ile idari ve vergi dava daireleri kurullarında incelenir ve karara bağlanır.
(Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.) Başkanlık Kurulu, iş yükü bakımından zorunluluk doğması hâlinde vergi dava daireleri, idari dava daireleri veya idari dairelerden birinin veya birkaçının görev alanını değiştirerek bu daireleri; vergi dava dairesi, idari dava dairesi veya idari daire olarak görevlendirebilir.
(Fıkra 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Görevlendirilen dairedeki dosyaların vergi ve idari uyuşmazlıklara ilişkin görev ayrımı gözetilerek hangi daireye ve nasıl devredileceği, görevlendirilen daireye görevlendirildiği alan içinde hangi daire işlerinin verileceği hususları Başkanlık (1) Kurulu kararıyla belirlenir. Bu kararlar Resmî Gazete'de yayımlanır ve yayımını izleyen ay başından itibaren uygulanır.
Daire Başkan ve üyeleri, dairenin görevlendirildiği işlere bakan dava dairesi genel kuruluna katılır.
(1) 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle birinci fıkradaki Ondördüncü ve Onbeşinci İbaresi On dördüncü, On beşinci ve On altıncı olarak, üçüncü fıkrada yer alan Başkanlar ibaresi Başkanlık şeklinde değiştirilmiştir.
(2) (Dokuzuncu, Onuncu, Onbirinci, Onikinci, Onüçüncü, On dördüncü, On beşinci ve On altıncı İbaresi 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle Dokuzuncu ve Onuncu olarak değişmiştir.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0026/A: İkinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0027: Dava dairelerinin görevleri
(Madde Başlığı ve Madde 14.02.2011 tarih ve 27846 sayılı Resmi Gazetede yayımlanan Kanun ile Değişmiştir.)
Dava dairelerinden Üçüncü, Dördüncü, Yedinci ve Dokuzuncu daireler vergi dava dairesi; diğer dava daireleri ise idari dava dairesi olarak görev yapar.
İdari dava daireleri ile vergi dava daireleri kendi aralarında işbölümü esasına göre çalışır.  (2.Cümle 07.07.2013 tarih ve 28700 sayılı Resmi Gazetede yayımlanan Kanun ile Değişmiştir.) Özel kanunlarda başkaca hüküm bulunmadığı takdirde, dava daireleri arasındaki iş bölümü karar tasarısı aşağıdaki esaslar uyarınca, Başkanlar Kurulu tarafından hazırlanır.  (Cümle 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.) Özel kanunlarda başkaca hüküm bulunmadığı takdirde dava daireleri arasındaki iş bölümü aşağıdaki esaslar uyarınca Başkanlık Kurulu tarafından belirlenir. Genel Kurul, işbölümü karar tasarısını aynen onaylayabileceği gibi üye tam sayısının en az üçte birinin teklifi üzerine değiştirerek de onaylayabilir.
1. İptal davaları ve idari sözleşmelerden doğan davalar yönünden, daireler arasındaki işbölümünün belirlenmesinde uyuşmazlığın kaynaklandığı mevzuat esas alınır.
2. Tam yargı davaları yönünden işbölümü;
a) Zarara neden olan idari işlemden doğan uyuşmazlığı çözmekle görevli daireye göre,
b) Zarar idari eylemden kaynaklanmışsa hizmetin niteliğine göre,
belirlenir.
3. Vergi, resim, harç ve benzeri malî yükümlere ilişkin davalarda vergi dava daireleri arasındaki işbölümünün belirlenmesinde uyuşmazlığın kaynaklandığı mevzuat esas alınır.
4. Temyiz incelemesi yapmakla görevli daire, aynı konuda ilk derece mahkemesi olarak Danıştayda görülecek davalara bakmak ve olağanüstü kanun yolları incelemelerini de yapmakla görevlidir.
5. İdare mahkemeleri arasında görev ve yetkiye ilişkin uyuşmazlıklarda ve bağlantılı davalarda merci tayini, uyuşmazlığın esasını çözümlemekle görevli idari dava dairesince yapılır.
6. Vergi mahkemeleri arasında görev ve yetkiye ilişkin uyuşmazlıklarda ve bağlantılı davalarda merci tayini, uyuşmazlığın esasını çözümlemekle görevli vergi dava dairesince yapılır.
7. İşbölümünde idari ve vergi dava dairelerinden herhangi birinin görevinde olduğu belirlenmemiş davalara bakmak üzere birer idari ve vergi dava dairesi görevlendirilir.
8. İşbölümünde aynı mevzuattan kaynaklanan uyuşmazlıkların birden fazla dairede çözümlenmesi konusunda farklı esaslar belirlenebilir.
(3. Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
(4. Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
(1) 26.08.2011 Tarih ve 28037 Sayılı Resmi Gazetede Yayınlanan 0650 Sayılı khk ile ikinci fıkrasında yer alan Başkanlık Kurulu ibaresi Başkanlar Kurulu olarak Değiştirilmişti.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0028: Dördüncü dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0029: Beşinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0030: Altıncı dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0031: Yedinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0032: Sekizinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0033: Dokuzuncu dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0034: Onuncu dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0034/A: Onbirinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0034/B: Onikinci dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0034/C: Onüçüncü dairenin görevleri
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0035: Amme alacaklarına ilişkin davalar
Amme Alacaklarının Tahsil Usulü Hakkında Kanunun uygulanmasına ilişkin davalar, alacağın tahakkukuna ilişkin davalara bakmakla görevli dava daireleri tarafından çözümlenir.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0036: Yeni vergilerle ilgili uyuşmazlıkların çözümü
Bir vergiyi kaldıran ve yerine aynı veya benzeri nitelikte yeni bir vergi koyan kanunlandan doğan uyuşmazlıklar, önceki vergiden doğan uyuşmazlıkları çözümlemekle görevli dairece çözümlenir.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0037: Bir kısım işlerin diğer dairelere verilmesi
(Madde 14.02.2011 tarih ve 27846 sayılı Resmi Gazetede yayımlanan Kanun ile Yürürlükten Kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0038: İdari ve vergi dava daireleri genel kurullarının görevleri
(22.03.1990 tarih ve 3619 sayılı Kanunun 6 ncı maddesiyle değişen şekli.)
İdari Dava Daireleri Kurulu; (1)
İdare mahkemelerinden verilen ısrar kararlarını,
İdari dava dairelerinden ilk derece mahkemesi olarak verilen kararları,
Temyizen inceler.
Vergi Dava Daireleri Kurulu; (2)
Vergi mahkemelerinden verilen ısrar kararlarını,
Vergi dava dairelerinden ilk derece mahkemesi olarak verilen kararları,
Temyizen inceler.
(1) (Bu kısımda yer alan İdari Dava Daireleri Genel Kurulu ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
(2) (Bu kısımda yer alan Vergi Dava Daireleri Genel Kurulu ibaresi; 09.06.2004 tarih ve 25487 sayılı Resmi Gazete de yayımlanan 5183 sayılı Kanunun 15 inci maddesiyle metinde görüldüğü şekilde değiştirilmiştir.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0039: İçtihatları birleştirme kurulunun görevleri
İçtihatları Birleştirme Kurulu, dava dairelerinin veya idari ve vergi dava daireleri genel kurullarının kendi kararları veya ayrı ayrı verdikleri kararlar arasında aykırılık veya uyuşmazlık görüldüğü veyahut birleştirilmiş içtihatların değiştirilmesi gerekli görüldüğü takdirde, Danıştay Başkanının havalesi üzerine, Başsavcının düşüncesi alındıktan sonra işi inceler ve lüzumlu görürse, içtihadın birleştirilmesi veya değiştirilmesi hakkında karar verir.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0040: İçtihatların birleştirilmesini istemeye yetkili olanlar
İçtihatların birleştirilmesi veya birleştirilmiş içtihatların değiştirilmesi, Danıştay Başkanı, konu ile ilgili daireler, idari ve vergi dava daireleri genel kurulları veya Başsavcı tarafından istenebilir.
Aykırı kararlarla ilgili kişiler, içtihatların birleştirilmesi için Danıştay Başkaşlığına başvurabilirler.
Kurulun, içtihatların birleştirilmesi veya değiştirilmesi hakkındaki kararları, gönderildikleri tarihten itibaren bir ay içerisinde Resmi Gazete de yayımlanır.
Bu kararlara, Danıştay daire ve kurulları ile idari mahkemeler ve idare uymak zorundadır.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0041: İdari işlerde görev
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 11 inci maddesiyle değişen şekli.) İdari işlere ilişkin idari uyuşmazlıklar ve görevler Birinci Daire ve (1)(2) İdari İşler Kurulunda görülür.
(1) Birinci Daire ve İbaresi 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle Birinci ve On yedinci daireler ile olarak değişmiştir.
(2) (Birinci ve On yedinci daireler ile İbaresi 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle Birinci Daire ve olarak değişmiştir.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0042: Birinci dairenin görevleri(1)(2)
Birinci Daire: (1)(2)
Başbakanlık veya Bakanlar Kurulunca gönderilen kanun tasarı ve tekliflerini,
Başbakanlıktan gönderilen tüzük tasarılarını,
(18.12.1999 tarih ve 4492 sayılı Kanunun 3 üncü maddesiyle değişen ve 21.12.1999 tarihinden geçerli olarak yürürlüğe giren şekli.) Kamu hizmetleri ile ilgili imtiyaz şartlaşma ve sözleşmelerini,
İdari makamlar arasında görev ve yetkiden doğan ve Başbakanlıktan gönderilen uyuşmazlıkları,
Kanunlarında Danıştay dan alınacağı yazılı bulunan düşüncelere ilişkin istekleri,
Danıştay ca istişari mahiyette incelenmek ve düşüncesini bildirmek için Devlet Başkanlığı veya Başbakanlıktan gönderilecek işleri,
6830 sayılı İstimlak Kanununun otuzuncu maddesinin uygulanmasından çıkan uyuşmazlıkları,
İdarei Umumiyei Vilayat Kanunu Muvakkatı gereğince doğrudan doğruya veya itiraz yoluyla Danıştay a verilen işleri,
Belediye Kanunu ile Danıştay a verilip idari davaya konu olmayan işleri,
Derneklerin, kamu yararına çalışan derneklerden sayılabilmesi için yapılacak teklifleri,
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 12 nci maddesiyle değişen şekli.) Memurlar ve diğer kamu görevlilerinin yargılanmalarına ilişkin mevzuat uyarınca görülecek işleri,
İnceler ve gereğine göre karara bağlar veya düşüncesini bildirir.
(1) 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle maddesinin başlığı Birinci ve On Yedinci dairelerin görevleri şeklinde; birinci fıkrasında yer alan Birinci Daire: ibaresi Birinci ve On yedinci daireler: şeklinde değiştirilmiştir.
(2) (23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle Birinci ve On Yedinci dairelerin görevleri şeklindeki maddenin başlığı görüldüğü şekilde ve Birinci ve On yedinci daireler: İbaresi Birinci Daire: olarak değişmiştir.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0043: İkinci dairenin görevleri
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 13 üncü maddesiyle yürürlükten kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0044: Bir kısım işlerin diğer idari daireye verilmesi
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 13 üncü maddesiyle yürürlükten kaldırılmıştır.)
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0045: Danıştay genel kurulunun görevleri
Danıştay Genel Kurulu, bu Kanunla ve diğer kanunlarla bu Kurula verilen seçim görevleri ile diğer görevleri yapar ve bu Kanunda öngörülen içtüzük ve yönetmelikleri kabul eder.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0046: İdari işler kurulunun görevleri
İdari İşler Kurulu :
(22.03.1990 tarih ve 3619 sayılı Kanunun 12 nci maddesiyle yürürlükten kaldırılmıştır.)
(18.12.1999 tarih ve 4492 sayılı Kanunun 4 üncü maddesiyle değişen ve 21.12.1999 tarihinden geçerli olarak yürürlüğe giren şekli.) Kamu hizmetleri ile ilgili imtiyaz şartlaşma ve sözleşmelerini,
Kanunlarda Danıştay İdari İşler Kurulunda görüşüleceği yazılı olan işleri,
Danıştay idari daire ve kurulları arasında çıkacak görev uyuşmazlıklarını,
Yukarıda yazılı olanlardan başka idari dairelerden çıkan işlerden Danıştay Başkanının havale edeceği işleri,
Memurin Muhakematı Hakkında Kanunu Muvakkatı hükümlerine göre ilgili dairece birinci derecede verilen men i muhakeme kararlarını kendiliğinden, lüzumu muhakeme kararlarını ise itiraz üzerine,
İnceler ve gereğine göre karara bağlar veya düşüncesini bildirir.Danıştay ın ilgili dairesi Kurulun bozma kararlarına uymak zorundadır.
İdari dairelerin birinden çıkıp, (e) bendi uyarınca Danıştay Başkanı tarafından Danıştay İdari İşler Kuruluna havale edilmemiş olan işler ve verilen kararlar ilgili bakanlığın görüşüne uygun olmadığı takdirde, bakanın isteği üzerine, Danıştay İdari İşler Kurulunda görüşülür.
İdari dairelerin göreve ve usule ilişkin nedenlerle işin esası hakkında karar vermediği işlerde, İdari İşler Kurulunca bu kararın yerinde görülmemesi halinde, ilgili daireye geri gönderilir ve bu dairece İdari İşler Kurulu kararı doğrultusunda İnceleme yapılarak karar verilir.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0047: İdari işlerin görüşülmesi
Dairelerle kurulların toplantılarında üye veya tetkik hakimlerinin açıklamaları dinlendikten sonra işlerin görüşülmesine geçilir. Konular aydınlanınca göreve ve usule ilişkin meseleler varsa ilk önce bunlar ve sırayla diğer meseleler karara bağlanır.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0048: Kanun ve tüzük tasarıları ile kamu hizmetleri ile ilgili imtiyaz şartlaşma ve sözleşmelerinin görüşülmesi
(18.12.1999 tarih ve 4492 sayılı Kanunun 5 inci maddesiyle başlığı ile birlikte değişen ve 21.12.1999 tarihinden geçerli olarak yürürlüğe giren şekli.) Danıştay, kanun tasarı ve teklifleri ile tüzük tasarıları üzerindeki incelemesini, kamu hizmetleri ile ilgili imtiyaz şartlaşma ve sözleşmeleri hakkında düşüncesini bildirmeyi, geliş tarihinden itibaren iki ay içinde sonuçlandırmak zorundadır.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0049: Evrak getirilmesi ve yetkililerin dinlenmesi
İncelenmekte olan işler hakkında lüzum görülen her türlü evrak getirtilebileceği ve bilgi istenebileceği gibi, tamamlayıcı veya aydınlatıcı bilgiler alınmak üzere ilgili dairelerden veya uygun görülecek diğer yerlerden yetkili memur ve uzmanlar da çağırılabilir.
İstenen bilgi ve belgeler Devletin güvenliğine ve yüksek menfaatlerine veya Devletin güvenliği ve yüksek menfaatleriyle birlikte yabancı devletlere de ilişkin ise, ilgili makam, gerekçesini bildirmek suretiyle sözkonusu bilgi ve belgeleri vermeyebilir.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0050: Görüşmelerin idaresi
Başkan, görüşmeleri idare eder ve oya sunulacak hususları belirler. Göreve ve usule ait meselelerde azınlıkta kalanlar, işin esası hakkında oylarını kullanmak zorundadırlar.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0051: Kararlar
Kararlarda, toplantıya katılanların ad ve soyadları, işin konusu, verilen kararların gerekçeleri, azınlıkta kalanların görüşleri ve karar tarihi belirtilir. Kararlar, toplantıya katılan Başkan ve üyeler tarafından imzalanır.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0052: Başkanlar Kurulunun görevleri
(Madde, Başlığı ile Birlikte 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.)
1. Başkanlar Kurulunun görevleri şunlardır:
a)  (Bent 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
b)  (Bent 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
c)  (Bent 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
d)  (Bent 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Yürürlükten Kaldırılmıştır.)
e) Danıştay daireleri arasında çıkan görev uyuşmazlıklarını karara bağlamak
f) Ayrı yargı çevrelerinde bulunan idare ve vergi mahkemeleri arasında görev ve yetkiye ilişkin uyuşmazlıklarda ve bağlantılı davalarda merci tayinini yapmak
g) Danıştay Başkanının Kurulda görüşülmesini uygun gördüğü işleri görüşmek ve karara bağlamak
2. Başkanlar Kurulu, Danıştay Başkanının davetiyle toplanır.
3.  (Fıkra 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.) Başkanlar Kurulunun kararları kesin olup bu kararlar aleyhine başka bir yargı merciine başvurulamaz.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0052/A: Başkanlık kurulunun görevleri
(Madde 12.12.2014 tarih ve 29203 sayılı Resmi Gazetede yayımlanan 6572 Sayılı Kanunla Değişmiştir.)
1. Başkanlık Kurulunun görevleri şunlardır:
a) Üyelerin görev yerlerini, dairelerin iş durumunu ve ihtiyaçlarını göz önünde tutarak belirlemek.
b) Zorunlu hâllerde daire başkanı ve üyelerin dairelerini değiştirmek.
c) Danıştay tetkik hâkimlerinin çalışacakları daireleri, kurulları ve görecekleri işleri belli etmek ve gerektiğinde yerlerini değiştirmek.
d) Daireler arasında iş bölümünü belirlemek.
e) Yetkili merciin neresi olduğu belirtilmemiş olan yönetim işlerini belli etmek veya bu işleri yapmak.
f) Kanunlarla verilen diğer görevleri yerine getirmek.
2.  (17.05.2016 tarih ve 29715 sayılı Resmi Gazetede yayımlanan 10/2/2016 Tarihli ve E: 2015/18, K: 2016/12 Sayılı Anayasa Mahkemesi Kararı ile İptal Edilen 2. fıkra 23.07.2016 tarih ve 29779 sayılı Resmi Gazetede yayımlanan 6723 sayılı kanun ile yeniden düzenlenmiştir.) Başkanlık Kurulunun kararlarına karşı ilgililerce Başkanlar Kuruluna yedi gün içinde itiraz edilebilir. Başkanlar Kurulu, Başkanlık Kurulu kararlarını aynen onaylayabileceği gibi değiştirerek de onaylayabilir. İtiraz üzerine verilen kararlar kesin olup, bu kararlar aleyhine başka bir yargı merciine başvurulamaz.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0053: Yüksek disiplin kurulunun görevleri
Yüksek Disiplin Kurulu, bu Kanun hukümleri dairesinde Danıştay Başkanı, Başsavcı, başkanvekilleri, daire başkanları ve üyeler hakkında, disiplin kovuşturması yapılmasına ve disiplin cezası uygulanmasına karar verir ve bu Kanunla görevli kılındığı diğer işleri görür.
DÖRDÜNCÜ BÖLÜM
Danıştay ın, Daire ve Kurulların Görevleri
Madde 0054: Disiplin kurulunun görevleri
Disiplin Kurulu:
Danıştay memurları hakkında Yüksek Disiplin Kurulu görevlerini yapar.
Danıştay memurları hakkında Memurin Muhakematı Hakkındaki Kanunu Muvakkatı hükümlerine göre birinci derecede karar verir.
Danıştay memurları hakkında 657 sayılı Devlet Memurları Kanununun 226 ncı maddesinin (B) bendinde yazılı görüşme ve danışma kurulu görevini yapar.
BEŞİNCİ BÖLÜM
Görevler ve Haklar
Madde 0055: Danıştay Başkanının görevleri
(Madde 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.)
1. Danıştay Başkanı, Danıştayın genel işleyişinden sorumludur. Kuruluşun düzenli çalışmasını sağlar. Gerekirse, ilgili daire başkanları veya Başkanlar Kurulu ile de istişare ederek lüzumlu idari tedbirleri alır.
2. Danıştay Başkanı, Danıştay Genel Kurulu ile İçtihatları Birleştirme Kuruluna, İdari İşler Kuruluna, idari ve vergi dava daireleri kurullarına, Yüksek Disiplin Kuruluna, Başkanlar Kuruluna ve Başkanlık Kuruluna başkanlık eder.
BEŞİNCİ BÖLÜM
Görevler ve Haklar
Madde 0056: Danıştay Başkanvekillerinin görevleri
Danıştay Başkanına ait görevlerden Danıştay Başkanı tarafından verilenleri yaparlar.
Danıştay Başkanının yokluğunda kıdem sırasına göre ona vekillik ederler.
Danıştay Başkanının katılmadığı kurullara başkanlık ederler.
BEŞİNCİ BÖLÜM
Görevler ve Haklar
Madde 0057: Daire Başkanlarının görevleri
Daire başkanları, dairelerinde görevli bulunanların görevlerine devamlarını, düzenli çalışmalarını, daire işlerinin verimli bir şekilde yürütülmesini ve tetkik hakimleri ile diğer memurların yetişmelerini sağlarlar. Görüşmeleri idare ederler, dahil bulundukları kurulların toplantılarına katılarak düşüncelerini bildirirler ve oylarını verirler.
Daire başkanları her takvim yılı sonunda, dairelerindeki işlerin durumu ve bunların yürütülmesinde aksaklık varsa sebepleri hakkında Danıştay Başkanlığına bir rapor verirler ve alınmasını lüzumlu gördükleri tedbirleri bildirirler.
BEŞİNCİ BÖLÜM
Görevler ve Haklar
Madde 0058: Üyelerin görevleri
Üyeler, bulundukları dairelerde başkanlar veya dahil bulundukları kurullarda kurul başkanları tarafından kendilerine verilen dosyaları geciktirmeden inceleyerek görevli daire veya kurullara gerekli açıklamaları yaparlar, kararları yazarlar, dairelerin ve üyesi bulundukları kurulların toplantılarına katılırlar, düşünce ve görüşlerini bildirirler, oylarını verirler ve daire ile ilgili olmak üzere verilen diğer işleri görürler.
BEŞİNCİ BÖLÜM
Görevler ve Haklar
Madde 0059: Genel Sekreterin görevleri
Genel Sekreter bu Kanunun görevli kıldığı işler ile Danıştay Başkanının vereceği idare ve yazı işlerini yürütür.
Dairelere ve Başsavcılığa bağlı olanlar dışındaki müdürlükler ve diğer idari birimler Genel Sekreterin yönetim ve denetimi altında bulunur.
BEŞİNCİ BÖLÜM
Görevler ve Haklar
Madde 0060: Danıştay Başsavcısının görevleri
(Cümle 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Başsavcı, ilk derece mahkemesi sıfatıyla Danıştayda görülen dava dosyalarını, esas hakkındaki düşüncelerini bildirmek üzere, uygun göreceği görev ayırımına göre savcılara havale eder. Düşüncelerinin vaktinde bildirilmesini ve savcılar ile Başsavcılıkta görevli diğer memurların devamlarını ve intizamla çalışmalarını sağlar, gelen dosyaların kaydı ve saklanması ile işi bitenlerin ilgili yerlere geciktirilmeden gönderilmesi için gerekli tedbirleri alır.
Başsavcı, incelediği dava dosyaları hakkında düşüncelerini bildirir ve kanunlarla kendisine verilen diğer görevleri yapar.
Başsavcı her takvim yılı sonunda, işlerin durumu ve bunların yürütülmesinde aksaklık varsa sebepleri hakkında Danıştay Başkanlığına bir rapor verir ve alınmasını lüzumlu gördüğü idari tedbirleri bildirir.
Başsavcı, savcılardan birini, idari işlerde kendisine yardım etmekte görevlendirebilir.
BEŞİNCİ BÖLÜM
Görevler ve Haklar
Madde 0061: Savcıların görevleri
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Savcılar, ilk derece mahkemesi sıfatıyla Danıştayda görülen dava dosyalarından kendilerine havale olunanları Başsavcı adına incelerler ve esas hakkındaki düşüncelerini, bir ay içinde gerekçeli ve yazılı olarak verirler. Bu süreler geçirilirse durumu sebepleriyle birlikte Başsavcıya bildirirler. Danıştay Başkanının ve Başsavcısının vereceği diğer görevleri yerine getirir; çalışma düzeninin korunması ve iş veriminin artırılması için Başsavcının alacağı tedbirlere uyarlar.
Savcılar, ilgili yerlerden Danıştay Başkanlığı aracılığı ile her türlü bilgileri isteyebilecekleri gibi işlem dosyalarını da getirtebilirler.
(Fıkra 05.07.2012 tarih ve 28344 sayılı Resmi Gazetede yayımlanan Kanun ile Değişmiştir.) Dava dairelerince gerekli görüldüğü takdirde, Danıştay savcıları, önceden haber verilmek suretiyle, düşüncelerini sözlü olarak da açıklarlar.
BEŞİNCİ BÖLÜM
Görevler ve Haklar
Madde 0062: Tetkik Hakimlerinin görevleri
Tetkik hakimleri Danıştay Başkanının, daire ve kurul başkanlarının kendilerine havale ettikleri işleri inceleyerek daire veya görevli kurula gerekli açıklamaları yaparlar. Kendi düşünce ve görüşlerini sözlü ve yazılı olarak bildirirler, karar taslaklarını yazarlar, gerekli tutanakları düzenler ve Danıştay Başkanı, kurul başkanı ve daire başkanının verecekleri diğer görevleri yerine getirirler.
Her daire ve kurulda, o daire veya kurul başkanınca birinci sınıfa ayrılmış bir tetkik hakimi, memurların görevlerine devamlarını, yetişmelerini ve verimli bir biçimde çalışmalarını, idare, dosya ve diğer yazı işleri ile tebligat işlerinin gecikmeden ve düzenli olarak yürütülmesini, Danıştay Başkanının, daire ve kurul başkanının vereceği diğer işleri yapmakla görevlendirilir.
BEŞİNCİ BÖLÜM
Görevler ve Haklar
Madde 0063: Görevlerin uygulanma şekli
Danıştay meslek mensuplarının ve tetkik hakimleri ile savcıların yukarıdaki maddelerde yazılı görevlerinin uygulanmasına idari daire ve kurulların çalışma usullerinin düzenlenmesine ve 7 nci maddede yazılı müdürlükler, bürolar ve kalemlerin görevlerinin ifasına ve işlerin belirli sürelerde sonuçlandırılmasına ilişkin hükümler Danıştay İçtüzüğünde gösterilir.
BEŞİNCİ BÖLÜM
Görevler ve Haklar
Madde 0064: Başkan, Başsavcı ve üyelerin aylıkları ve ödenekleri ile diğer mali hakları
Danıştay Başkanı, Danıştay Başsavcısı, Başkanvekilleri, daire başkanları ve üyelerine aylık, ödenek, mali, sosyal ve diğer özlük hakları bakımından sırasıyla Yargıtay Birinci Başkanı, Cumhuriyet Başsavcısı, birinci başkanvekilleri, daire başkanları ve üyeleri hakkındaki kanun hükümleri uygulanır.
(Fıkra 24.12.2017 tarih ve 30280 sayılı Resmi Gazetede yayımlanan 696 Sayılı Khk ile [7079/27 md. ile Aynen Kabul] Eklenmiştir) Danıştay Başkanı, Danıştay Başsavcısı, Başkanvekilleri, daire başkanları ve üyeleri ile bunların emeklileri ve bakmakla yükümlü oldukları aile fertlerinin sağlık giderleri, Türkiye Büyük Millet Meclisi üyelerinin tabi oldukları hükümler ve esaslar çerçevesinde Danıştay bütçesinden ödenir.
BEŞİNCİ BÖLÜM
Görevler ve Haklar
Madde 0065: Yurt dışına gönderilme
Danıştay meslek mensupları, idare ve vergi hukuku alanında bilimsel araştırmalar yapmak ve mesleki incelemelerde bulunmak amacıyla aylık ve ödenekleri, hakiki yol masrafları ve gündelikleri verilmek ve bir yılı geçmemek şartıyla idari yargı sisteminin uygulandığı yabancı memleketlere Başkanlık Kurulunun kararı ile gönderilebilirler.
Yurt dışına gönderilecek Danıştay Başkanı, Başsavcısı, başkanvekilleri, daire başkanları ve üyelerin seçimleri ile diğer esaslar hazırlanacak yönetmelikle düzenlenir.
BEŞİNCİ BÖLÜM
Görevler ve Haklar
Madde 0066: Başka iş ve görev kabul etme
Danıştay meslek mensupları, ilmi araştırma ve yayınlarda bulunabilirler; Danıştay Başkanının izni ile kurumlarından yolluk almaksızın davet edildikleri yurt içi ve yurt dışı kongre, konferans, seminer ve benzeri bilimsel toplantılarla, bilim ve meslekleri ile ilgili diğer toplantılara katılabilirler. Onbeş güne kadar olan izinler Danıştay Başkanınca, onbeş günü aşan izinler Başkanlık Kurulunca verilir.
Danıştay meslek mensupları birinci fıkradaki hallerde Başkanlık Kurulu kararıyla görevli olarak gönderilebilir.
Yukarıdaki fıkrada yazılı olan Danıştay meslek mensupları esas görevleri yanında Başkanlık Kurulunun kararıyla yükseköğretim kurumlarında ders ve konferans verebilirler.
ALTINCI BÖLÜM
Disiplin Kovuşturması
Madde 0067: Disiplin kovuşturması
Danıştay Başkanı, Başsavcısı, başkanvekilleri, daire başkanları ve üyelerin, yüksek hakimlik vakar ve şerefi ile bağdaşmayan veya hizmetin aksamasına yol açan hal ve hareketleri görülür veya öğrenilirse haklarında bu Kanun hükümleri uyarınca disiplin kovuşturması yapılır.
ALTINCI BÖLÜM
Disiplin Kovuşturması
Madde 0068: Konunun yüksek disiplin kuruluna intikal ettirilmesi
Danıştay Başkanı, Başsavcı, başkanvekilleri, daire başkanları ve üyelerin yukarıdaki maddede yazılı hal ve hareketlerinin görülmesi veya öğrenilmesi halinde konunun Yüksek Disiplin Kuruluna intikal ettirilmesi Başkanlık Kurulu tarafından duruma göre takdir edilir ve karara bağlanır.
ALTINCI BÖLÜM
Disiplin Kovuşturması
Madde 0069: Disiplin kovuşturması kararı
Yüksek Disiplin Kurulu, eldeki bilgi ve delillere ve isnat olunan hal ve hareketin niteliğine göre disiplin kovuşturması yapılmasına yer olup olmadığına karar verir.
Kurul, disiplin kovuşturmasına karar verirse, Kurul dışındaki daire başkanları ve üyeler arasından seçeceği üç kişiyi soruşturma yapmakla görevlendirir. Haklarında isnatta bulunulanlar, Yüksek Disiplin Kurulu üyesi ise, Kurulun bu husustaki toplantılarına katılamazlar. Bunların yerleri 20 nci maddedeki usule göre doldurulur.
ALTINCI BÖLÜM
Disiplin Kovuşturması
Madde 0070: Soruşturmanın şekli
Soruşturma yapmakla görevlendirilenler, ilgiliye isnat olunan hal ve hareketi bildirerek savunmasını alırlar, lüzum gördükleri kimseleri yeminle dinler, konu ile ilgili bilgileri toplar ve sübut delillerini tespit ederler.
Bütün daire, kurum ve kuruluşlar ile gerçek ve tüzelkişiler, sorulan hususlara cevap vermek ve diğer istekleri yerine getirmek zorundadırlar. Ancak 49 uncu madde hükmü saklıdır.
ALTINCI BÖLÜM
Disiplin Kovuşturması
Madde 0071: Rapor verilmesi
Soruşturmayı yapanlar yaptıkları soruşturmaları ve elde ettikleri bilgi ve delilleri gösteren ve bunlara göre disiplin cezası verilmesine yer olup olmadığı hakkındaki kanaatlerini belirten bir rapor hazırlarlar ve belgeleri bu rapora bağlarlar.
ALTINCI BÖLÜM
Disiplin Kovuşturması
Madde 0072: Rapor üzerine yapılacak işlem
Yukarıdaki madde gereğince hazırlanan rapor, Yüksek Disiplin Kuruluna verilir. Bu Kurula, soruşturmayı yapmış olanlar katılamazlar.
Kurul Başkanı, soruşturma sonucunu ilgiliye yazılı olarak bildirir ve beş günden az olmamak üzere tayin edeceği süre içinde yazılı savunmasını vermeye davet eder.
Kurul Başkanı, soruşturma dosyasını üyelerin birine havale eder.
Kurul, işi evrak üzerinde inceler ve gerekirse soruşturmanın genişletilmesine veya derinleştirilmesine karar verir.
İlgili, bu dosyayı raportör üyenin huzurunda inceleyebilir.
ALTINCI BÖLÜM
Disiplin Kovuşturması
Madde 0073: Disiplin cezaları
Yüksek Disiplin Kurulu isnat olunan hal ve hareketi sabit görmezse dosyanın işlemden kaldırılmasına karar verir.
Kurul, bu hal ve hareketleri sabit gördüğü takdirde bunların mahiyetine ve ağırlığına göre, ilgilinin uyarılmasını veya hizmet süresine göre istifa etmeye veya emekliliğini istemeye davet edilmesini karar altına alır.
Kurul kararı Danıştay Başkanı hakkında ise, vekili, diğerleri hakkında ise Danıştay Başkanı tarafından ilgiliye tebliğ edilir.
ALTINCI BÖLÜM
Disiplin Kovuşturması
Madde 0074: Kararların yerine getirilmesi
İlgili, emekliliğini istemeye veya istifa etmeye dair olan karara, tebliğ tarihinden itibaren bir ay içinde uymazsa istifa etmiş sayılır. Bir aylık süre içinde ilgili izinli sayılır.
ALTINCI BÖLÜM
Disiplin Kovuşturması
Madde 0075: Disiplin kararı aleyhine dava açılması
İlgili, Yüksek Disiplin Kurulu kararının kendisine tebliğ tarihinden itibaren onbeş gün içinde bu karara karşı dava açabilir. Bu davalar, savunmaların alındığı veya cevap sürelerinin geçtiği tarihten itibaren üç ay içinde karara bağlanır. Çalışmaya ara verme süresi hesaba katılmaz.
Dava sonuçlanıncaya kadar ilgililerden boşalan yerler doldurulmaz.
Yüksek Disiplin Kurulunda karar vermiş veya soruşturmayı yapmış olanlar, disiplin cezalarına ilişkin davaların görüşülmesine katılamazlar.
YEDİNCİ BÖLÜM
Ceza Kovuşturması
Madde 0076: Soruşturma
Danıştay Başkanı, Başsavcı, başkanvekilleri, daire başkanları ve üyelerin görevlerinden doğan veya görevleri sırasında işlemiş bulundukları suçlardan dolayı, Danıştay Başkanının seçeceği bir daire başkanı ile iki üyeden oluşan bir kurul tarafından ilk soruşturma yapılır.
Danıştay Başkanı hakkında soruşturma, kendisinin katılmayacağı Başkanlık Kurulunca seçilecek bir daire başkanı ile iki üyeden oluşan bir kurul tarafından yürütülür.
Kurul, soruşturma sonunda düzenleyeceği fezlekeyi ve buna ilişkin evrakı Danıştay Başkanına, soruşturma Danıştay Başkanı hakkında ise fezlekeyi ve evrakı başkanvekiline verir. Bu husustaki dosya Danıştay Başkanı veya vekili tarafından gerekli karar verilmek üzere İdari İşler Kurulu Başkanlığına tevdi edilir. Bu Kurulun vereceği kararlar sanığa ve varsa şikayetçiye tebliğ olunur.
Yargılamanın men i kararı kendiliğinden ve son soruşturmanın açılmasına dair kararlar itiraz üzerine İdari İşler Kurulu Başkan ve üyelerinin katılmayacağı Danıştay Genel Kurulunda incelenir.
Danıştay Genel Kurulunun bu toplantılarında yeter sayı en az otuzbirdir.
Toplantıda hazır bulunanlar çift sayıda ise en kıdemsiz üye toplantıya katılmaz.
YEDİNCİ BÖLÜM
Ceza Kovuşturması
Madde 0077: İtiraz süresi
76 ncı madde hükümlerine göre birinci derecede verilen kararlara itiraz süresi bu kararın sanığa veya şikayetçiye tebliğ tarihinden itibaren on gündür.
YEDİNCİ BÖLÜM
Ceza Kovuşturması
Madde 0078: Görevli kurullarda inceleme
Yukarıdaki maddelerde yazılı kurullarda inceleme evrak üzerinde yapılır. Sanıklar, soruşturma dosyalarını son soruşturmanın açılmasına dair kararın tebliği üzerine, kararı veren kurulun tetkik hakiminin gözetimi altında inceleyebilirler.
Kararlar, kurulun tetkik hakimi tarafından Tebligat Kanunu hükümlerine göre ilgililere tebliğ edilir.
YEDİNCİ BÖLÜM
Ceza Kovuşturması
Madde 0079: Soruşturma dosyasının yargı yerlerine gönderilmesi
76 ncı madde gereğince verilen son soruşturmanın açılmasına dair kararlar üst kurulca onanmak veya itiraz olunmamak suretiyle kesinleştikten sonra, soruşturma dosyası, gereği yapılmak üzere Danıştay Başkanı veya vekili tarafından Cumhuriyet Başsavcısına gönderilir.
YEDİNCİ BÖLÜM
Ceza Kovuşturması
Madde 0080: Karara katılamayacak olanlar
Soruşturma yapanlar, soruşturmalar üzerine karar verecek olan kurulların toplantılarına katılamazlar.
YEDİNCİ BÖLÜM
Ceza Kovuşturması
Madde 0081: Ceza Muhakemeleri Usulü Kanununun uygulanacağı haller
Yukardaki maddeler hükümlerine göre yapılacak soruşturmalar ile verilecek kararlarda, bu Kanunda hüküm bulunmayan hallerde, Ceza Muhakemeleri Usulü Kanununun soruşturmaya ilişkin hükümleri uygulanır.
Soruşturma kurulları sorgu hakiminin yetkilerini haizdir.
YEDİNCİ BÖLÜM
Ceza Kovuşturması
Madde 0082: Şahsi suçların kovuşturma usulü
Danıştay Başkanı, Başsavcı, başkanvekilleri, daire başkanları ve üyelerin şahsi suçlarının takibinde Yargıtay Başkanı, Cumhuriyet Başsavcısı ve üyelerinin şahsi suçlarının takibi ile ilgili hükümler uygulanır.
1402 sayılı Sıkıyönetim Kanunu gereğince, Danıştay Başkanı, başkanvekilleri, Danıştay Başsavcısı ve daire başkanları ile üyeler hakkında kovuşturma yapılması Başkanlık Kurulunun iznine tabidir.
SEKİZİNCİ BÖLÜM
Görevin Sona Ermesi
Madde 0083: Hüküm giyme hali
Danıştay meslek mensuplarından birinin ağır hapis, kasıtlı bir suçtan dolayı altı ay veya daha fazla hapis cezası ile kesin olarak hüküm giymesi halinde, görevi kendiliğinden sona erer.
Kasıtlı bir suçtan dolayı altı aydan aşağı hapis cezası ile hüküm giyme halinde bu suç, mesleğin vakar ve şerefini bozan veya mesleğe karşı genel saygı ve güveni gideren nitelikte görülürse, ilgilinin meslekten çıkarılması gerekip gerekmediğine Yüksek Disiplin Kurulu tarafından karar verilir.
SEKİZİNCİ BÖLÜM
Görevin Sona Ermesi
Madde 0084: Sağlık bakımından görevin yerine getirilememesi
(Madde 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.)
Görevini sağlık bakımından yerine getiremeyeceği tam teşekküllü resmî sağlık kurulu raporuyla kesin olarak anlaşılan Danıştay meslek mensuplarının görevine son verilmesine Başkanlar Kurulunca karar verilir.
SEKİZİNCİ BÖLÜM
Görevin Sona Ermesi
Madde 0085: Dava hakkı
83 üncü maddenin ikinci fıkrası ile 84 üncü maddeye göre görevlerine son verilen ilgililerin bu kararlara karşı açacakları davalarda 75 inci madde hükümleri uygulanır.
DOKUZUNCU BÖLÜM
Çeşitli Hükümler
Madde 0086: Çalışmaya ara verme
(Fıkra 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Danıştay daireleri her yıl bir eylülde başlamak üzere, yirmi temmuzdan otuz bir ağustosa kadar çalışmaya ara verirler.
Ara verme süresi içinde çalışmak üzere; bir daire başkanı ile dört üyeden ve bir yedek üyeden oluşan bir nöbetçi daire kurulur. Yedek üye aynı zamanda Genel Sekreterlik görevini yapar.
(Fıkra 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Bu dairenin başkanı ile üyeleri, Danıştay dairelerinin başkan ve üyeleri arasından karma olarak Başkanlar Kurulu tarafından seçilir. Ayrıca lüzumu kadar savcı ve tetkik hâkimi görevlerine devam ederler.
Çalışmaya ara verme süresi içinde görevli olarak kalanlar hariç olmak üzere Danıştay Başkanı, Başsavcı, başkanvekilleri, daire başkanları ve üyeler ile savcılar ve tetkik hakimleri çalışmaya ara verirler. Bu süre içinde Danıştay Başkanına, nöbetçi daire başkanı vekalet eder.
Danıştay da çalışan diğer memurlar çalışmaya devam ederler. Ancak, çalışmaya ara verme süresi içinde işin icaplarına göre görevde kalmaları lüzumlu görülmeyen memurlar kanuni izinlerini kullanırlar.
(Fıkra 07.07.2013 tarih ve 28700 sayılı Resmi Gazetede yayımlanan 6494 Sayılı Kanun ile Değişmiştir.) Çalışmaya ara verme süresi içinde görevleri başında kalan Danıştay üyeleri yılın diğer dönemlerinde yol süresi dâhil çalışmaya ara verme süresi kadar izin kullanabilirler.
DOKUZUNCU BÖLÜM
Çeşitli Hükümler
Madde 0087: Nöbetçi dairenin göreceği işler
Nöbetçi daire, çalışmaya ara verme süresi içinde aşağıda yazılı işleri görür:
Kanun tasarı ve teklifleri ile tüzük tasarıları hariç olmak üzere hükümetçe verilecek ivedi veya kanunen belli süre içinde karara bağlanması gereken işler,
Yürütmenin durdurulmasına veya delillerin tespitine ait işler,
Tutuklu memurlar hakkında Memurin Muhakematı Hakkında Kanunu Muvakkatı hükümlerine göre Danıştaya gelen işler.
DOKUZUNCU BÖLÜM
Çeşitli Hükümler
Madde 0088: Tasnif ve yayın bürosu
Danıştay daireleri ve kurulları tarafından verilen kararların ve mevzuatın tertip ve tasnifini yapmak, kitaplığın düzenlenmesini sağlamak, Danıştay Dergisinin yayımlanması işini yürütmek ve kamu hukuku ile ilgili bilimsel yayınları takip etmek üzere, bir büro kurulur.
Bu büronun kuruluş ve görevleri bir yönetmelikle düzenlenir.
DOKUZUNCU BÖLÜM
Çeşitli Hükümler
Madde 0089: Gizli bilgileri açıklama
Danıştay meslek mensupları ile Danıştay tetkik hakimleri ve savcıları kamu hizmetleriyle ilgili gizli bilgileri, görevlerinden ayrılmış olsalar bile açıklayamazlar.
DOKUZUNCU BÖLÜM
Çeşitli Hükümler
Madde 0090: İsnat ve iftiralara karşı korunma
Danıştay meslek mensupları hakkında ihbar ve şikayetlerin inceleme, soruşturma veya yargılama sonunda sabit olmadığı ve bir isnadın gareze binaen veya hakaret kasdıyla yapıldığı veya uydurma bir isnat mahiyetinde olduğu anlaşıldığı takdirde, Danıştay Başkanı isnatta bulunanlar hakkında kamu davası açılmasını Cumhuriyet Savcılığından ister.
DOKUZUNCU BÖLÜM
Çeşitli Hükümler
Madde 0091: Çalışma saatleri ve izinler
(22.03.1990 tarih ve 3619 sayılı Kanunun 9 uncu maddesiyle değişen şekli.) Danıştayda haftalık çalışma süresi ve Danıştay meslek mensuplarının mazeret, hastalık ve aylıksız izinleri yönünden Devlet Memurları Kanunu hükümleri uygulanır.
DOKUZUNCU BÖLÜM
Çeşitli Hükümler
Madde 0092: Dosyaların ve diğer evrakın saklanması
Dava dosyalarıyla diğer evrakın Danıştayda saklanma süreleri, yok edilme usulleri ve Danıştay Arşivine ilişkin diğer hususlar çıkarılacak bir yönetmelikle düzenlenir.
DOKUZUNCU BÖLÜM
Çeşitli Hükümler
Madde 0093: Bütçe
Danıştay genel bütçe içinde kendi bütçesiyle yönetilir.
Bütçenin ita amiri Danıştay Başkanıdır. Muhasebe işleri Danıştay nezdinde kurulacak muhasebe teşkilatı tarafından yürütülür.
Yasama meclislerindeki bütçe görüşmelerinde Danıştayı Başkan veya görevlendireceği kimse temsil eder.
DOKUZUNCU BÖLÜM
Çeşitli Hükümler
Madde 0094: Kıyafet
Danıştay meslek mensupları ile Danıştay tetkik hakimleri ve Danıştay savcılarının resmi kıyafetlerinin şekli ve bunların giyilme zaman ve yerleri bir yönetmelikle düzenlenir.
DOKUZUNCU BÖLÜM
Çeşitli Hükümler
Madde 0095: Basına bilgi verme
Basına, haber ajanslarına, radyo ve televizyona Danıştayla ilgili bilgi ve demeçler, Danıştay Başkanı veya yetkili kılacağı bir görevli tarafından verilebilir.
DOKUZUNCU BÖLÜM
Çeşitli Hükümler
Madde 0095/A: Bilgi İşlem Merkezi Müdürlüğü ve görevleri
(Madde 14.04.2011 Tarih ve 27905 Sayılı Resmi Gazetede Yayınlanan 6217 Sayılı Kanun ile Eklenmiştir.)
Bilgi İşlem Merkezi, Danıştay Başkanlığına bağlı olarak görev yapar ve bir müdür yönetiminde yeteri kadar şef, mühendis, programcı, çözümleyici, bilgisayar işletmeni, veri hazırlama ve kontrol işletmeni ile teknisyenden oluşur.
Bilgi İşlem Merkezi Müdürlüğünün görevleri şunlardır:
a) Danıştay Başkanlığında bilgi işlem sistemini ilk derece ve bölge idare mahkemeleri bilişim sistemiyle koordineli olarak kurmak, işletmek, bakım ve onarımlarını yapmak veya yaptırmak, bilgi işlem sistemleri ile ilgili teknolojileri ve gelişmeleri takip ederek ihtiyaçlara göre gerekli güncellemeleri yapmak, Danıştay Başkanlığının ihtiyaçlarına göre projeler üreterek yazılım geliştirmek ve güncellemek.
b) Gerektiğinde, diğer kamu kurum ve kuruluşlarının geliştirmiş olduğu yazılımlarla uyumu sağlamak, uluslararası kapsamda, sistemler arası çevrim içi ve çevrim dışı veri akışını ve koordinasyonu sağlamak, bilişim teknolojileri ile ilgili ulusal ve uluslararası faaliyetlerde Danıştay Başkanlığınca verilen görevleri yerine getirmek.
c) Danıştayın faaliyet alanına ilişkin olarak hazırlanan karar, mevzuat, genelge, görüş, metin ve belgelerin, Türkiye'nin üyesi olduğu ve yargı yetkisi tanınan uluslararası mahkeme kararlarının, kullanıcıların hizmetine sunulması için gerekli desteği sağlamak.
d) Danıştay Başkanlığı bilgi sistemlerinde güvenlik politikalarının usul ve esaslarının belirlenmesi, uygulanması ve güncellenerek denetlenmesini sağlamak.
e) Bilgisayar ve bilgi sistemlerinin kullanılmasında Danıştay Başkanlığınca çıkartılacak esasları hazırlamak, Danıştayın tüm birimlerinde görev yapan bilgisayar kullanıcılarının talepleri de dikkate alınarak gerekli eğitimlerini sağlamak.
f) Danıştay Başkanlığı tarafından verilen benzeri görevleri yapmak.
ONUNCU BÖLÜM
Son Hükümler
Madde 0096: 521 sayılı Danıştay Kanunu ile bunun ek ve tadilleri yürürlükten kaldırılmıştır.
ONUNCU BÖLÜM
Son Hükümler
Ek Madde 0001:
(22.03.1990 tarih ve 3619 sayılı Kanunun 10 uncu maddesiyle eklenmiştir.) İki dava dairesinin görevine ilişkin davalar, ilgili dava dairesinin isteği üzerine o dava dairelerinin birlikte yapacakları toplantıda karara bağlanır. Bu toplantıya daire başkanlarından kıdemlisi başkanlık eder. Toplanma ve görüşme yeter sayısı dokuzdur. Kararlar oy çokluğuyla verilir.
Bu davalar, davanın açıldığı dairenin esas ve karar numaralarını alır.
ONUNCU BÖLÜM
Son Hükümler
Ek Madde 0002:
(24.12.2017 tarih ve 30280 sayılı Resmi Gazete de yayınlanan 696 Sayılı Khk ile [7079/28 md. ile Aynen Kabul] eklenmiştir.)
Ekli (2) sayılı listede yer alan kadrolar ihdas edilerek 13/12/1983 tarihli ve 190 sayılı Genel Kadro ve Usulü Hakkında Kanun Hükmünde Kararnamenin eki (II) sayılı cetvelin Danıştay Başkanlığına ait bölümüne eklenmiştir.
ONUNCU BÖLÜM
Son Hükümler
Ek Madde 0003:
(Madde 27.11.2024 tarih ve 32735 sayılı Resmi Gazetede yayımlanan 7532 Sayılı Kanunun 9. Maddesi ile Eklenmiştir.)
Danıştay meslek mensupları ile savcı, tetkik hâkimi ve iç denetçi kadroları bu Kanuna ekli (I) sayılı Kadro Cetvelinde düzenlenmiştir. Geçici 27 nci madde hükümleri saklıdır.
(I) SAYILI KADRO CETVELİ
KURUMU : DANIŞTAY
TEŞKİLATI : MERKEZ
UNVANI  	  DERECESİ  	  ADEDİ
Başkan  	  1  	  1
Başsavcı  	  1  	  1
Başkanvekili  	  1  	  2
Daire Başkanı  	  1  	  12
Üye  	  1  	  96
Savcı  	  1  	  70
Tetkik Hâkimi  	  1-7  	  494
İç Denetçi  	  1-5  	  3
TOPLAM  	  679
ONUNCU BÖLÜM
Son Hükümler
Geçici Madde 0001:
Bu Kanunun yürürlüğe girdiği tarihte Danıştayda görevli ve 657 sayılı Devlet Memurları Kanununa tabi memurlardan ihtiyaç fazlası olanlar, bölge idare mahkemeleri, idare mahkemeleri ve vergi mahkemelerinde görevlendirilmek üzere Adalet Bakanlığı emrine verilirler. Bunlara ait kadrolar Adalet Bakanlığı taşra teşkilatı mahkemeler bölümüne eklenir.
ONUNCU BÖLÜM
Son Hükümler
Geçici Madde 0002:
Bu Kanunun yürürlüğe girdiği tarihte Danıştayda görevli bulunan başkatiplerin unvanı yazı işleri müdürü olarak değiştirilmiştir. Bu değişiklik sebebi ile yeniden atanmaları gerekmez. Yeni unvanları, yan ödeme kararnamesinde yer alıncaya kadar eski unvanları üzerinden yan ödeme almaya devam ederler.
ONUNCU BÖLÜM
Son Hükümler
Geçici Madde 0003:
Yürürlükten kaldırılan 521 sayılı Danıştay Kanunu ile ek ve değişikliklerine göre çıkarılmış bulunan tüzük ve yönetmeliklerin bu Kanuna aykırı olmayan hükümleri çıkarılacak tüzük, içtüzük ve yönetmelikler yürürlüğe girinceye kadar uygulanmaya devam olunur.
ONUNCU BÖLÜM
Son Hükümler
Geçici Madde 0004:
Bu Kanunun yürürlüğe girmesinden önce başlayan müracaat ve dava süreleri hakkında 521 sayılı Danıştay Kanununun ilgili hükümleri uygulanır.
ONUNCU BÖLÜM
Son Hükümler
Geçici Madde 0005:
Bu Kanunun yürürlüğe girdiği tarihten önce Danıştaya açılmış bulunan davalar Danıştay da bakılarak sonuçlandırılır.
ONUNCU BÖLÜM
Son Hükümler
Geçici Madde 0006:
Daha önce Danıştayın görev alanında olup Bölge İdare Mahkemeleri, İdare Mahkemeleri ve Vergi Mahkemelerinin Kuruluşu ve Görevleri Hakkında Kanun ile bu mahkemelerin görevine giren konularla ilgili davalar, bu mahkemeler göreve başlayıncaya kadar Danıştayda açılmaya devam olunur. Bu davalar Danıştayca sonuçlandırılır.
ONUNCU BÖLÜM
Son Hükümler
Geçici Madde 0007:
Bu Kanunun yürürlüğe girdiği tarihte Birinci Mürettep Daire, Yedinci Daire ve Onuncu Dairede mevcut bulunan memur hukuku ile ilgili dosyalar Üçüncü Daireye devredilir ve bu Dairece sonuçlandırılır.
ONUNCU BÖLÜM
Son Hükümler
Geçici Madde 0008:
Yürürlükten kaldırılan 521 sayılı Danıştay Kanunu ile ek ve değişiklikleri gereğince kurulmuş bulunan daire ve kurullarda mevcut işlerin bu Kanuna göre görevlendirilen daire ve kurullara dağıtımı, ayrıca karar verilmesine yer kalmaksızın, daire kurullarının oluşmasından itibaren onbeş gün içinde tamamlanır.
ONUNCU BÖLÜM
Son Hükümler
Geçici Madde 0009:
İdari İşler, Başkanlık Kurulu, Yüksek Disiplin ve Disiplin Kurullarının seçimleri daire kurullarının oluşmasından itibaren onbeş gün içinde yapılır.
ONUNCU BÖLÜM
Son Hükümler
Geçici Madde 0010:
Çeşitli kanunlarda Danıştay Genel Kurulunda görüşülerek karara bağlanacağı yazılı işler, bu Kanunun yürürlüğe girdiği tarihten sonra Danıştay İdari İşler Kurulunca görüşülerek karara bağlanır.
ONUNCU BÖLÜM
Son Hükümler
Geçici Madde 0011:
Hakimler Kanununda idari yargı hakim ve savcıları ile ilgili düzenlemeler yapılıncaya kadar bu Kanunda sözü geçen birinci sınıfa ayrılmış idari yargı hakim ve savcıları ibaresi birinci derece kadroyu almış idari yargı hakim ve savcıları anlamına gelir.
ONUNCU BÖLÜM
Son Hükümler
Geçici Madde 0012:
Anayasa Mahkemesi ve Sayıştay kanunlarında gerekli düzenlemeler yapılıncaya kadar 1903 sayılı Kanunun geçici 1 ve 2 nci maddelerine göre yargı ödeneğinin verilmesine devam olunur.
ONUNCU BÖLÜM
Son Hükümler
Geçici Madde 0013:
Bu Kanunun yürürlüğe girdiği tarihte, Danıştay Başkanı, Başsavcısı ve daire başkanlarının başkanlık sıfatları sona erer. Ancak; geçici 14 ncü madde gereğince atamalar yapılıncaya kadar başkanlık görevleri devam eder.
ONUNCU BÖLÜM
Son Hükümler
Geçici Madde 0014:
Bu Kanunun yürürlüğe girdiği tarihten itibaren otuz gün içinde, Danıştayda mevcut boş üyelik kadroları bir defaya mahsus olmak üzere, bu Kanunun 8 nci maddesinde belirtilen niteliklere sahip olanlar arasından, en az dörtte üçü idari yargı hakim ve savcılarından olmak üzere Hakimler ve Savcılar Yüksek Kurulunun boş üyelikler için göstereceği iki kat aday arasından Cumhurbaşkanı tarafından seçim yapılmak suretiyle doldurulur.
Birinci fıkradaki seçimi izleyen onbeş gün içinde Danıştay Başkanı, Başsavcısı, başkanvekilleri ve daire başkanları Hakimler ve Savcılar Yüksek Kurulunun Danıştay üyelerinden göstereceği ikişer aday arasından bir defaya mahsus olmak üzere Cumhurbaşkanınca seçilir.
Danıştay üyelerinin dairelere dağılımı, ikinci fıkradaki süre içinde Hakimler ve Savcılar Yüksek Kurulunun önerisi üzerine bir defaya mahsus olarak Cumhurbaşkanınca yapılır.
Cumhurbaşkanı, Hakimler ve Savcılar Yüksek Kurulunun önerisi üzerine, kuruluş halinde bulunan bölge idare mahkemeleri başkanlıklarına bir defaya mahsus olmak üzere Danıştay üyeleri arasından atama yapabilir. Bu suretle bölge idare mahkemeleri başkanlıklarına atananlar, bu görevlerde dört yıl süre ile hizmet görürler. Bu süre, ilgilinin isteği üzerine uzatılabilir. Bu fıkraya göre atananlar, Danıştay üyeliği sıfatını, kadrosunu, aylık ve ödeneği ile her türlü özlük haklarını muhafaza ederler. Bunların aylık ve ödenekleri ile diğer her türlü mali ve sosyal haklarının Danıştay bütçesinden ödenmesine devam olunur.
Yukarıdaki fıkraya göre bölge idare mahkemeleri başkanlıklarına atananların, her ne suretle olursa olsun bu görevlerinden ayrıldıkları tarihte Danıştay kadro cetvelindeki kadroları iptal edilmiş sayılır.
ONUNCU BÖLÜM
Son Hükümler
Geçici Madde 0015:
Vergiler Temyiz Komisyonu Başkanlığı, daire başkanlığı veya üyeliği yapmış olanların 521 sayılı Danıştay Kanununun 1740 sayılı Kanunla değiştirilen 8 nci maddesiyle tanınan Danıştay üyeliğine seçilme hakları saklıdır.
ONUNCU BÖLÜM
Son Hükümler
Geçici Madde 0016:
Bu Kanunun yürürlüğe girdiği tarihten itibaren beş yıl süre ile, Danıştay tetkik hakimliğine ve Danıştay savcılığına yapılacak atamalarda, Kanunun 11 nci maddesinin birinci fıkrasındaki beş yıllık hizmet süresi aranmaz.
ONUNCU BÖLÜM
Son Hükümler
Geçici Madde 0017:
Bu Kanunun uygulanmasında, 27/10/1980 tarih ve 2324 sayılı Anayasa Düzeni Hakkında Kanun hükümleri saklıdır.
ONUNCU BÖLÜM
Son Hükümler
Geçici Madde 0018:
(22.03.1990 tarih ve 3619 sayılı Kanunun 11 inci maddesiyle eklenmiştir.) İdari İşler Kurulunda bulunan tüzük tasarılarıyla ilgili dosyalar, Danıştay Başkanlığınca derhal Başbakanlığa gönderilir.
ONUNCU BÖLÜM
Son Hükümler
Geçici Madde 0019:
(02.06.2000 tarih ve 4575 sayılı Kanunun 4 üncü maddesiyle eklenen ve 15.06.2000 tarihinden geçerli olarak yürürlüğe giren şekli.) Bu Kanunun yürürlüğe girdiği tarihten itibaren üç yıl süre ile Danıştay tetkik hakimliğine yapılacak atamalarda, 11 inci maddenin (1) numaralı fıkrasındaki beş yıllık hizmet süresi iki yıl olarak uygulanır. Bu atamalarda Başkanlık Kurulunun olumlu görüşü alınır.
ONUNCU BÖLÜM
Son Hükümler
Geçici Madde 0020:
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 16 ncı maddesiyle eklenmiştir.) Bu Kanunla yapılan değişiklikler nedeniyle Danıştay İkinci Dairesinde bulunan dosyalar Birinci Daireye, Onuncu Dairenin görev alanından çıkarılan dava ve işlere ilişkin dosyalar Onüçüncü Daireye, ayrıca bir karar verilmesine gerek olmaksızın devredilir.
ONUNCU BÖLÜM
Son Hükümler
Geçici Madde 0021:
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 16 ncı maddesiyle eklenmiştir.) Bu Kanunun yürürlüğe girdiği tarihten itibaren dört yıl süre ile Danıştay tetkik hakimliğine yapılacak atamalarda, 2575 sayılı Kanunun 11 inci maddesinin (1) numaralı fıkrasındaki beş yıllık hizmet süresi aranmaz.
ONUNCU BÖLÜM
Son Hükümler
Geçici Madde 0022:
(09.06.2004 tarih ve 25487 sayılı Resmi Gazete de yayımlanan 5183 sayılı Kanunun 16 ncı maddesiyle eklenmiştir.) Bu Kanunun yürürlüğe girdiği tarihten önce ilk derece mahkemesi olarak Danıştayda açılmış bulunan ve bu Kanunla idare mahkemeleri görevleri kapsamına alınan davalar Danıştayda sonuçlandırılır.
ONUNCU BÖLÜM
Son Hükümler
Geçici Madde 0023:
(Madde 10.07.2009 tarih ve 27284 sayılı Resmi Gazetede yayımlanan Kanun ile Eklenmiştir)
Bu maddenin yürürlüğe girdiği tarihten itibaren on yıl süre ile Danıştay tetkik hâkimliğine yapılacak atamalarda, 11 inci maddenin birinci fıkrasındaki beş yıllık hizmet süresi aranmaz.
ONUNCU BÖLÜM
Son Hükümler
Geçici Madde 0024:
(Madde 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Eklenmiştir)
1. 31/12/2026 (1)(2)(3)(4) Danıştay İdari Dava Daireleri Kurulunun oluşumu ve çalışma usulü hakkında aşağıdaki hükümler uygulanır.
a) İdari Dava Daireleri Kurulu, her idari dava dairesinden en az bir üye olmak kaydıyla Başkanlık Kurulu tarafından görevlendirilen on dört (2) üyeden oluşur. Kurula, Danıştay Başkanı veya vekillerinden biri, bunların bulunmaması halinde Kurulun en kıdemli üyesi başkanlık eder.
b) Bu üyeler İdari Dava Daireleri Kurulunda sürekli olarak görev yaparlar. Ancak, iş durumu göz önüne alınmak suretiyle üyelerin daire çalışmalarına katılmalarına Genel Kurul tarafından karar verilebilir.
c) Toplantı ve görüşme yeter sayısı on birdir (2). Kararlar, toplantıya katılanların oy çokluğu ile alınır.
(1) Bu Kanunun yayımı tarihinden itibaren üç yıl süreyle İbaresi 12.12.2014 Tarih ve 29203 Sayılı Resmi Gazetede Yayımlanan 6572 Sayılı Kanun İle 31/12/2016 tarihine kadar olarak değişmiştir.
(2) (Altı Çizili İbare 23.07.2016 Tarih ve 29779 Sayılı Resmi Gazetede Yayımlanan 6723 sayılı Kanun İle 31/12/2016 ibaresi 31/12/2019, yirmi ibaresi on dört ve onbeştir ibaresi on birdir şeklinde değiştirilmiştir.)
(3) 31/12/2019 İbaresi 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/29 md. ile Aynen Kabul] 31/12/2022 şeklinde değişmiştir.
(4) 31/12/2022 İbaresi 28.06.2022 tarih ve 31880 sayılı Resmi Gazetede yayımlanan 7413 Sayılı Kanunun 15. Maddesi ile 31/12/2026 şeklinde değişmiştir.
ONUNCU BÖLÜM
Son Hükümler
Geçici Madde 0025:
(Madde 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile Eklenmiştir)
1. Bu Kanunun yayımı tarihinden önce ilk derece mahkemesi sıfatıyla Danıştayda açılmış bulunan ve bu Kanunla idare ve vergi mahkemelerinin görevleri kapsamına alınan davaların, Danıştayda görülmesine devam olunur.
2. Düşünce alınmak üzere Danıştay Başsavcılığına gönderilmekle birlikte, bu Kanunun yayımı tarihinden önce görüş bildirilmemiş yürütmenin durdurulması istemli dosyalar ile temyiz ve karar düzeltme dosyaları, herhangi bir görüş bildirilmeksizin, ilgili daire veya kurullara geri gönderilir.
ONUNCU BÖLÜM
Son Hükümler
Geçici Madde 0026:
(Madde 12.12.2014 tarih ve 29203 Sayılı Resmi Gazetede Yayınlanan 6572 Sayılı Kanun ile Eklenmiştir)
1. Bu Kanunun yürürlüğe girdiği tarihten itibaren on beş gün içinde bu Kanuna göre oluşturulan Danıştay üyeliği kadroları için seçim yapılır.
2. Seçimin tamamlanmasından itibaren beş gün içinde bu Kanunla ihdas edilen daire başkanlığı kadroları için seçim yapılır.
3. Başkanlık Kurulu, iş durumunu dikkate alarak daireler arasındaki iş bölümünü yeniden belirler ve buna ilişkin karar derhâl Resmî Gazete'de yayımlanır. Bu karar, yayım tarihinden itibaren on gün sonra uygulanmaya başlanır.
4. Başkanlık Kurulu, iş bölümüne ilişkin kararın Resmî Gazete'de yayımlanmasından itibaren on gün içinde, kurulların ve dairelerin iş durumunu ve ihtiyaçlarını göz önünde bulundurarak Danıştay daire başkanları, kurullarda ve dairelerde görev yapan Danıştay üyeleri ve tetkik hâkimlerinin hangi kurul ve dairelerde görev yapacağını yeniden belirler.
5. Başkanlık Kurulunun iş bölümünün belirlenmesine ilişkin kararı uygulanmaya başlayıncaya kadar bu Kanunla yapılan değişiklikten önceki iş bölümüne ilişkin hükümler uygulanmaya devam olunur.
6. Yeni iş bölümüyle dairesi değiştirilen dava dosyaları, iş bölümüne ilişkin kararın Resmî Gazete'de yayımlanmasından itibaren on gün içinde ayrıca bir karar verilmesine yer olmaksızın listeye bağlanmak suretiyle mevcut hâlleriyle ilgili daireye devredilir. İş bölümü kararı sonrası Danıştaya gelecek olanlar (karar düzeltme ve yargılamanın yenilenmesi dâhil) ile kanun yollarına konu edilerek bozulan dava dosyaları iş bölümü kararıyla görevleri belirlenen dairelerce sonuçlandırılır.
ONUNCU BÖLÜM
Son Hükümler
Geçici Madde 0027:
(Madde 23.07.2016 tarih ve 29779 Sayılı Resmi Gazetede Yayınlanan 6723 Sayılı Kanun ile Eklenmiştir)
1. Bu Kanunun yürürlüğe girdiği tarihte Danıştay üyelerinin üyelikleri sona erer. Ancak vekalet edenler hariç olmak üzere bu tarih itibarıyla Danıştay Başkanı, Başsavcısı, başkanvekili ve daire başkanı olarak görev yapanların Danıştay üyelikleri devam eder.
2. Birinci fıkra uyarınca üyelikleri sona erenlerden;
a) Hâkimler ve Savcılar Yüksek Kurulu tarafından seçilenler arasından Hâkimler ve Savcılar Yüksek Kurulunca,
b) Cumhurbaşkanı tarafından seçilenler arasından Cumhurbaşkanınca,
bu Kanunun yürürlüğe girdiği tarihten itibaren beş gün içinde, bu maddenin üçüncü fıkrasındaki kadro sayısı dikkate alınmak suretiyle Danıştay üyesi seçimi yapılır.
3. Bu Kanunun yürürlüğe girdiği tarih itibarıyla Danıştay meslek mensuplarının kadro sayısı yüz on altıdır. Birinci fıkranın ikinci cümlesi uyarınca üyelikleri devam edenler, kadro sayısında dikkate alınır.
4. Bu Kanunun yürürlüğe girdiği tarih itibarıyla üçüncü fıkrada belirtilen kadro sayısını aşan üye kadroları herhangi bir işleme gerek kalmaksızın iptal edilmiş sayılır.
5. İkinci fıkranın (a) bendi hükmü kapsamında olup Danıştay üyeliğine seçilmeyenler, Hâkimler ve Savcılar Yüksek Kurulu ilgili dairesi tarafından, bu Kanunun yürürlüğe girdiği tarihten itibaren on gün içinde idari yargıda sınıf ve derecelerine uygun bir göreve atanır.
6. İkinci fıkranın (b) bendi hükmü kapsamında olup Danıştay üyeliğine seçilmeyenlerden, ikinci fıkra uyarınca yapılan seçim tarihinden itibaren beş gün içinde idari yargıda bir göreve atanmak için talepte bulunanlar, Hâkimler ve Savcılar Yüksek Kurulu ilgili dairesi tarafından takip eden beş gün içinde idari yargıda sınıf ve derecelerine uygun bir göreve atanır. Talepte bulunmayanlar ise başka bir göreve atanmak üzere Başbakanlığa bildirilir.
7. Altıncı fıkranın son cümlesi uyarınca atananlar, Danıştay üyelerine sağlanan her türlü aylık, ödenek, zam ve tazminatlar ile diğer mali ve sosyal hakları almaya devam ederler. Üyelikleri sona erenlerin, seçim veya atamaları yapılıncaya kadar, özlük hakları Danıştay tarafından karşılanmaya devam olunur.
8.  (1. Cümle Anayasa Mahkemesinin 01.10.2021 tarih ve 31615 Sayılı Resmi Gazetede Yayımlanan 10.12.2020 tarihli ve E:2016/144 - K:2020/75 sayılı kararı ile iptal edilmiştir.) Yeniden seçilenler, Hâkimler ve Savcılar Yüksek Kurulu üyeliğinin sona ermesinden itibaren on iki yıl görev yaparlar.  (3. Cümle Anayasa Mahkemesinin 01.10.2021 tarih ve 31615 Sayılı Resmi Gazetede Yayımlanan 10.12.2020 tarihli ve E:2016/144 - K:2020/75 sayılı kararı ile iptal edilmiştir.)  (4. Cümle Anayasa Mahkemesinin 01.10.2021 tarih ve 31615 Sayılı Resmi Gazetede Yayımlanan 10.12.2020 tarihli ve E:2016/144 - K:2020/75 sayılı kararı ile iptal edilmiştir.)
9. Birinci fıkranın ikinci cümlesi uyarınca üyelikleri devam eden üyeler ile ikinci fıkra uyarınca seçilen üyeler, bu Kanunun yürürlüğe girdiği tarihten itibaren on iki yıl görev yaparlar. Bu üyelerin atama veya seçim nedeniyle yürüttükleri görevleri, bu görevlerinin süresi bitene kadar devam eder. Ancak, İdari Dava Daireleri Kurulunda görevi devam eden üye sayısının on dörtten fazla olması hâlinde, üyelerden hangilerinin görevlerine devam edeceği Başkanlık Kurulunca belirlenir.
10. Seçilmeyen üyelerin atama veya seçim nedeniyle yürüttükleri görevler de bu Kanunun yürürlüğe girdiği tarih itibarıyla sona erer. Bu görevler için ikinci fıkra uyarınca yapılan seçimlerin tamamlanmasından itibaren on gün içinde atama veya seçim yapılır.
11. Birinci fıkranın ikinci cümlesi uyarınca üyelikleri devam eden üyeler ile ikinci fıkra uyarınca seçilen üyelerin daha önce Danıştay üyesi olarak çalıştıkları süreler üyelik kıdeminde dikkate alınır.
12. Başkanlık Kurulu, ikinci fıkra uyarınca yapılan seçimlerin tamamlanmasından itibaren on gün içinde, dairelerin iş durumunu ve ihtiyaçlarını dikkate alarak Danıştay üyelerinin hangi dairelerde görev yapacağını yeniden belirler.
13. Başkanlık Kurulu, iş durumunu ve ihtiyaçları dikkate alarak bu Kanunun yürürlüğe girdiği tarihten itibaren en geç on (1)(2) yıl içinde daire sayısını 13 üncü maddede öngörülen daire sayısına indirir. Ancak bu daireler, Başkanlık Kurulunca kapatılıncaya kadar görevlerine devam ederler.
14. Başkanlık Kurulu, on üçüncü fıkra uyarınca yapılan her daire kapatma işleminden sonra iş durumunu ve ihtiyaçları dikkate alarak daireler arasındaki iş bölümünü yeniden belirler. Buna ilişkin karar derhâl Resmî Gazete'de yayımlanır ve yayımı tarihinden itibaren on gün sonra uygulanmaya başlanır.
15. Başkanlık Kurulu, iş bölümüne ilişkin kararın Resmî Gazete'de yayımlanmasından itibaren on gün içinde, dairelerin iş durumunu ve ihtiyaçlarını dikkate alarak kapatılan dairelerde görev yapan daire başkanı, üye ve tetkik hâkimlerinin hangi dairelerde görev yapacağını belirler. Dairelerde görev verilmeyen daire başkanları, başkanlık süresinin bitimine kadar Danıştay Başkanlığı nezdinde görev yapar. Başkanlık görev süresi Danıştay Başkanlığı nezdinde sona erenlerin veya başka bir daireye başkan olarak görevlendirilenlerin daire başkanlığı kadroları, başka bir işleme gerek kalmaksızın üye kadrosuna dönüşür.
16. İş bölümüne ilişkin kararın Resmî Gazete'de yayımlanmasından itibaren on gün içinde, dava dosyaları ayrıca bir karar verilmesine yer olmaksızın listeye bağlanmak suretiyle mevcut hâlleriyle ilgili daireye devredilir.
17. Danıştay meslek mensupları kadro sayısı doksana düşünceye kadar, boşalan her iki üyelik için bir üye seçimi yapılır. Seçim yapılmayan üye kadroları başka bir işleme gerek kalmaksızın iptal edilmiş sayılır. Kadro sayısı doksana düşünceye kadar 9 uncu maddeye göre yapılacak duyuru, sekizinci üyeliğin boşaldığı tarihten itibaren en geç üç gün içinde yapılır.
(1) üç İbaresi 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/30 md. ile Aynen Kabul] altı şeklinde değişmiştir.
(2) altı İbaresi 28.06.2022 tarih ve 31880 sayılı Resmi Gazetede yayımlanan 7413 Sayılı Kanunun 16. Maddesi ile on şeklinde değişmiştir.
ONUNCU BÖLÜM
Son Hükümler
Geçici Madde 0028:
(Madde 24.12.2017 Tarih ve 30280 Sayılı Resmi Gazetede Yayımlanan 696 Sayılı Khk ile [7079/31 md. ile Aynen Kabul] Eklenmiştir)
Bu maddenin yürürlüğe girdiği tarihte yeni ihdas edilen onaltı Danıştay üyeliği kadrosunun tamamı için bu maddenin yürürlük tarihinden itibaren en geç altı ay içinde seçim yapılır.
Danıştay Genel Kurulu üye tamsayısının hesabında, birinci fıkra uyarınca üye seçimi yapılıncaya kadar yeni ihdas edilen kadrolar dikkate alınmaz.
ONUNCU BÖLÜM
Son Hükümler
Geçici Madde 0031:
(Madde 28.07.2020 Tarih ve 31199 Sayılı Resmi Gazetede Yayımlanan 7251 Sayılı Kanunun 51. Maddesi ile Eklenmiştir)
Bu maddenin yürürlüğe girdiği tarihten itibaren üç yıl süreyle Danıştay tetkik hâkimliğine yapılacak atamalarda, 11 inci maddenin birinci fıkrasındaki beş yıllık hizmet süresi aranmaz.
ONUNCU BÖLÜM
Son Hükümler
Madde 0097: Yürürlük
Bu Kanun yayımı tarihinde yürürlüğe girer.
ONUNCU BÖLÜM
Son Hükümler
Madde 0098: Yürütme
Bu Kanun hükümlerini Bakanlar Kurulu yürütür.
Geçici Madde 0001:
Bu Kanunun yürürlüğe girdiği tarihten önce ilk derece mahkemesi olarak Danıştayda açılmış bulunan ve bu Kanunla idare mahkemelerinin görevleri kapsamına alınan davalar Danıştayda sonuçlandırılır.
Yükleyen: yasinuzunoglu
