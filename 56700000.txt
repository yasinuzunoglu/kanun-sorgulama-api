5670 sayılı Güneydoğu Anadolu Projesi Bölge Kalkınma İdaresi Teşkilatının Kuruluş ve Görevleri Hakkında Kanun Hükmünde Kararnamede Değişiklik Yapılmasına Dair Kanun
Yayımlandığı Resmî Gazete Tarihi: 01.06.2007
Yayımlandığı Resmî Gazete Sayısı: 26539
Kabul Tarihi	25.05.2007
Madde 0001 :
27/10/1989 tarihli ve 388 sayılı Güneydoğu Anadolu Projesi Bölge Kalkınma İdaresi Teşkilatının Kuruluş ve Görevleri Hakkında Kanun Hükmünde Kararnamenin 1 inci maddesinde yer alan hükmi şahsiyeti haiz ve 18 yıl ibaresi tüzel kişiliğe sahip ve 23 yıl şeklinde değiştirilmiştir.
Madde 0002 :
388 sayılı Kanun Hükmünde Kararnamenin 13 üncü maddesinin birinci fıkrasında yer alan 18 yıl ibaresi 23 yıl olarak değiştirilmiş ve anılan Kanun Hükmünde Kararnameye aşağıdaki ek madde eklenmiştir.
EK MADDE 1 - GAP Bölge Kalkınma İdaresi Başkanlığı, milli savunma ve milli güvenliğe ilişkin hususlar saklı kalmak kaydıyla görevleri ile ilgili olarak gerekli gördüğü bilgileri bütün kamu kurum ve kuruluşlarından ve diğer gerçek ve tüzel kişilerden doğrudan istemeye yetkilidir. Kendilerinden bilgi istenen bütün kamu kurum ve kuruluşları ile diğer gerçek ve tüzel kişiler bu bilgileri zamanında vermekle yükümlüdür.
Bu şekilde elde edilen bilgilerden ticari sır niteliğinde olanların gizliliğine uyulur.
GAP Bölge Kalkınma İdaresi Başkanlığı, GAP ile ilgili her konuda bilgi toplamada, planların hazırlanmasında ve uygulamanın izlenmesinde, bakanlıklar, kamu kurum ve kuruluşları, kamu iktisadi teşebbüsleri ve kamu kurumu niteliğindeki kuruluşlar ve sivil toplum kuruluşları ile yakın işbirliği içinde bulunur.
Madde 0003 :
14/7/1965 tarihli ve 657 sayılı Devlet Memurları Kanununa ekli (I) sayılı Ek Gösterge Cetvelinin I- Genel İdare Hizmetleri Sınıfı bölümünün (f) bendine Talim ve Terbiye Kurulu Üyesi, ibaresinden sonra gelmek üzere GAP İdaresi Başkan Yardımcısı, ibaresi eklenmiştir.
Madde 0004 :
Bu Kanunun 3 üncü maddesi 1/11/2007 tarihinde, diğer hükümleri yayımı tarihinde yürürlüğe girer.
Madde 0005 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
