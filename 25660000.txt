2566 sayılı Bazı Kamu Görevlerine Nakti Tazminat Verilmesi ve Aylık Bağlanması Hakkında Kanun
Yayımlandığı Resmî Gazete Tarihi: 22.12.1981
Yayımlandığı Resmî Gazete Sayısı: 17552
Kabul Tarihi	18.12.1981
Madde 0001:
03.11.1980 tarih ve 2330 sayılı Nakdi Tazminat ve Aylık Bağlanması Hakkındaki Kanun ile ek ve değişikliklerinin hükümleri;
Güven ve asayişi ihlal eden eylemler nedeniyle yakalanan gözaltına alınan, tutuklanan veya hükümlü bulunanların muayene ve tedavileri ile görevlendirilen sağlık personelinden, bu görevlerinden dolayı (görevleri sona ermiş olsa bile) öldürülen, engelli hâle gelen (1) veya yaralananlar;
Kaçakçılığın men, takip ve tahkiki maksadıyla mayınlanmış sahaların temizlenmesinde görev alanlardan, bu görevleri esnasında ölen, sakatlanan veya yaralananlar;
Hakkında da uygulanır. (1) sakatlanan İbaresi 03.05.2013 Tarih ve 28636 Sayılı Resmi Gazetede Yayımlanan 6462 Sayılı Kanun İle engelli hâle gelen olarak değişmiştir.
Madde 0002:
Aynı olay ve durum nedeniyle 2330 sayılı Kanundan yararlanmış olanlara 1 inci maddedeki hüküm ayrıca uygulanmaz.
Madde 0003:
Bu Kanun hükümleri 26.12.1978 tarihinden geçerli olarak yayımı tarihinde yürürlüğe girer.
Madde 0004:
Bu Kanunu Bakanlar Kurulu yürütür.
Yükleyen: yasinuzunoglu
