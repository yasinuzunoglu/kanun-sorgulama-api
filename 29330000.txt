2933 sayılı Madalya ve Nişanlar Kanunu
Yayımlandığı Resmî Gazete Tarihi: 26.10.1983
Yayımlandığı Resmî Gazete Sayısı: 18203
Kabul Tarihi	24.10.1983
Madde 0001: Amaç ve kapsam
Bu Kanun; Devlet madalya ve nişanlarının çeşidini, verilecek kişileri, verilme, tescil, taşıma ve geri alınma usullerini, mirasçılara intikal şeklini, zayi halinde yapılacak işlemleri, bunların giderleri ile cezai müeyyidelere ilişkin esasları düzenler. Diğer kanunlardaki madalya ve nişan hükümleri saklıdır.
Madde 0002: Devlet madalyaları
Devlet madalyaları aşağıda gösterilmiştir:
Devlet Şeref Madalyası;
Devlet Şeref Madalyası, Bakanlar Kurulunun teklifi, (1) Cumhurbaşkanının kararı ve (1) tevcihi ile Türkiye Cumhuriyetinin bekası, ülkenin ve milletin bölünmez bütünlüğü, toplumun huzuru, birlik ve beraberliği için yurt içinde veya yurt dışında üstün feragat, fedakarlık, başarı ve yararlık gösteren Türk ve yabancı uyruklu kişilere verilir.
Devlet Övünç Madalyası;
Devlet Övünç Madalyası, ilgili bakanın teklifi, Bakanlar Kurulunun onayı ve (1) Cumhurbaşkanının kararı ve (1) tevcihi ile yurt içinde veya dışında gösterdiği sorumluluk ve görev anlayışı içinde feragat ve fedakarlık, başarı ve yararlılık dolu çalışmalarıyla Türkiye Cumhuriyeti ve Türk Milleti adına haklı gurur kaynağı teşkil ederek malul olanlara ve şehit olan kişilerin bu Kanunun 5 inci maddesinde belirtilen mirasçılarına verilir.
Devlet Üstün Hizmet Madalyası;
Devlet Üstün Hizmet Madalyası, ilgili bakanın teklifi, Bakanlar Kurulunun onayı ve (1) Cumhurbaşkanının kararı ve (1) tevcihi ile yurt içinde veya dışında herhangi bir alanda feragat, fedakarlık ve gayreti ile yaptığı çalışmalarda ülke ve dünya çapında emsallerine nazaran üstün başarı göstererek Devletin yücelmesine ve milli menfaatlere önemli ölçüde katkısı olan Türk vatandaşlarına verilir.
(04.03.2000 tarih ve 4541 sayılı Kanunun 7 nci maddesiyle eklenmiştir.) Devlet Savaş Madalyası;
Devlet Savaş Madalyası, Cumhurbaşkanı kararına (1) istinaden bu madalyaları almayı hak eden kişilere, birliklerin sancaklarına Türk Silahlı Kuvvetleri Komutanı veya görevlendireceği zat tarafından takılır. Devlet Savaş Madalyası, 1 inci ve 2 nci derece Devlet Savaş Madalyası olmak üzere iki çeşittir.
1 inci derece Devlet Savaş Madalyası, 926 sayılı Türk Silahlı Kuvvetleri Personel Kanununun 189 ve 190 ıncı maddeleri gereğince savaş takdirnamesi ile taltif edilenlere verilir.
2 nci derece Devlet Savaş Madalyası, uluslararası hukukun meşru saydığı haller ile Türkiye nin taraf olduğu antlaşmalar gereğince yapılan savaşlarda, Türk ve dost kuvvetler içinde ve dışında görev alarak Türkiye nin veya dostlarının düşmanı ile yapılan muharebede başarılı sevk ve idaresi ile muharebe kazanan veya muharebenin kazanılmasını hazırlayan ve kolaylaştıran veya düşmanla çarpışmada görev icaplarının üstünde kahramanlık ve cesaret gösteren Türk ve yabancı uyruklu asker kişilere verildiği gibi, sonuçta üstün derecede kahramanlık ve cesaret gösteren birliklerin sancaklarına takılmak üzere de verilir.
(05.04.2023 tarih ve 32154 sayılı Resmi Gazetede yayımlanan 7447 Sayılı Kanunun 5. Maddesi ile eklenmiştir.) Devlet Üstün Fedakârlık Madalyası;
Devlet Üstün Fedakârlık Madalyası, Cumhurbaşkanı kararı ve tevcihi ile deprem, yangın, sel gibi afetler ve tehlikeli salgın hastalıklarla mücadelede veya bunların yol açtığı zararların giderilmesinde üstün feragat, fedakârlık, başarı ve yararlık gösteren Türk vatandaşlarına verilir.
(1) Üstü Çizili İbareler 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile madde metninden çıkarılmış ve Altı Çizili İbareler eklenmiş ve Türk Silahlı Kuvvetleri Komutanının inhası üzerine, Milli Savunma Bakanı ve Başbakanın imzalayacağı ve Cumhurbaşkanının onaylayacağı kararnameye İbaresi Cumhurbaşkanı kararına şeklinde değişmiştir.
Madde 0003: Nişanlar
Nişan çeşitleri aşağıda gösterilmiştir:
Devlet Nişanı;
Devlet Nişanı, Bakanlar Kurulu kararı, (1) Cumhurbaşkanının kararı ve (1) tevcihi ile Türkiye Cumhuriyeti ile mensup olduğu devlet arasında dostça ilişkilerin geliştirilmesini ve milletlerin birbirlerine yakınlaşmalarını sağlayan ülkelerin devlet başkanlarına verilir.
Cumhuriyet Nişanı;
Cumhuriyet Nişanı, Bakanlar Kurulu kararı ve (1) Cumhurbaşkanının kararı ve (1) tevcihi ve Türkiye Cumhuriyeti ile mensup olduğu devlet arasında dostça ilişkilerin geliştirilmesini, milletlerin birbirine yakınlaşmalarını sağlayan ülkelerin başbakanlarına, bakanlarına ve dış temsilcilik mensuplarına verilir.
Liyakat Nişanı;
Liyakat Nişanı, Dışişleri Bakanlığı ile Atatürk Kültür, Dil ve Tarih Yüksek Kurulunun görüşleri alınarak ilgili bakanın teklifi, Başbakanın onayı ve (1) Cumhurbaşkanının kararı ve (1) tevcihi ile ilim ve sanatta Türkiye Cumhuriyetinin uluslararası alanda tanıtılması ve yüceltilmesini sağlayan yabancı kişilere verilir.
(05.04.2023 tarih ve 32154 sayılı Resmi Gazetede yayımlanan 7447 Sayılı Kanunun 6. Maddesi ile eklenmiştir.) Üstün Fedakârlık Nişanı;
Üstün Fedakârlık Nişanı, Cumhurbaşkanı kararı ve tevcihi ile deprem, yangın, sel gibi afetler ve tehlikeli salgın hastalıklarla mücadelede veya bunların yol açtığı zararların giderilmesinde üstün feragat, fedakârlık, başarı ve yararlık gösteren yabancı kişilere verilir.
(1) Üstü Çizili İbareler 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile madde metninden çıkarılmış ve Altı Çizili İbareler eklenmiştir.
Madde 0004: Madalya ve nişanların verilmesi
Madalya ve nişanlar, düzenlenen bir törenle, Cumhurbaşkanı veya Cumhurbaşkanının görevlendireceği bir kişi tarafından beratı ve rozeti ile birlikte hak kazanana, hak kazananın hayatta olmaması halinde madalya ve nişanlar en büyüklerinden başlamak üzere erkek çocuklarına, yoksa kız çocuklarına, çocukları yoksa babasına, o da yoksa annesine, annesi yoksa eşine verilir.
Madde 0005: Madalya ve nişanların intikali
(Fıkra 31.07.2013 tarih ve 28724 sayılı Resmi Gazetede yayımlanan Kanun ile Değişmiştir.) Madalya ve nişanlar, hak edenin ölmesi hâlinde, bu madalya ve nişanlar kendileri tarafından mirasçılarından birine bırakılmamış ise, en büyüklerinden başlamak üzere çocuklarına, çocukları yoksa babasına o da yoksa annesine, baba ve annenin boşanmış olduğu durumlarda çocuğun velayeti kimde ise ona, anne ve babanın olmadığı durumda eşine, eşinin de yokluğu hâlinde Türk Medenî Kanunu hükümlerine göre kanuni mirasçılarına intikal eder.
Kendilerine madalya ve nişan intikal edenlerin ölümleri halinde birinci fıkradaki usul uygulanır.
Madde 0006: Tescil ve terkin
Hak kazananlara verilen veya geri alınan madalya ve nişanların Cumhurbaşkanlığınca (1) kayıtları tutulur ve bu genel müdürlükçe (1) tescil veya terkinleri yapılır.
(1) Başbakanlık Personel Genel Müdürlüğünce İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile Cumhurbaşkanlığınca şeklinde değişmiş ve Üstü Çizili İbare madde metninden çıkarılmıştır.
Madde 0007: Madalya ve nişanların geri alınması
Devletin şahsiyetine karşı işlenen cürümlerden dolayı hüküm giyenlerin mahkeme kararı ile madalya ve nişanlarının geri alınmasına hükmolunur.
Madde 0008: Başka devletlerce verilen madalya ve nişanların tescili ve takılması
Başka devletler tarafından Türk vatandaşlarına verilen madalya ve nişanlar, Cumhurbaşkanlığınca (1) tescil edilir. Tescili yapılmamış madalya ve nişanlar takılmaz.
(1) Başbakanlık Personel Genel Müdürlüğünce İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile Cumhurbaşkanlığınca şeklinde değişmiştir.
Madde 0009: Madalya ve nişanın zayii
Madalya ve nişan sahiplerinden nişan veya madalyası herhangi bir sebeple zayi olanlar durumu en kısa zamanda tescil eden makama bildirmekle zorunludurlar. Madalya ve nişanın zayiinde kusursuz oldukları yetkili makamlarca belirlenenlere Cumhurbaşkanlığınca (1) bedeli mukabilinde tören yapılmaksızın ve bir defaya mahsus olmak üzere madalya veya nişanları tekrar verilir.
(1) Başbakanlıkça İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile Cumhurbaşkanlığınca şeklinde değişmiştir.
Madde 0010: Giderlerin karşılanması
Madalya ve nişanlar ile ilgili her türlü giderler Cumhurbaşkanlığı (1) bütçesinden karşılanır.
(1) Başbakanlık İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile Cumhurbaşkanlığı şeklinde değişmiştir.
Madde 0011: Yasak tasarruflar
Bu Kanuna göre verilmiş bulunan madalya ve nişanlar, hak edenlerce satılamaz, devredilemez, bağışlanamaz veya şekli değiştirilemez.
Madde 0012: Cezai müeyyideler
Bu Kanunun 11 inci maddesindeki hükümlere aykırı hareket edenler bir aydan altı aya kadar hapis cezası ile cezalandırılır.
Madde 0013: Yönetmelik
Madalya ve nişanların ebat, biçim ve özelliklerinin tespiti, kimlere ve nasıl verileceği, bunların muhafaza ve taşınmasına ilişkin şekil ve esaslar; Devletçe veya başka devletlerce verilen madalya ve nişanların takılması ile bu Kanunun uygulanmasına ilişkin diğer hususlar, Cumhurbaşkanınca (1) yürürlüğe konulacak yönetmelikle düzenlenir ve Resmi Gazete de yayımlanır.
(1) Kanunun yayımlanmasından itibaren bir yıl içinde Bakanlar Kurulunca İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 38. Maddesi ile Cumhurbaşkanınca şeklinde değişmiştir.
Madde 0014: Yürürlük
Bu Kanun yayımı tarihinde yürürlüğe girer.
Madde 0015: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
