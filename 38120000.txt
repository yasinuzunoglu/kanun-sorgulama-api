3812 sayılı Devlet Meteoroloji İşleri Genel Müdürlüğünün Teşkilat ve Görevleri Hakkında Kanunun Bazı Maddelerinde Değişiklik Yapılması Hakkında Kanun 03.07.1992
Yayımlandığı Resmî Gazete Tarihi: 03.07.1992
Yayımlandığı Resmî Gazete Sayısı: 21273
Kabul Tarihi	17.06.1992
Madde 0001:
08.01.1986 tarih ve 3254 sayılı Devlet Meteoroloji İşleri Genel Müdürlüğünün Teşkilat ve Görevleri Hakkında Kanun Hükmünde Kararnamenin Değiştirilerek Kabulü Hakkında Kanunun adı Devlet Meteoroloji İşleri Genel Müdürlüğü Teşkilat ve Görevleri Hakkında Kanun olarak, aynı Kanunun 1 inci maddesinin birinci fıkrasında geçen Çevre Bakanlığına bağlı ibaresi yerine Başbakanlığa bağlı 5 inci maddesinin birinci fıkrasında geçen Çevre Bakanına ibaresi Başbakana 24 üncü maddesinin son fıkrasında geçen Çevre Bakanlığınca ibaresi Başbakanlıkça, 30 uncu maddesinin birinci fıkrasında geçen Çevre Bakanının ibaresi Başbakanın şeklinde değiştirilmiştir.
Madde 0002:
3254 sayılı Kanunun 1 inci maddesine aşağıdaki fıkra eklenmiştir.
Başbakan bu teşkilatın yönetimiyle ilgili yetkilerini gerekli gördüğü takdirde Devlet Bakanı vasıtasıyla kullanabilir.
Madde 0003:
3254 sayılı Kanunun 447 sayılı Kanun Hükmünde Kararnamenin 2 nci maddesi ile yürürlükten kaldırılan 32/B maddesi aşağıdaki şekilde yeniden düzenlenmiştir.
Sözleşmeli personel:
MADDE 32/B.- Devlet Meteoroloji İşleri Genel Müdürlüğü merkez teşkilatında Genel Müdür, Genel Müdür Yardımcısı, Teftiş Kurulu Başkanı, daire başkanı, hukuk müşaviri, müşavir, müfettiş, meteoroloji uzmanı ve uzman yardımcısı, şube müdürü, mühendis, matematikçi, fizikçi, jeomorfolog, istatistikçi, tabip, diş tabibi, en az 4 yıllık teknik yüksek öğrenim görmüş teknikerler ile bilgisayar programcısı ve bilgisayar çözümleyicisi kadroları karşılık gösterilmek kaydıyla, 657 sayılı Devlet Memurları Kanununun ve diğer Kanunların sözleşmeli personel çalıştırılması hakkındaki hükümlerine bağlı olmaksızın, sözleşmeli personel çalıştırabilir.
Ancak, uzman yardımcısı ve uzman kadrolarında çalıştırılacaklar için 32/A maddesinde belirtilen şartlar, yukarıda sayılan diğer görevlerde çalıştırılacaklar için yükseköğrenim yanında, Devlet Memurları Kanununun 68 inci maddesinde belirtilen şartlar aranır.
Bu suretle çalıştırılacakların sözleşme usul ve esasları ile ücret miktarı ve her çeşit ödemeler Bakanlar Kurulunca tespit edilir.
Sözleşme ile çalıştırılacak personel istekleri üzerine T.C. Emekli Sandığı ile ilgilendirilir.
Madde 0004:
3254 sayılı Kanuna aşağıdaki 32/C maddesi eklenmiştir.
Fazla çalışma ücreti:
MADDE 32/C.- Devlet Meteoroloji İşleri Genel Müdürlüğü merkez teşkilatı kadrolarında çalışan memurlara 3056 sayılı Kanunun 10 Ocak 1992 tarih ve 475 sayılı Kanun Hükmünde Kararname ile değişik 31 inci maddesine göre Başbakanlık merkez teşkilatında çalışan memurlara ödenen miktar ve nispetlerde ve aynı esaslar dahilinde fazla çalışma ücreti ödenir.
Madde 0005: Yürürlük
Bu Kanun 28.02.1992 tarihinden geçerli olmak üzere yayımı tarihinde yürürlüğe girer.
Madde 0006: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
