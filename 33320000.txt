3332 sayılı Sermaye Piyasasının Teşviki, Sermayenin Tabana Yaygınlaştırılması ve Ekonomiyi Düzenlemede Alınacak Tedbirler ile 5422 Sayılı Kurumlar Vergisi Kanunu, 213 Sayılı Vergi Usul Kanunu ve 3182 Sayılı Bankalar Kanununda Değişiklik Yapılması Hakkında Kanun
Yayımlandığı Resmî Gazete Tarihi: 31.03.1987
Yayımlandığı Resmî Gazete Sayısı: 19417
Kabul Tarihi	25.03.1987
Madde 0001: Amaç
Bu Kanunun amacı, sermayenin tabana yaygınlaştırılması, sermaye piyasasının geliştirilmesi, ihracatın teşviki ve anonim şirketlerinin sermaye yapılarının güçlendirilmesidir.
BİRİNCİ BÖLÜM
İhracatın Teşviki
Madde 0002: Organizasyon
Bakanlar Kurulu Devlet Yatırım Bankasını, mal ve hizmetlerin ithalat ve ihracatı ile yurt dışı müteahhitlik hizmetlerinin, dış yatırımların ve yurt içi yatırım malı imalat ve satışının kredilendirilmesi, finansmanı, desteklenmesi, sigorta ve garanti edilmesi konularında özel hukuk hükümlerine tabi bir anonim şirket şeklinde faaliyet göstermek üzere yeniden düzenler.
Devlet Yatırım Bankasının tüzel kişiliğinin devam etmesi suretiyle anonim şirket nev ine dönüştürülmesi ile ilgili esaslar, intikal hükümleri, bankanın ilgili olduğu bakanlığın tespiti, bankanın unvanı, maksat ve iştigal konuları, sermaye yapısı, idare ve temsili, organlarının teşkili, atama ve seçilme usulleri, görev ve yetkileri denetlenmesi ve tasfiyesi ile ilgili hususlar Bakanlar Kurulu kararıyla belirlenir.
Bakanlar Kurulu Kararı göz önünde tutularak hazırlanacak Banka esas mukavelesi Türk Ticaret Kanununun anonim şirketlerin kuruluşuna ilişkin hükümler uygulanmaksızın Ticaret Siciline tescil ve ilan edilir. Banka esas mukavelesindeki değişiklikler de aynı usule tabidir.
Bakanlar Kurulu Kararında düzenlenmeyen hususlarda Türk Ticaret Kanunu hükümleri uygulanır.
BİRİNCİ BÖLÜM
İhracatın Teşviki
Madde 0003: Kaynaklar
Bakanlar Kurulu, Bankaya 2 nci maddedeki faaliyetleri gerçekleştirmek üzere, bütçe, fonlar, bankalar ve diğer kaynaklardan tahsis edilecek imkanları belirlemeye ve bunların kullanımını yönlendirmeye yetkilidir.
BİRİNCİ BÖLÜM
İhracatın Teşviki
Madde 0004: Mevzuat
(09.10.1990 tarih ve 20660 sayılı Resmi Gazete de yayımlanan 3659 sayılı Kanunun 1 inci maddesiyle değişen şekli.)  (1. Cümle 06.11.2021 tarih ve 31651 sayılı Resmi Gazetede yayımlanan 7341 Sayılı Kanunun 8. Maddesi ile Değişmiştir.) Banka için 10/2/1954 tarihli ve 6245 sayılı Harcırah Kanunu, 5/1/1961 tarihli ve 237 sayılı Taşıt Kanunu, 8/9/1983 tarihli ve 2886 sayılı Devlet İhale Kanunu, 12/4/1990 tarihli ve 3624 sayılı Küçük ve Orta Ölçekli İşletmeleri Geliştirme ve Destekleme İdaresi Başkanlığı Teşvik ve Muafiyetleri Kanunu, yapım ihaleleri hariç 4/1/2002 tarihli ve 4734 sayılı Kamu İhale Kanunu, 8/6/1984 tarihli ve 233 sayılı Kamu İktisadi Teşebbüsleri Hakkında Kanun Hükmünde Kararname, 18/5/1994 tarihli ve 527 sayılı Memurlar ve Diğer Kamu Görevlileri ile İlgili Bazı Kanun ve Kanun Hükmünde Kararnamelerde Değişiklik Yapılmasına Dair Kanun Hükmünde Kararname, 12 nci maddesi hariç 4/7/2001 tarihli ve 631 sayılı Memurlar ve Diğer Kamu Görevlilerinin Mali ve Sosyal Haklarında Düzenlemeler ile Bazı Kanun ve Kanun Hükmünde Kararnamelerde Değişiklik Yapılması Hakkında Kanun Hükmünde Kararname hükümleri uygulanmaz.
Banka, yapacağı sigorta sözleşmeleri dolayısıyla sigortalılarına olan taahhütlerine karşılık olmak üzere, biri sabit, diğeri mütehavvil iki nevi teminat göstermek mecburiyetindedir.
Sabit teminat miktarının tespiti ve gereğinde değiştirilmesi Bankanın bağlı bulunduğu Bakanlığın yetkisindedir.
Banka, son hesap senesi içinde Türkiye de yapmış olduğu sigortalardan fesih ve iptal edilenlere ait olanlar çıkarıldıktan sonra kalan primler toplamının yüzde beşini de mütehavvil teminat olarak ayırmak zorundadır.
Mütehavvil teminat akçelerinin hesabında primlerin müteaddit reasürörler arasında tevzi edilmiş olması dikkate alınmaz.
Sabit ve mütehavvil teminatlar Bankanın kendi bünyesinde tutularak aşağıdaki kıymetlere yatırılmak suretiyle değerlendirilir.
Türk lirası olarak nakden tevdiat ve Türkiye Cumhuriyet Merkez Bankasınca alım-satım konusu yapılan dövizler.
Devlet iç ve dış istikraz tahvilleri, Hazine bonoları, gelir ortaklığı senetleri ile Devletin ihraç edeceği veya Devletin garantisi altında bulunan diğer değerler.
Şirketlerin borsada kota edilmiş olan tahvilleri (şu kadar ki; bir şirkete ait tahvil ve hisse senetleri toplamı, teminat akçelerinin yüzde onundan fazlası için karşılık gösterilemez).
Türkiye deki gayrimenkuller (Şu kadar ki; gayrimenkul olarak gösterilecek teminat karşılıkları teminat akçeleri tutarının yarısını geçemez. Bankalar Kanununun gayrimenkul işlemleri ile ilgili hükümleri uygulanmaz).
Banka Kurumlar Vergisinden muaftır.
Türkiye İhracat Kredi Bankası A.Ş. nin Politik riskler nedeniyle kredi, sigorta ve garanti işlemlerinden doğabilecek zararları Hazinece karşılanır. (21.09.2004 tarih ve 25590 sayılı Resmi Gazete de yayımlanan 5234 sayılı Kanunun 16 ncı maddesiyle eklenen ve 01.01.2005 tarihinden geçerli olarak yürürlüğe giren cümle.) Bu kapsamda, Türkiye İhracat Kredi Bankası Anonim Şirketinin bir önceki yıla ait kar paylarından Hazineye isabet eden tutarı, Hazineden olan politik risk alacaklarına mahsup etmeye Hazine Müsteşarlığının bağlı olduğu Bakan; bu işlemleri anılan Müsteşarlığın teklifi üzerine gelir ve gider hesapları ile ilişkilendirilmeksizin mahiyetlerine göre ilgili Devlet hesaplarına kaydettirmeye Maliye Bakanı yetkilidir.
(Bent 06.11.2021 tarih ve 31651 sayılı Resmi Gazetede yayımlanan 7341 Sayılı Kanunun 8. Maddesi ile Eklenmiştir) Bankanın her türlü ihtiyatî tedbir, ihtiyatî haciz ve icranın geri bırakılması taleplerinde teminat şartı aranmaz. Bankanın kredilerinin teminatını teşkil eden taşınır ve taşınmaz malların icrada, iflasta veya haricen satışında Banka üzerinde kalması hâlinde satış, devir ve intikal ile ilgili her türlü işlemler, mahkemeler ve icra daireleri nezdinde açacağı dava, takip ve talepler teminattan ve tüm harçlardan; Bankanın ihracatın finansmanına ilişkin açtığı alıcı veya ihracatçı kredileri, ihracatın finansmanı amacıyla ihracatçıların yurt içi ve yurt dışı banka ve finans kurumlarından sağlayacakları krediler için verdiği garantiler, ihracatçıların mal ve hizmet satışını teşvik etmek üzere yaptığı ihracat kredi sigortaları ile yurt dışına yapılacak finansal kiralama işlemlerinin finansmanı ve bu kapsamda verdiği garantiler dolayısıyla lehe aldığı paralar banka ve sigorta muameleleri vergisinden istisnadır.
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0005: Sermayeye iştirak
Finansman güçlüğü içinde bulunan anonim şirketlerden alacaklı olan bankaların bu şirketlerin sermayelerine iştiraki, aşağıdaki şekilde gerçekleştirilir.
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
Anonim şirket genel kurul kararı
Teklif üzerine toplanan şirket genel kurulunda, protokol hükümlerinin ve protokole uygun olarak sermaye artırımını öngören esas mukavele değişikliğinin kabulüne karar verilmesi halinde, bu karar şirket için bağlayıcıdır. Bu hususda şirket genel kurul kararı aleyhine toplantı ve karar nisabı gibi usuli işlemler hariç iptal davası açılamaz.
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
Şirket kayıtlarında bulunmayan borçlar
Protokolün imzalandığı tarihte şirketin muhasebe kayıtlarında bulunmayan borç ilişkilerinden, şirket adına imza atanlar şahsen sorumludur. Bu borçlar için şirkete başvurulamaz. Ancak, şirket muhasebe kayıtlarında yer alan borca, daha sonra şirket kayıtlarında faiz yürütülmemiş olması, bu madde hükümlerinden alacaklarını sermayeye dönüştürmek suretiyle yararlanan bankalar hariç, diğer alacaklıların şirkete başvurma hakkını ortadan kaldırmaz.
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
Yeni sermaye kompozisyonu
Sermaye artırımı sonucu yeniden oluşacak şirket sermayesinin en az % 51 inin banka veya bankalara ve sermaye artırımına nakit koymak suretiyle iştirak eden üçüncü kişilere ait olması, şirket hisse senetlerinin iki yıl içinde en az % 80 inin nama yazılı hale getirilmesi ve borsaya kote edilmesi zorunludur.
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
Tasfiye halinde hisse senetlerinin durumu
Şirketin tasfiyesi halinde, bankaların alacaktan dönüşmüş sermaye hisseleri ile bu madde uyarınca nakdi sermaye koyan üçüncü kişilerin sermaye hisseleri, diğer hisselere göre öncelikle ödenir. Şu kadar ki, devredilen hisseler için bu hüküm uygulanmaz.
Banka alacaklarına ilişkin teminat
Sermayeye dönüştürülen alacakların teminatlı olmaları halinde, şirketin mülkiyetinde bulunmayan mallar üzerindeki teminatlar, hisse senetleri devredilinceye kadar, alacakdan dönüşmüş sermaye için de aynen devam eder. Bu teminatlardan yalnızca, 1992 yılından sonra şirketin tasfiyesi halinde, tasfiye bakiyesinden tahsil edilemeyen miktar için yararlanılabilir. Bu teminatlar 6183 sayılı Amme Alacaklarının Tahsil Usulü Hakkında Kanunda yer alan her hangi bir teminat ile değiştirilebilir. Teminata konu meblağın, teminat verenlerce T. C. Merkez Bankasına, hisse senetlerinin devrine kadar bloke edilmesi halinde, alacaklı banka veya bankalar teminatı çözerler. T.C. Merkez Bankası bloke edilen meblağı herhangi bir Devlet bankasına en yüksek faizi temin edecek şekilde yatırır. Elde edilen faizler de aynı şekilde değerlendirilir. Teminat sahiplerince bloke edilen meblağın yalnızca ana para kısmı, aynı şartlarla, tasfiye bakiyesinden tahsil edilemeyen miktar için kullanılabilir. Şirketin tasfiye edilmesi halinde tasfiyeden artan kısım derhal, tasfiyeye gidilmemesi durumunda ise 1998 yılı sonunda ana para ile faizlerin toplamı, teminatı verene iade olunur.
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0006: Vergi ve pirim borçlarının ertelenmesi
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0007: Hisse senetlerinin halka arzı
Bankaların iştirak paylarının halka arzında aşağıdaki esaslara göre işlem yapılır.
Bankaların, bu Kanunun 5 inci maddesi uyarınca iktisap ettikleri iştirak paylarının, iştirak edilen sermaye şirketinin sermayesinin % 15 ini aşması halinde, aşan paylar 1992 yılından itibaren 7 yıl içinde Sermaye Piyasası Kuruluna bilgi verilerek banka ile sermaye ve yönetim ilişkisi olmayan üçüncü kişilere satılır. Satılmayan veya satılamayan hisse senetleri, Sermaye Piyasası Kurulunun tespit ettiği esaslara göre satılır ve satış bedelinin belirlenecek nispeti ilgili bankaya veya bankalara devredilir. Bu faaliyetler dolayısıyla doğan kazançlar Kurumlar Vergisinden müstesnadır. Bu kazançlar Gelir Vergisi Kanununa göre tevkifata tabi tutulmaz.
Bankalar, bu Kanunun yürürlüğünden itibaren de hisse senetlerini yukarıda sürelere bağlı kalmaksızın bu madde çerçevesinde satabilirler.
Bankaların bu Kanunun yürürlüğe girmesinden önce iktisap ettikleri iştirak paylarının, 1998 yılı sonuna kadar halka arz edilerek, banka ile doğrudan veya dolaylı yüzde birden fazla sermaye ve yönetim ilişkisi olmayan üçüncü kişilere satılması halinde, bu satıştan doğan kazançlar Kurumlar Vergisinden istisna edilir ve Gelir Vergisi Kanununa göre tevkifata tabi tutulmaz. İstisnadan yararlanılabilmesi için, bu iştirak paylarının 1987 yılı sonuna kadar nama yazılı hale getirilmesi ve borsaya kote ettirilmesi şarttır. Şu kadar ki, bankacılık faaliyeti yanı sıra menkul kıymet ticareti ile de uğraşan bankaların, bu amaçla ellerinde bulundurdukları değerlerin satışından elde ettikleri kazançlar istisna kapsamı dışındadır. Bankaların iktisap ettikleri iştirak paylarının 6 ay içinde elden çıkarılması, bu değerlerin menkul kıymet ticareti amacıyla elde tutulduğunu göstermeye yeterlidir.
Bu Kanunun uygulanması dolayısıyla borsaya kote edilecek hisse senetleri için hisse senetlerini çıkaran anonim şirketin karlılığı aranmaz. Ayrıca, hamiline yazılı hisse senetlerinin nama yazılı hale dönüştürülmesi ve bu senetlerin devri için, anonim şirket organlarının kararı gerekli değildir. Bu hususların şirket pay defterine kaydı yeterlidir. Kurul, hisse senetlerinin nama yazılı hale dönüşümü ve devriyle ilgili diğer usul ve esasları belirleyebilir.
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0008: Vergi istisnası
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0009: Menkul kıymet edindirme
3320 sayılı Memurlar ve işçiler ile Bunların Emeklilerine Konut Edindirme Yardımı Yapılması Hakkında Kanun ile oluşan Konut Edindirme Yardımı Hesaplarından, evi olanlara veya ailede birden fazla kişinin yardım alması halinde bunlara, talepleri üzerine ve Toplu Konut ve Kamu Ortaklığı Kurulunun belirleyeceği esaslar çerçevesinde, gelir ortaklığı senetleri, Devlet iç borçlanma senetleri veya hisse senetleri verilebilir.
İKİNCİ BÖLÜM
Sermaye Şirketlerinin Sermaye Yapılarının Güçlendirilmesi
Madde 0010: Modern teknolojiyi teşvik
Kamu iktisadi Teşebbüslerinin özelleştirilmesiyle elde edilen kaynaklardan Kamu Ortaklığı fonuna ayrılan kısımdan Toplu Konut ve Kamu Ortaklığı Kurulu kararıyla modern teknolojiyi getiren yatırımlara ortak olunabilir.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0011:
5422 sayılı Kurumlar Vergisi Kanununun 199 sayılı Kanunla değişik 7 nci maddesine aşağıdaki 20 ve 21 numaralı bentler eklenmiştir.
20. Toplu Konut ve Kamu Ortaklığı idaresi Bakanlığı ile Toplu Konut Fonu ve Kamu Ortaklığı Fonu.
Bu Başkanlığın ve Fonların elde ettikleri kazançlar Gelir Vergisi Kanununa göre tevkifata tabi tutulmaz.
21. Menkul Kıymetler Tanzim Fonu.
Bu Fon un portföy işletmeciliğinden doğan kazançları Gelir Vergisi Kanununa göre tevkifata tabi tutulmaz.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0012:
5442 sayılı Kurumlar Vergisi Kanununun 2362 sayılı Kanunla değişik 8 inci maddesine aşağıdaki 17 numaralı bent ile aşağıdaki fıkra eklenmiştir.
17. Devlet tahvili, Hazine bonosu ve gelir ortaklığı senetlerinin elden çıkarılmasından sağlanan kazançların tamamı ile kurumların safi kurum kazancından, gelirlerinin tamamını amaçlarına tahsis eden ve Bakanlar Kurulunca vergi muafiyeti tanınan vakıflara sermayeye iştirak nispetinde isabet eden kısmın % 30 u,
Bakanlar Kurulu, vergi muafiyeti tanınan vakıflara ait bu istisna oranını sıfıra kadar indirmeye veya yukarıdaki orana ulaşıncaya kadar artırmaya yetkilidir. Bu vakıfların, istisnadan yararlanabilmeleri için iştirak edilen kurumda yetkili organın, anılan karlar hakkında en geç kazancın beyan edildiği tarihe kadar kar dağıtım kararı alması şarttır.
Bu maddenin 12 numaralı bendi ile 17 numaralı bendinde yeralan Devlet tahvili Hazine bonosu ve gelir ortaklığı senetlerinin elden çıkarılmasından sağlanan kazançlar hakkında Gelir Vergisi Kanununun mükerrer 39 uncu maddesi hükmü uygulanmaz.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0013:
5422 sayılı Kurumlar Vergisi Kanununun 25 inci maddesinin birinci ve ikinci fıkraları aşağıdaki şekilde değiştirilmiştir.
Kurumlar Vergisi, bu Kanuna göre tespit olunan kurum kazancından % 46 nispetinde alınır. Bakanlar Kurulu bu vergi nispetini % 50 oranına kadar artırmaya veya Kanunda yazılı orana kadar indirmeye yetkilidir.
Bakanlar Kurulu, % 80 i nama yazılı olup, hisse senetleri borsaya kayıtlı bulunan ve sermaye yapısı ortaklar pay defterinden tespit edilen halka açık anonim şirketlerde vergi nispetini aşağıdaki şekilde indirilebilir veya indirilmiş nispetleri birlikte veya ayrı ayrı en fazla 6 puana kadar artırabilir. Şu kadar ki, indirimli nispetlerin uygulanabilmesi için, aşağıdaki bentlerde tespit edilmiş şartların, ilgili hesap döneminin ilk altı ayında gerçekleşmesi şarttır. Şartların kaybedildiği hesap dönemi kazancına indirimli nispet uygulanmaz.
Anonim Şirketin ödenmiş sermayesinin en az % 25 inin, sermayedeki payları % 1'in altında olan 200 den fazla gerçek veya tüzelkişiye ait olması halinde, vergi nispeti % 40 a;
Anonim Şirketin ödenmiş sermayesinin en az % 51 inin, sermayedeki payları % l'in altında olan 200 den fazla gerçek veya tüzelkişiye ait olması halinde, vergi nispeti % 35 e;
Anonim şirketin ödenmiş sermayesinin en az % 80 inin, sermayedeki payları % 1'in altında olan 200 den fazla gerçek veya tüzelkişiye ait olması halinde, vergi nispeti % 30 a;
Yukarıda tanımlanan kurumlardan her birinin sermayelerinin en az % 80 ine sahip oldukları anonim şirketlerde vergi nispeti ise;
(a) bendinde kayıtlı şirketlerin iştirak ettiği anonim şirketler için % 40 a;
(b) bendinde kayıtlı şirketlerin iştirak ettiği anonim şirketler için % 35 e;
(c) bendinde kayıtlı şirketlerin iştirak ettiği anonim şirketler için % 30 a;
İndirilebilir.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0014:
5422 sayılı Kurumlar Vergisi Kanununun 3239 sayılı Kanunla değişik geçici 10 uncu maddesinin birinci fıkrası aşağıdaki şekilde değiştirilmiş ve bu maddeye aşağıdaki fıkra eklenmiştir.
Tam mükellefiyete tabi kurumların iştirak hisselerinin veya gayrimenkullerinin 1987, 1988 ve 1989 yıllarında satışından doğan kazançların tamamının satışın yapıldığı yılda kurum sermayesine ilave edilmesi, anonim şirketler yönünden sermaye artırımı nedeniyle çıkarılacak hisse senetlerinin nama yazılı olması ve en geç altı ay içinde borsaya kote ettirilmesi şartıyla sermayeye eklenen bu kazançlar, Kurumlar Vergisinden müstesnadır. Şu kadar ki, vadeli satış nedeniyle kazancın tamamının aynı yıl içinde ödenmiş sermayeye dönüştürülememesi halinde ödenen nakdi sermaye kadar istisnadan yararlanılır ve bu satıştan doğan kazanca ulaşıncaya kadar her yıl ödenen nakdi sermaye kurum kazancından indirilir. Satışın yapıldığı yılı takip eden ikinci yılın sonunda ödenmiş sermayeye dönüştürülemeyen kazanç için istisna uygulanmaz.
Bu maddenin uygulanması dolayısıyla borsaya kote ettirilecek hisse senetleri için, hisse senetlerini çıkaran şirketin karlılığı aranmaz. Türk Ticaret Kanununun 391 inci maddesinin bu suretle gerçekleştirilecek sermaye artırımına aykırı hükümleri uygulanmaz.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0015:
(Geçici 1 inci madde mucibince, 31.12.1989 tarihinden geçerli olarak yürürlükten kaldırılmıştır.)
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0016:
213 sayılı Vergi Usul Kanununun 3094 sayılı Kanunla değişik geçici 11 inci maddesinin, madde numarası, 298 inci maddeyi takiben yer almak üzere mükerrer 298 olarak değiştirilmiş ve söz konusu maddenin 10 numaralı bendi aşağıdaki şekilde yeniden düzenlenmiştir.
10. Bir hesap dönemi sonu itibariyle yapılacak değerlemede esas alınacak yeniden değerleme oranı, yeniden değerleme yapılacak yılın Ekim ayında (Ekim ayı dahil) bir önceki yılın aynı dönemine göre Devlet istatistik Enstitüsünün Toptan Eşya Fiyatları Genel indeksinde meydana gelen ortama fiyat artış oranıdır.
Bu oran Maliye ve Gümrük Bakanlığınca her yıl Aralık ayı içinde Resmi Gazete ile ilan edilir.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0017:
3182 sayılı Bankalar Kanununun 34 üncü maddesine aşağıdaki fıkra eklenmiştir.
Kamu İktisadi Teşebbüsü statüsünde olan bankalar için de, 2 nci maddenin 2 nci fıkrasındaki şart aranmaksızın, bu madde hükmü uygulanır.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0018:
3182 sayılı Kanunun 50 nci maddesinin 6 nci fıkrası aşağıdaki şekilde değiştirilmiştir.
6. Bankalara gayrimenkul üzerine borç verme konusunda yetki veren özel kanun hükümleri saklıdır.
Bakanlar Kurulunca gayrimenkul üzerinde bu maddede belirtilen konularda görev verilen bankalar ile anastatülerinde bu maddede belirtilen konularda kendilerine görev verilen Kamu İktisadi Teşebbüsü statüsündeki Bankalar hakkında l inci, 2 nci ve 4 üncü fıkra hükümleri uygulanmaz.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0019: Usul ve esaslar
Bu Kanunun uygulanması ile ilgili usul ve esasları belirlemeye Bakanlar Kurulu yetkilidir.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0020: Uygulanmayacak kanun hükümleri
Türk Ticaret Kanunu ve Sermaye Piyasası Kanununun bu Kanuna aykırı hükümleri uygulanmaz.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Geçici Madde 0001:
Bu Kanunun 5 inci maddesinin (c), (h), (k), (m) ve (n) bentleri dışındaki hükümleri ile 6, 8 ve 15 inci maddeleri hükümleri 31.12.1989 tarihinde yürürlükten kalkar.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Geçici Madde 0002:
Bu Kanunun 5 inci maddesine göre sermayesine iştirak edilen anonim şirketlerin, bu iştirakin gerçekleştiği takvim yılı başından 31.12.1991 tarihine kadar elde edecekleri kurum kazançları, bu Kanunun 13 üncü maddesiyle değiştirilen Kurumlar Vergisi Kanununun 25 inci maddesinin ikinci fıkrasının (a) bendi uyarınca vergilendirilir.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Geçici Madde 0003:
(26.09.1990 tarih ve 3659 sayılı Kanunun 2 nci maddesiyle eklenmiştir.) Türkiye İhracat Kredi Bankası A.Ş. Genel Müdürlüğü (Devlet Yatırım Bankası) tarafından bu Kanunun yürürlüğe girdiği tarihten önce yıllık yatırım ve finansman programları çerçevesinde ihraç olunan tahvillerin faizleri hakkında,bu tahvillerin itfasına kadar 233 sayılı Kanun Hükmünde Kararnamenin 35 inci maddesinin uygulanmasına devam olunur.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Geçici Madde 0004:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 41. Maddesi ile Eklenmiştir)
(1.Fıkra Anayasa Mahkemesinin 12.09.2023 tarih ve 32307 Sayılı Resmi Gazetede Yayımlanan 18.05.2023 tarihli ve E:2020/11; K:2023/98 sayılı kararı ile iptal edilmiştir.)
(2.Fıkra Anayasa Mahkemesinin 12.09.2023 tarih ve 32307 Sayılı Resmi Gazetede Yayımlanan 18.05.2023 tarihli ve E:2020/11; K:2023/98 sayılı kararı ile iptal edilmiştir.)
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0021: Yürürlük
Bu Kanunun 8 inci maddesinin ikinci fıkrası ile 11, 12, 13, 14, 15 ve 16 ncı maddeleri 01.01.1987 tarihinde, diğer hükümleri yayımı tarihinde yürürlüğe girer.
ÜÇÜNCÜ BOLÜM
Sermaye Piyasasının Geliştirilmesiyle İlgili Diğer Kanunlarda Yapılan Değişiklikler
Madde 0022: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
