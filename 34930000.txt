3493 sayılı 6331 Sayılı Orman Kanununda, 1475 Sayılı İş Kanununda, 2918 Sayılı Karayolları Trafik Kanununda ve 2926 Sayılı Tarımda Kendi Adına ve Hesabına Çalışanlar Sosyal Sigortalar Kanununda Değişiklikler Yapılmasına ve Bu Kanunlardaki Bazı Cezaların İdari Cezaya Dönüştürülmesine Dair Kanun
Yayımlandığı Resmî Gazete Tarihi: 11.11.1988
Yayımlandığı Resmî Gazete Sayısı: 19986
Kabul Tarihi	03.11.1988
Madde 0001:
6831 sayılı Orman Kanununun 14 üncü maddesinin (C) bendi aşağıdaki şekilde değiştirilmiş ve maddeye (D) ve (E) bentleri eklenmiştir.
G) Palamut, ıhlamur çiçeği, her çeşit orman örtüsü, mazı kozalağı tıbbi ve sınai nebatları veya orman tohumlarını toplayıp götürmek;
D) Ormanlardaki göl, gölet, baraj ve derelerde dinamit atmak veya zehir bırakmak suretiyle avlanmak;
E) Ticaret amacıyla olmaksızın kendi ihtiyacı için toprak, kum ve çakıl çıkarmak;
Yasaktır.
Madde 0002:
6831 sayılı Orman Kanununun 91 inci maddesinin altıncı fıkrası aşağıdaki şekilde değiştirilmiştir.
14 üncü maddenin (C) bendinde yazılı fiilleri işleyenlere onbin lira, (D) bendinde yazılı fiilleri işleyenlere yüzbin lira para cezası verilir.
Madde 0003:
6831 sayılı Orman Kanununun 92 nci maddesinin bir ve ikinci fıkraları aşağıdaki şekilde değiştirilmiştir.
Bu Kanunun 16 ncı maddesi gereğince ormanlardan izin almadan açılan maden ocakları idarece kapatılır. Çıkarılan madenler ve her türlü tesisler ile alet, edevat ve nakil vasıtalarına el konulur. El konulan malların mahkemece müsaderesine karar verilir. El konulan ve müsaderesine karar verilen mallar hakkında bu Kanunun 84 üncü maddesi uygulanır.
Bu Kanunun 16 ncı maddesi gereğince izinsiz maden ocağı açanlara beşyüzbin lira para cezası verilir.
Madde 0004:
6831 sayılı Orman Kanununun 94 üncü maddesi aşağıdaki şekilde değiştirilmiştir.
Madde 94.- Bu Kanunun 18 inci maddesinde belirtilen ve yapılması izne bağlı fabrika, hızar ve şeritlerle, kireç, kömür, terebentin, katran, sakız, taş, kum, toprak ve buna benzer ocaklar ile balık üretme tesislerini izinsiz kuranlara yüzbin lira para cezası verilir. Bunların işletilmesi men edilir. Bu tesisler Devlet ormanları içinde kurulmuş ise el konulur. El konulan malların mahkemece müsaderesine karar verilir. El konulan ve müsaderesine karar verilen mallar hakkında bu Kanunun 84 üncü maddesi hükmü uygulanır.
Bu Kanunun 14 üncü maddesinin (E) bendinde yazılı fiilleri işleyenlere onbin lira para cezası verilir.
Madde 0005:
6831 sayılı Orman Kanununun 95 inci maddesinin birinci fıkrası aşağıdaki şekilde değiştirilmiş ve dördüncü fıkrası yürürlükten kaldırılmıştır.
Bu Kanunun 19 uncu maddesi hükümlerine aykırı olarak ormanlara izinsiz hayvan sokanlarla, ormana başı boş hayvan girmesine sebep olanlara beher kıl keçi ve deve için beşyüz lira, diğer büyükbaş hayvanların beheri için ikiyüz lira, küçükbaş hayvanların beheri için yüz lira para cezası verilir.
Madde 0006:
6831 sayılı Orman Kanununun 96 ncı maddesi aşağıdaki şekilde değiştirilmiştir.
Madde 96.- Bu Kanunun 20 nci ve 21 inci maddelerinde yazılı hükümlere aykırı hareket edenlere onbin lira para cezası verilir.
Madde 0007:
6831 sayılı Orman Kanununun 97 nci maddesinin birinci fıkrası aşağıdaki şekilde değiştirilmiştir.
Devlet çekici ile damgalanan ağaçları keserken bu damgayı orman idaresince tespit edilen şekilde dip kütükte bırakmayanlarla damgalı ağaçları tespit edilen hadde nazaran daha yüksekten kesenlere kesilen her ağaç için beşbin lira para cezası verilir.
Madde 0008:
6831 sayılı Orman Kanununun 99 uncu maddesi aşağıdaki şekilde değiştirilmiştir.
Madde 99.- 37 nci madde gereğince verilen izinlerde gösterilecek tedbir ve şartlara riayet etmeyenlere beşbin lira para cezası verilir.
Madde 0009:
6831 sayılı Orman Kanununun 100 üncü maddesinin dördüncü fıkrası aşağıdaki şekilde değiştirilmiştir.
Nakliye tezkeresini değiştirmeden nakliyat yapanlara yüzbin lira para cezası verilir. Ormandan kesilen ağaçlardan damgaya tabi orman emvalini damgasız olarak orman idaresinin istif yerlerine götürenlere ellibin lira para cezası verilir.
Madde 0010:
6831 sayılı Orman Kanununun 101 inci maddesinin bir ve ikinci fıkraları aşağıdaki şekilde değiştirilmiştir.
Yazılı olarak yapılan tebligat tarihinden itibaren iki yıl içinde 50 nci maddede yazılı işaretlerle ormanların hudutlarını belli etmeyen hususi orman sahiplerine beşyüzbin lira para cezası verilir.
Orman sahipleri bu cezanın kesinleşmesinden sonra bir yıl içinde yine bu mükellefiyeti ifa etmezler ise bunlara birmilyon lira para cezası verilir.
Madde 0011:
6831 sayılı Orman Kanununun 102 nci maddesinin birinci fıkrası aşağıdaki şekilde değiştirilmiştir.
51 inci madde gereğince tanzim, kabul ve tasdik olunan orman amenajman planlarında ormanın imarı, geliştirilmesi, ağaçlandırma yapılması, hastalık ve haşerelerle mücadele edilmesi gibi yapılmasına lüzum gösterilen işleri plan dairesinde ve verilen müddet içinde yapmayan ve gerekli tedbirleri almayan orman sahiplerine beşyüzbin lira para cezası verilir.
Madde 0012:
6831 sayılı Orman Kanununun 103 üncü maddesi aşağıdaki şekilde değiştirilmiştir.
Madde 103.- 67 nci madde hükümlerine aykırı hareket edenlere yüzbin lira para cezası verilir. Devlet veya her kime ait olursa olsun yeniden orman yetiştirme veya orman boşluğu ile göçük, devrik ve heyelan gibi hallerle meydana gelen açıklıkları doldurmak veya satış maksadıyla işlenen sahalarda geçici olmak kaydıyla yapılan tohumlama alanlarıyla fideliklere herhangi bir şekilde veya hayvan sokulması veya girmesi suretiyle orman yetiştirme alanlarında zarara sebebiyet verenlere üçyüzbin, diğer alanlarda zarara sebebiyet verenlere yüzbin lira para cezası verilir.
Madde 0013:
6831 sayılı Orman Kanununun 107 nci maddesi aşağıdaki şekilde değiştirilmiştir.
Madde 107.- 74 üncü maddede gösterilen tedbirlere riayet etmeyenlere mahallin en büyük mülki amiri tarafından yirmibin lira para cezası verilir.
Madde 0014:
6831 sayılı Orman Kanununun 110 uncu maddesi aşağıdaki şekilde değiştirilmiştir.
Madde 110.- 76 nci maddedeki yasak fiilleri işleyenlerle orman içine sönmemiş sigara atanlara ellibin lira para cezası verilir.
Madde 0015:
6831 sayılı Orman Kanununa 111 inci maddeden sonra (111 a) maddesi olarak aşağıdaki madde eklenmiştir.
Madde 111 a) - Bu Kanunda mercii belirtilmemiş idari para cezaları, orman işletme şefleri tarafından verilir. Bu Kanuna göre verilen idari para cezalarına dair kararlar ilgililere Tebligat Kanunu hükümlerine göre tebliğ edilir. Bu cezalara karşı tebliğ tarihinden itibaren en geç 7 gün içinde yetkili sulh ceza mahkemesine itiraz edilebilir. İtiraz üzerine verilen kararlar kesindir. İtiraz, zaruret görülmeyen hallerde evrak üzerinde inceleme yapılarak en kısa sürede sonuçlandırılır. Bu Kanuna göre verilen idari para cezaları 6183 sayılı Amme Alacaklarının Tahsil Usulü Hakkında Kanun hükümlerine göre orman idaresince tahsil olunur.
Madde 0016:
1475 sayılı İş Kanununun 97 nci maddesi aşağıdaki şekilde değiştirilmiştir.
Madde 97.- Bu Kanunun 3 üncü maddesi hükmüne aykırı davrananlardan; beş işçiye kadar (beş işçi dahil) işçi çalıştıranlara yüzbin lira, daha fazla işçi çalıştıranlara üçyüzbin lira para cezası verilir.
Bu para cezasının kesinleşmesinden sonra suçun tekrar işlenmesi halinde yukarıda yazılı para cezaları yarısı oranında artırılarak uygulanır.
Madde 0017:
1475 sayılı İş Kanununun 98 inci maddesinin (A) bendinin (6) numaralı alt bendinden sonra gelen son paragrafı ile (B) ve (C) bentleri aşağıdaki şekilde değiştirilmiştir.
Beş işçiye kadar (beş işçi dahil) işçi çalıştıran işveren veya vekiline yüzbin lira, daha fazla işçi çalıştıranlara üçyüzbin lira para cezası, tekrarı halinde belirtilen bu cezalar iki kat olarak yerilir.
B) 24 üncü maddesindeki hükümlere aykırı olarak işçi çıkaran veya işyerine yeni işçi alan işveren veya vekiline işten çıkardığı veya işe aldığı her işçi için beşyüzbin lira para cezası verilir.
C) 25 inci maddesindeki hükümlere aykırı hareketle sakat veya eski hükümlü çalıştırmayan işveren veya vekiline çalıştırmadığı her sakat ve eski hükümlü ve çalıştırmadığı her ay için beşyüzbin lira para cezası verilir.
Madde 0018:
1475 sayılı İş Kanununun 99 uncu maddesi aşağıdaki şekilde değiştirilmiştir.
Madde 99. - A) İşçinin bu Kanundan veya toplu iş sözleşmesinden veya hizmet akdinden doğan ve 26 ncı maddede belirtilen ücretini süresi içinde kasten; ödemeyen veya noksan ödeyen işveren veya işveren vekiline bu durumda bulunan her işçi için üçyüzbin lira para cezası verilir.
B) (1) - 30 uncu maddede yazılı ücrete ilişkin hesap pusulalarını işçiye vermeyen, 31 inci maddede gösterilen tutardan fazla olarak işçi ücretlerinden zarar karşılığı kesinti yapan veya zarar yapmaksızın işten çıkan işçiye tazminatını iade etmeyen veya mahsup yaptığı halde istek üzerine hesap ve belgeleri göstermeyen, 32 nci maddede belirtilen sebepler dışında işçiye ücret kesintisi cezası kesen yahut bu paraları aynı bentte gösterilen sürede bu hesaba yatırmayan işveren veya işveren vekiline ikiyüzbin lira para cezası verilir.
(2) - 33 üncü maddede belirtilen komisyonun tespit ettiği asgari ücretleri işçiye ödemeyen veya noksan ödeyen, 34 üncü maddede sözü edilen sebepler dolayısıyla çalışmayan işçiye yarım ücret ödemeyen, 35 inci maddede yazılı şartlar dışında fazla çalışma yaptıran veya aynı maddede gösterilen fazla çalışma ücretini ödemeyen veya noksan veya 36 ve 37 nci maddelerdeki hükümlere aykırı ödeyen 38, 41, 42, 43, 47 ve 54 üncü maddelerdeki şartlar ve usullere uymayarak bu maddelerde gösterilen ücretleri ödemeyen veya noksan ödeyen işveren veya vekiline beşyüzbin lira para cezası verilir.
(3) - 48 inci maddede gösterilen yüzdelerin hesabına ait usullere uymayan, 52 nci maddenin son fıkrasında belirtilen ücretsiz ilave izni vermeyen veya ücretli izin kullanan işçiye peşin olarak bu izne ait ücretini ödemeyen veya 56 ncı maddedeki hak edilmiş izni kullanmadan hizmet akdinin feshi halinde bu izne ait ücreti ödemeyen, 57 nci maddede belirtilen yönetmelik hükümlerine aykırı hareket eden veya 60 ıncı maddede sözü edilen sebepler dolayısıyla işçi ücretinden indirme yapan işveren veya işveren vekiline birmilyon lira para cezası verilir.
Madde 0019:
1475 sayılı İş Kanununun 100 üncü maddesi aşağıdaki şekilde değiştirilmiştir.
Madde 100.- Bu Kanunun 61 inci maddesinde ve bu maddede belirtilen tüzükte tespit olunan iş müddetlerine aykırı olarak işçilerini çalıştıran veya 64 üncü maddedeki ara dinlenmelerini bu maddeye göre uygulamayan veya işçileri 65 inci maddeye aykırı olarak geceleri 7,5 saatten fazla çalıştıran, gece ve gündüz postalarını değiştirmeyen, 67 nci madde hükmüne aykırı hareket eden, 68 inci madde hükümlerine aykırı olarak bu maddede belirtilen yerlerde 18 yaşını doldurmamış erkek çocukları ve her yaştaki kadınları çalıştıran, 69 uncu maddede anılan tüzük hükümlerine aykırı olarak hareket eden ve aynı maddenin birinci fıkrasındaki yazılı yasağa uymayan, 70 inci maddedeki hükme aykırı olarak doğumdan evvel ve sonraki müddetlerde gebe veya doğum yapmış kadınları çalıştıran veya ücretsiz izin vermeyen, 72 nci maddede belirtilen tüzük hükümlerine uymayan işveren veya işveren vekiline birmilyonbeşyüzbin lira para cezası verilir.
Madde 0020:
1475 sayılı İş Kanununun 101 inci maddesi aşağıdaki şekilde değiştirilmiştir.
Madde 101.- Bu Kanunun 73 üncü maddesi hükmüne aykırı hareket eden, 74 üncü maddenin ikinci fıkrasında belirtilen kurma veya işletme belgesi almadan bir işyerini açan, 74 üncü maddenin birinci fıkrasında belirtilen tüzüklerdeki hükümlere uymayan işveren veya işveren vekiline, alınmayan her işçi sağlığı veya iş güvenliği tedbiri için birmilyon lira para cezası verilir. Alınmayan tedbirler oranında takip eden her ay için aynı miktar ceza uygulanır.
Madde 0021:
1475 sayılı İş Kanununun 102 nci maddesi aşağıdaki şekilde değiştirilmiştir.
Madde 102.- Bu Kanunun 75 inci maddesine göre durdurulan işi izin almadan devam ettiren veya kapatılan işyerini izinsiz açan işveren veya vekiline birmilyonbeşyüzbin lira para cezası verilir.
Madde 0022:
1475 sayılı İş Kanununun 103 üncü maddesi aşağıdaki şekilde değiştirilmiştir.
Madde 103.- 76 ncı maddede öngörülen tüzükteki İşçi Sağlığı ve İş Güvenliği Korulunu işyerinde kurmaktan kaçınan veya kurup da çalışmasına engel olan işveren veya işveren vekiline birmilyon lira para cezası verilir. Bu cezanın kesinleşmesinden sonra maddede belirtilen suçun tekrar işlenmesi halinde belirtilen ceza yarısı oranında artırılarak uygulanır.
Madde 0023:
1475 sayılı İş Kanununun 104 üncü maddesi aşağıdaki şekilde değiştirilmiştir.
Madde 104.- Bu Kanunun 77 nci maddesi hükümlerine aykırı davrananlara yüzbin lira, ağır ve tehlikeli işlerde 16 yaşından küçükleri çalıştıran veya 78 inci maddede belirtilen tüzükte gösterilen yaş kayıtlarına aykırı işçi çalıştıran işveren veya işveren vekiline birmilyonbeşyüzbin lira, 79 uncu madde hükmü gereğince işçilere doktor raporu almayan veya istek halinde ilgili memura göstermeyen veya 80 inci madde gereğince alınması gereken raporu almayan veya bu raporları istek halinde yetkili memurlara göstermeyen işveren veya vekiline beşyüzbin lira, 81 inci maddede öngörülen tüzükte gösterilen şartlara ve usullere uymayan ve 82 nci maddede anılan tüzük hükümlerini yerine getirmeyen işveren veya işveren vekiline birmilyonbeşyüzbin lira para cezası verilir. Bu cezanın kesinleşmesinden sonra yukarıda sayılan suçların tekrar işlenmesi halinde belirtilen cezalar yarısı oranında artırılarak uygulanır.
Madde 0024:
1475 sayılı İş Kanununun 106 ncı maddesi aşağıdaki şekilde değiştirilmiştir.
Madde 106.- Bu Kanunun 89 uncu maddesinin ikinci fıkrasında sayılan yükümlülükleri yerine getirmeyen ve aynı maddenin birinci fıkrasındaki yetkili makam ve iş müfettişlerine karşı gereken kolaylığı göstermeyen işveren veya işveren vekillerine, 93 üncü maddede öngörülen tüzük hükümlerine ve aynı maddenin ikinci fıkrasındaki bildiri şartına uymayan işveren veya işveren vekillerine 94 üncü maddenin birinci fıkrasındaki yasaklara uymayan işveren veya işveren vekilleriyle 94 üncü maddenin ikinci fıkrasındaki yasaklara uymayan işçilere ikiyüzbin lira para cezası verilir.
Yukarıda sözü geçen yetkili makam ve işmüfettişlerinin bu Kanundan veya diğer kanunlardan doğan her çeşit teftiş, denetleme yetki ve görevleri gereğince, görevlerinin yerine getirilmesi sırasında istedikleri bilgileri vermeyen veya görevlerini yapma veya sonuçlandırmaya engel olan kimselere eylem başka bir suçu oluştursa dahi ayrıca birmilyon lira para cezası verilir.
Bu cezanın kesinleşmesinden sonra yukarıdaki fıkralarda yazılı olan suçların tekrar işlenmesi halinde belirtilen cezalar yarısı oranında artırılarak uygulanır.
Madde 0025:
1475 sayılı İş Kanununun 107 nci maddesi aşağıdaki şekilde değiştirilmiştir.
Madde 107.- Bu bölümde cezası özel olarak gösterilmemiş olan yasaklara aykırı hareket eden veya zorunluluklara uymayan işveren veya işveren vekillerine ikiyüzbin lira para cezası verilir.
Madde 0026:
1475 sayılı İş Kanununun 108 inci maddesi aşağıdaki şekilde değiştirilmiştir.
Madde 108.- Bu Kanunda öngörülen idari nitelikteki para cezaları gerekçesi belirtilmek suretiyle Çalışma ve Sosyal Güvenlik Bakanlığı Bölge Müdürünce verilir. 98 inci maddenin (D) bendindeki ceza hükümlerini uygulamaya mahallin sulh ceza mahkemeleri, 105 inci maddesinde yer alan eylemlerden dolayı açılan davalarda ise asliye ceza mahkemeleri yetkilidir. Bu davalar acele mevaddandır.
İdari nitelikteki para cezaları ilgililere usulüne göre tebliğ edilir. Bu para cezalarına karşı tebliğ tarihinden itibaren 7 gün içinde yetkili sulh ceza mahkemesine itiraz edilebilir, itiraz üzerine verilen kararlar kesindir. İtiraz, zaruret görülmeyen hallerde evrak üzerinde inceleme yapılarak en kısa sürede sonuçlandırılır. Bu Kanuna göre verilen idari para cezaları 6183 sayılı Amme Alacaklarının Tahsil Usulü Hakkında Kanun hükümlerine göre mahalli mal memurluğunca tahsil olunur.
Madde 0027:
2918 sayılı Karayolları Trafik Kanununun 7 nci maddesinin (j) bendi aşağıdaki şekilde değiştirilmiştir.
j) Tescile bağlı araçların muayenelerini yapmak veya yaptırmak ve bu Kanunun 13, 14, 16, 17, 18, 35 ve 65 inci madde hükümlerine aykırı hareket edenler hakkında suç veya ceza tutanağı düzenlemek.
Madde 0028:
2918 sayılı Karayolları Trafik Kanununun 14 üncü maddesinin son fıkrası aşağıdaki şekilde değiştirilmiştir.
Bu madde hükmüne uymayanlara ellibin lira para cezası verilir.
Madde 0029:
2918 sayılı Karayolları Trafik Kanununun 16 ncı maddesinin dördüncü fıkrası aşağıdaki şekilde değiştirilmiştir.
Bu madde hükümlerine aykırı hareket edenler ellibin lira para cezası ile cezalandırılırlar.
Madde 0030:
2918 sayılı Karayolları Trafik Kanununun 17 nci maddesinin son fıkrası aşağıdaki şekilde değiştirilmiştir.
Bu madde hükümlerine uymayanlar yüzbin lira para cezası ile cezalandırılırlar.
Madde 0031:
2918 sayılı Karayolları Trafik Kanununun 18 inci maddesinin üçüncü fıkrası aşağıdaki şekilde değiştirilmiştir.
Bu madde hükümlerine aykırı olarak izinsiz yapı yapanlar yüzbin lira para cezası ile cezalandırılırlar.
Madde 0032:
2918 sayılı Karayolları Trafik Kanununun 21 inci maddesinin ikinci fıkrası aşağıdaki şekilde değiştirilmiştir.
Bu madde hükmüne uymayan sürücüler ellibin lira para cezası ile cezalandırılırlar.
Madde 0033:
2918 sayılı Karayolları Trafik Kanununun 25 inci maddesinin üçüncü fıkrası aşağıdaki şekilde değiştirilmiştir.
Bu madde hükümlerine uymayanlar ellibin lira para cezası ile cezalandırılırlar.
Madde 0034:
2918 sayılı Karayolları Trafik Kanununun 26 ncı maddesinin dört ve beşinci fıkraları birleştirilerek aşağıdaki şekilde değiştirilmiştir.
Bu maddenin birinci ve ikinci fıkraları hükümlerine uymayan araçları kullanan sürücüler onbin lira para cezası ile cezalandırılırlar. Sürücü aynı zamanda araç sahibi değilse ayrıca tescil plakasına da aynı miktar için ceza tutanağı düzenlenir.
Madde 0035:
2918 sayılı Karayolları Trafik Kanununun 28 inci maddesinin son fıkrası aşağıdaki şekilde değiştirilmiştir.
Bu madde hükmüne uymayanlar onbin lira para cezası ile cezalandırılır.
Madde 0036:
2918 sayılı Karayolları Trafik Kanununun 31 inci maddesinin ikinci ve üçüncü fıkraları birleştirilerek aşağıdaki şekilde değiştirilmiştir.
(a) bendinde sayılan gereçleri bulundurmayan, kullanmayan veya kullanabilir durumda bulundurmayan sürücüler onbin lira; (b) bendine göre araçlarında taksimetre, takoğraf bulundurmayan, kullanmayan veya kullanabilir durumda bulundurmayan sürücüler yüzbin lira para cezası ile cezalandırılırlar. Sürücü aynı zamanda araç sahibi değilse ayrıca tescil plakasına da aynı miktar için ceza tutanağı düzenlenir. Ayrıca trafik zabıtasınca, (b) bendi hükmüne uygun durumda bulunmayan araçlar, eksikleri giderilinceye kadar trafikten men edilir.
Madde 0037:
2918 sayılı Karayolları Trafik Kanununun 36 ncı maddesinin son fıkrası aşağıdaki şekilde değiştirilmiştir.
Sürücü belgesine sahip olmadan araç sürenler ellibin lira para cezası ile cezalandırılırlar. Sürücü aynı zamanda araç sahibi değilse ayrıca tescil plakasına da aynı miktar için ceza tutanağı düzenlenir.
Madde 0038:
2918 sayılı Karayolları Trafik Kanununun 39 uncu maddesinin (c) bendi maddenin son fıkrası aşağıdaki şekilde değiştirilmiştir.
(c) Sürücü belgelerinin geçerlilik süresi:
Sürücü belgelerinden (K) sınıfı sürücü aday belgesi altı ay geçerlidir. Diğer sürücü belgelerinin İçişleri Bakanlığınca gerekli görüldüğünde değiştirilmesi zorunludur.
(a) ve (b) bentlerindeki hükümlere uymayan sürücüler ile bunlara araç kullandıranlar otuzbin lira para cezası ile cezalandırılırlar.
Madde 0039:
2918 sayılı Karayolları Trafik Kanununun 42 nci maddesinin (c) bendinin (1) ve (2) numaralı alt bentleri aşağıdaki şekilde değiştirilmiştir.
1. Sürücü belgesi alacakların sağlık muayeneleri, mahallin mülki amiri tarafından görevlendirilmiş tek tabip tarafından yapılabileceği gibi, kamu kurum ve kuruluşlarında veya resmi ve özel sağlık kuruluşlarında veya özel kuruluşlarda görevli tek tabip tarafından da yapılabilir. Ancak özel sağlık kuruluşlarında ve özel kuruluşlarda görevli tabiplerce verilen sağlık raporlarının eksik veya gerçeğe uygun olmamasının tespiti halinde, sorumlular hakkında Türk Ceza Kanununa göre işlem yapılmakla birlikte, bu tabiplerin daha sonra verecekleri raporlar da geçersiz sayılır.
2. Sürücü sınavlarının ve sağlık muayenelerinin yapılma esasları, sürücü belgeleri ile bu belgelerin verilmesine, yenilenmesine ve diğer hususlara dair şartlar, esas ve usuller yönetmelikte gösterilir.
Madde 0040:
2918 sayılı Karayolları Trafik Kanununun 48 inci maddesinin dördüncü fıkrası aşağıdaki şekilde değiştirilmiştir.
Bunlardan yönetmelikte belirtilen miktarın üzerinde alkollü içki kullandığı tespit olunanlar ellibin lira para cezası ile cezalandırılırlar.
Madde 0041:
2918 sayılı Karayolları Trafik Kanununun 49 uncu maddesinin son fıkrası aşağıdaki şekilde değiştirilmiştir.
Bu madde hükmüne aykırı olarak taşıt kullananlar ellibin lira para cezası ile cezalandırılırlar. Sürücü aynı zamanda araç sahibi değilse ayrıca tescil plakasına da aynı miktar için ceza tutanağı düzenlenir.
Madde 0042:
2918 sayılı Karayolları Trafik Kanununun 51 inci maddesinin ikinci fıkrası aşağıdaki şekilde değiştirilmiştir.
Hız ölçen teknik cihaz veya çeşitli usullerle yapılan tespit sonucu hız sınırlarını; yüzde ondan yüzde elliye (elli dahil) kadar aşan sürücüler yirmibin lira, yüzde elliden fazla aşan sürücüler otuzbin lira para cezası ile cezalandırılırlar.
Madde 0043:
2918 sayılı Karayolları Trafik Kanununun 59 uncu maddesinin ikinci, üçüncü, dördüncü ve beşinci fıkraları birleştirilerek aşağıdaki şekilde değiştirilmiştir.
Zorunlu hallerde gerekli önlemleri almadan; duraklayan sürücüler onbin lira, zorunlu haller dışında duraklayan sürücüler onbeşbin lira, zorunlu hallerde gerekli önlemleri almadan parkeden sürücüler onbeşbin lira, zorunlu haller dışında parkeden araç sürücüleri ise otuzbin lira para cezası ile cezalandırılırlar.
Madde 0044:
2918 sayılı Karayolları Trafik Kanununun 65 inci maddesinin üçüncü ve beşinci fıkraları aşağıdaki şekilde değiştirilmiştir.
Yukarıdaki bentlerden (a), (c), (f), (g), (h), (i) ve (j) bent hükümlerine uymayanlar onbin lira, (b), (d) ve (e) bentlerindeki şartlara uymayanlar otuzbin lira para cezası ile cezalandırılırlar.
Sürekli veya süreksiz olarak mamul veya ham madde yükü naklettiren kamu kurum ve kuruluşları ve gerçek ve tüzelkişilere ait işletmeler, yük nakli yaptırdıkları araçların azami toplam ağırlıklarını dikkate alarak yükleme yaptırmakla zorunludurlar. Buna aykırı hareket eden kamu kurum ve kuruluşları ile gerçek veya tüzelkişiler her araç için ellibin lira para cezası ile cezalandırılırlar.
Madde 0045:
2918 sayılı Karayolları Trafik Kanununun 70 inci maddesinin son fıkrası aşağıdaki şekilde değiştirilmiştir.
Bu madde hükümlerine uymayanlar yirmibin lira para cezası ile cezalandırılırlar.
Madde 0046:
2918 sayılı Karayolları Trafik Kanununun 81 inci maddesinin üçüncü fıkrası aşağıdaki şekilde değiştirilmiştir.
Anlaşma hali dışında maddi hasarlı, ölümlü veya yaralanmalı trafik kazalarında, zabıtanın iznini almadan zaruret dışında olay yerinden ayrılan veya (b) bendindeki hükümlere uymayan sürücüler yüzbin lira para cezası ile cezalandırılırlar.
Madde 0047:
2918 sayılı Karayolları Trafik Kanununun 82 nci maddesinin son fıkrası aşağıdaki şekilde değiştirilmiştir.
Bu madde hükümlerine uymayanlar onbin lira para cezası ile cezalandırılırlar.
Madde 0048:
2918 sayılı Karayolları Trafik Kanununun 114 üncü maddesinin üç, dört, beş ve altıncı fıkraları aşağıdaki şekilde değiştirilmiş, yedi ve sekizinci fıkraları kaldırılmıştır.
Yargı yetkisine giren suçlarla ilgili tutanağın bir sureti ilgili mahkemeye 7 iş günü içinde gönderilir.
Para cezaları yetkili memurlarca derhal tahsil edilir. Bu tahsilat makbuz karşılığında yapılır. Bu makbuzlar damga vergisinden muaftır.
Para cezaları derhal tahsil olunamadığı takdirde ceza tutanağı tanzim edilir ve bir sureti ilgili mal sandığına 7 iş günü içinde gönderilir.
Birinci fıkraya göre yetkili kılınmış personel, sayman mutemeti olarak görevlendirilmeden, makbuz karşılığı para cezası tahsil eder.
Madde 0049:
2918 sayılı Karayolları Trafik Kanununun 115 inci maddesi aşağıdaki şekilde değiştirilmiştir.
Madde 115.- Tahsilat derhal yapılmadığı takdirde, para cezalarının tutanağın tebliği tarihinden itibaren 10 gün içinde ödenmesi gerekir. 10 gün içinde ödenmeyen cezalar iki katına çıkar ve ödeme süresi 10 gün daha uzar, bu süre içinde de ödenmeyen cezalar üç katına çıkar.
Süresinde ödenmeyen para cezaları için 6183 sayılı Amme Alacaklarının Tahsil Usulü Hakkında Kanun Hükümleri uygulanır.
Bu para cezaları, Maliye ve Gümrük Bakanlığının Sayman mutemetlerine, mal sandıklarına veya 114 üncü maddesinin birinci fıkrasına göre yetkili kılınmış personele ödenebileceği gibi, banka veya PTT aracılığı ile de ödenebilir.
116 ncı maddede öngörülen itiraza ilişkin hüküm saklı kalmak üzere, para cezaları ile mahkemelerce verilen ve sadece hafif para cezalarına ait olan hükümler kesindir.
Madde 0050:
2918 sayılı Karayolları Trafik Kanununun 118 inci maddesinin ikinci ve dördüncü fıkraları aşağıdaki şekilde değiştirilmiştir.
Trafik suçunun işlendiği tarihten geriye doğru bir yıl içinde işlenen trafik suçlarına ait ceza puanları toplamı yönetmelikte belirtilen sayıyı aştığı, Bilgi İşlem Merkezince tespit edilen sürücülerin sürücü belgeleri yönetmelikte belirtilen esas ve usullere göre iki ay süre ile geri alınır. Ayrıca yönetmelikte belirtilen esaslara göre trafik eğitimine de tabi tutulabilirler.
Bu madde ve diğer ilgili maddelerdeki hükümlere göre sürücü belgeleri geri alınanlardan geri alma süresi içinde araç kullandığı tespit edilenler, yüzbin lira para cezası ile cezalandırılırlar.
Madde 0051:
2918 sayılı Karayolları Trafik Kanununun 123 üncü maddesinin dördüncü ve beşinci fıkraları aşağıdaki şekilde değiştirilmiştir.
Bu madde hükümlerine ve Yönetmelikteki şartlara uymayan kurs sahiplerine Milli Eğitim Gençlik ve Spor Bakanlığı tarafından, olayın özelliğine göre belirlenecek süre içinde şartlara uymaları yazılı olarak bildirilir. Bu süre içinde şartların yerine getirilmemesi halinde kurs sahipleri beşyüz bin liradan iki milyon liraya kadar hafif para cezası, tekrarında ise yazılı uyarı yapılmaksızın birmilyon liradan üçmilyon liraya kadar hafif para cezası ile cezalandırılırlar ve ayrıca kurs önbeş günden az olmamak üzere süreli veya süresiz olarak kapatılabilir.
Belge alınmadan açılan kursların sahipleri birmilyon lira hafif para cezası ile cezalandırılır. Ayrıca, belge alınmadan açılan kurslar zabıtaca kapatılır.
Madde 0052:
2918 sayılı Karayolları, Trafik Kanununun 129 uncu maddesinin birinci fıkrası (b) bendinin 4 numaralı alt bendinden sonra aşağıdaki bentler, 5 inci ve 6 ncı alt bent olarak ilave edilmiş ve 5 inci alt bendin numarası 7 olarak değiştirilmiştir.
5. Bu Kanunun 114 üncü maddesine göre tahsil edilen para cezalarının % 10 undan,
6. Ad ve/veya soyad veya tescil edilmiş ticari unvan ihtiva eden plaka satışlarından elde edilen gelirlerden,
Madde 0053:
2918 sayılı Karayolları Trafik Kanununun 113 üncü maddesi ile 116 ncı maddesinin son fıkrası yürürlükten kaldırılmıştır.
Madde 0054:
2918 sayılı Karayolları Trafik Kanununun 108 inci maddesinin altıncı ve 98, 99, 101, 104 üncü maddelerinin son fıkralarındaki onbin liradan otuzbin liraya kadar olan hafif para cezaları ikiyüzbin liradan birmilyon liraya kadar hafif para cezasına çıkartılmıştır.
Madde 0055:
2918 sayılı Karayolları Trafik Kanununun 32/2, 61/2,72/2, 91/4 üncü fıkralarındaki ve 13, 23, 34, 37, 44, 58, 60, 62, 63, 64, 66, 67, 68, 69, 73, 75, 76, 77, 78, 79, 94 üncü maddelerinin son fıkralarındaki para cezaları Onbin Liraya, 30 uncu maddesinin (a) ve (b) bentlerindeki ve 46, 52, 53, 55, 56, 74 üncü maddelerinin son fıkralarındaki para cezaları Onbeşbin Liraya ve 57, 71 ve 81 inci maddelerin son fıkralarındaki para cezaları Yirmibin Liraya, 47 ve 54 üncü maddelerin son fıkrasındaki para cezaları Otuzbin Liraya çıkartılmıştır.
Madde 0056:
2918 sayılı Karayolları Trafik Kanununa aşağıdaki geçici madde eklenmiştir.
GEÇİCİ MADDE 8.- Şoför Ehliyetnameleri ve Sürücü Belgeleri değiştirilip yenileninceye ve sürücü sicillerine ait kayıtlar Bilgi işlem Merkezine aktarılıncaya kadar, bu Kanunun 118 inci maddesinde öngörülen ceza puanı uygulaması, Emniyet Genel Müdürlüğünün birimleri tarafından Yönetmelikte gösterilen usul ve esaslara göre yapılır.
Ceza puanı uygulamasına İçişleri Bakanlığının tespit ve ilan edeceği tarihte başlanır.
Madde 0057:
2926 sayılı Tarımda Kendi Adına ve Hesabına Çalışanlar Sosyal Sigortalar Kanununun 61 inci maddesi ve başlığı aşağıdaki şekilde değiştirilmiştir.
İdari Cezalar
Madde 61.- 7 nci maddede belirtilen süreyi üç ay geçirmiş olan sigortalılara Bağ-Kur İl Müdürü tarafından gerekçesi belirtilmek suretiyle onbin lira para cezası verilir.
İdari nitelikteki para cezaları ilgililere usulüne göre tebliğ edilir. Bu para cezalarına karşı tebliğ tarihinden itibaren yedi gün içinde yetkili sulh ceza mahkemesine itiraz edilebilir. İtiraz üzerine verilen kararlar kesindir. İtiraz, zaruret görülmeyen hallerde evrak üzerinde inceleme yapılarak sonuçlandırılır. Bu Kanuna göre verilen idari para cezaları 6183 sayılı Amme Alacaklarının Tahsil Usulü Hakkında Kanun hükümlerine göre mahalli mal memurluğunca tahsil olunur.
Geçici Madde:
Bu Kanunun yürürlüğe girdiği tarihten önce 6831, 1475, 2918 ve 2926 sayılı Kanun hükümlerine muhalefetten açılan ve devam eden davalardan, kanunların değiştirilen hükümlerine göre mahkemelerin görev alanı dışına çıkarılan suçlarla ilgili olanlar hakkında görevsizlik kararı verilir, varsa tutuklular derhal tahliye edilir. Kararın bir örneği ve tutanak ilgisine göre mahallin en büyük mülki amirine, Çalışma ve Sosyal Güvenlik Bakanlığı Bölge Müdürüne, Bağ-Kur İl Müdürüne, İl Emniyet Müdürlüğüne veya ilçe emniyet amirliğine veya orman bölge şefliğine gönderilir. Bu makamlar, evrakın ilgilileri hakkında tutanaklarında yazılı suçlarının Kanunun değişikliğinden önceki cezalarından sadece para cezasının asgari haddini uygulamak suretiyle karar verirler. Verilecek para cezasından, aynı suçtan dolayı tutuklu kalınan süreler 647 sayılı Cezaların infazı Hakkında Kanunun 4 üncü maddesinin birinci fıkrasının birinci bendinde kabahatler için gösterilen asgari hadde göre hesap edilerek mahsup edilir. Para cezaları
6183 sayılı Amme Alacaklarının Tahsil Usulü Hakkında Kanun hükümlerine göre tahsil olunur.
Bu Kanunun yürürlüğe girdiği tarihten önce 6831, 1475, 2918 ve 2926 sayılı Kanunların değiştirilen hükümlerine göre mahkemelerin görev alanı dışına çıkarılan suçlardan dolayı kesinleşmiş ve henüz yerine getirilmemiş mahkumiyet kararlarının sadece para cezasına ilişkin kısımları infaz olunur ve hükümlü olanlar ise derhal tahliye edilir. İnfaz edilecek para cezasından, aynı suçtan dolayı tutuklu ve hükümlü kalınan süreler 647 sayılı Cezaların İnfazı Hakkında Kanunun 4 üncü maddesinin birinci fıkrasının birinci bendinde kabahatler için gösterilen asgari hadde göre hesap edilerek mahsup edilir.
Madde 0058:
Bu Kanun yayımı tarihinde yürürlüğe girer.
Madde 0059:
Bu Kanun hükümlerini Bakanlar Kurulu yürütür.
Yükleyen: yasinuzunoglu
