5285 sayılı Afyon İlinin Adının Afyonkarahisar Olarak Değiştirilmesi Hakkında Kanun
Yayımlandığı Resmî Gazete Tarihi: 28.01.2005
Yayımlandığı Resmî Gazete Sayısı: 25710
Kabul Tarihi	06.01.2005
TÜRKİYE BÜYÜK MİLLET MECLİSİ BAŞKANLIĞINA
Afyon İlinin Adının Afyonkarahisar Olarak Değiştirilmesi Hakkında Kanun Teklifi gerekçesi ile birlikte ilişikte sunulmuştur.
Gereğini arz ederiz.
Saygılarımızla.
10.06.2003
GENEL GEREKÇE
Afyon İlinin adı Cumhuriyetin ilk yıllarından itibaren Afyonkarahisar olarak kullanılagelmiştir.Afyon Kocatepe'de dikilmiş bulunan Atatürk Anıtının kaidesinde de Afyonkarahisar vilayetinden söz edilmiştir. Bundan önceki dönemlerde de Karahisar ismi Sahipata ile anılmış ve şu andaki Afyon İlini ifade etmiştir.
Şehrin eteğinde kurulduğu ‘kale'nin ve ilin ekonomik açıdan sembolü haline gelmiş olan ‘Afyon' bitkisinin müşterek ad olarak kullanılması hem tarihe karşı bir vefa hem de halkın geçim kaynaklarından birisi olan Afyon tarımına verilen önemi gösterecektir.
Ayrıca, Kurtuluş Savaşı yıllarındaki adıyla anılacak il; Şanlıurfa, Kahramanmaraş ve Gaziantep illerimiz gibi Milli Mücadele ile özdeşleşmiş olacaktır. Böylece Afyon İlinin tarihsel kimliği ile anılmasını sağlamak amaçlanmıştır.
AFYON MİLLETVEKİLLERİ MAHMUT KOÇAK, SAİT AÇBA, İBRAHİM HAKKI AŞKAR, AHMET KOCA, HALİL AYDOĞAN, REYHAN BALANDI VE HALİL ÜNLÜTEPE'NİN TEKLİFİ
AFYON İLİNİN ADININ AFYONKA-RAHİSAR OLARAK DEĞİŞTİRİLMESİ HAKKINDA KANUN TEKLİFİ
Madde - 1.
Afyon ilinin adı Afyonkarahisar olarak değiştirilmiştir.
Madde - 2.
Bu Kanun yayımı tarihinde yürürlüğe girer.
Madde - 3.
Bu Kanun hükümlerini Bakanlar Kurulu yürütür.
İçişleri Komisyonu Raporu
T.C.
İçişleri Komisyonu
Esas No	2/328
Karar No	5
16.12.2004
TÜRKİYE BÜYÜK MİLLET MECLİSİ BAŞKANLIĞINA
26.10.2004 tarihinde Başkanlığınıza sunulan, Afyon Milletvekilleri Mahmut Koçak, Sait Açba, İbrahim Hakkı Aşkar, Ahmet Koca, Halil Aydoğan, Reyhan Balandı ve Halil Ünlütepe'nin Afyon İlinin Adının Afyonkarahisar Olarak Değiştirilmesi Hakkında Kanun Teklifi Başkanlığınızca 2.11.2004 tarihinde Komisyonumuza havale edilmiş ve Komisyonumuz, 15.12.2004 tarihli dördüncü toplantısında İçişleri ve Adalet bakanlıkları temsilcilerinin de katılımıyla Teklifi inceleyip görüşmüştür.
Teklifte Afyon, ilinin adı, Afyonkarahisar olarak değiştirilmektedir.
Tümü üzerindeki görüşmelerden sonra Teklif ile gerekçesi Komisyonumuzca benimsenmiş ve Teklifin maddelerinin görüşülmesine geçilmesi kararlaştırılmıştır.
Teklifin 1 inci maddesi ile yürürlük ve yürütmeye ilişkin 2 ve 3 üncü maddeleri Komisyonumuzca aynen kabul edilmiştir.
Raporumuz, Genel Kurula sunulmak üzere arz olunur.
Madde 0001:
Afyon ilinin adı Afyonkarahisar olarak değiştirilmiştir.
Madde 0002:
Bu Kanun yayımı tarihinde yürürlüğe girer.
Madde 0003:
Bu Kanun hükümlerini Bakanlar Kurulu yürütür.
Yükleyen: yasinuzunoglu
