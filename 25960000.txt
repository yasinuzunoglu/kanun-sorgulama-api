2596 sayılı Bazı Kisvelerin Giyilemiyeceğine Dair Kanun
Yayımlandığı Resmî Gazete Tarihi: 03.12.1334
Yayımlandığı Resmî Gazete Sayısı: 2879
Kabul Tarihi	03.12.1334
Madde 0001:
Her hangi din ve mezhebe mensup olurlarsa olsunlar ruhanilerin mabet ve ayinler haricinde ruhani kisve taşımaları yasaktır.
Hükümet her din ve mezhebden münasib göreceği yalnız bir ruhaniye mabed ve ayin haricinde dahi ruhani kıyafetini taşıyabilmek için muvakkat müsaadeler verebilir. Bu müsaade müddetinin hitamında onun aynı ruhani hakkında yenilenmesi veya bir başka ruhaniye verilmesi caizdir.
Madde 0002:
Türkiye de kanuna tevkifan teşekkül etmiş ve edecek olan izcilik ve sporculuk gibi topluluklar ve cemiyet ve kulüb gibi heyetler ve mektebler mahsus kıyafet, alamet ve levazım taşımak istedikleri zaman yalnız nizamname veya talimatname ile muayyen tiplere uygun kıyafet, alamet ve levazım taşıyabilirler.
Madde 0003:
Türkiye de bulunan Türklerin ve yabancıların, yabancı memleketlerin siyaset, askerlik ve milis teşekkülleri ile münasebetli kıyafet ve alametlerini ve lavazımını taşımaları yasaktır.
Madde 0004:
Ecnebi teşekkül mensuplarının kendi kıyafet, alamet ve levazımları ile Türkiye`yi ziyaret etmeleri, İcra Vekilleri Heyetince tayin olunacak mercilerin müsaadesine tabidir.
Madde 0005:
Türkiye Devleti nezdine memur bulunanların kıyafetleri beynelmilel mer`i adetlere tabidir.
Müsaadei mahsusa ile gelen yabancı memleketler kara, deniz, hava kuvvetlerine mensup kimselerin resmi üniformalarını nerelerde ve ne zaman taşıyabilecekleri İcra Vekilleri Heyeti karariyle tayin olunur.
Madde 0006:
Bu kanunun tatbik suretini gösterir bir nizamname yapılır.
Madde 0007:
Birinci maddenin hükümleri bu kanunun neşri tarihinden itibaren altı ay sonra ve diğer maddelerin hükümleri kanunun neşri tarihinden itibaren mer`idir.
Madde 0008:
Bu kanunun icrasına İcra Vekilleri Heyeti memurdur.
Yükleyen: yasinuzunoglu
