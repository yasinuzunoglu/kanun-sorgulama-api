1618 sayılı Seyahat Acentaları ve Seyahat Acentaları Birliği Kanunu
Yayımlandığı Resmî Gazete Tarihi: 28.09.1972
Yayımlandığı Resmî Gazete Sayısı: 14320
Kabul Tarihi	14.09.1972
BİRİNCİ KISIM
Seyahat Acentaları
I - Tanım
Madde 0001:
(Madde 13.01.2007 tarih ve 26402 sayılı Resmi Gazetede yayımlanan Kanun ile Değişmiştir.)
Bu Kanunun uygulanmasında;
a) Bakanlık: Kültür ve Turizm Bakanlığını,
b) Birlik: Seyahat Acentaları Birliğini,
c) İşletme belgesi: Bakanlıkça verilen seyahat acentası belgesini,
ç) Paket tur: 4077 sayılı Tüketicinin Korunması Hakkında Kanunda tanımlanan paket turu,
d) Tur: Türkiye nin tarihi, doğal, kültürel, turistik değerlerinden en az birini tanıtma ve ulaştırmayı birlikte kapsayan, bu hizmetlerin dahil olduğu tek bir fiyatla satılan veya satış taahhüdü yapılan ve hizmeti yirmidört saatten kısa bir süreyi kapsayan ticari faaliyeti,
e) Seyahat acentası: Kar amacı ile turistlere turizm ile ilgili bilgiler vermeye, paket turları ve turları oluşturmaya, turizm amaçlı konaklama, ulaştırma, gezi, spor ve eğlence hizmetlerini görmeye yetkili olan, oluşturduğu ürünü kendi veya diğer seyahat acentaları vasıtası ile pazarlayabilen ticari kuruluşu,
f) Rehber: Bakanlıkça verilen rehber belgesini haiz kişiyi,
ifade eder.
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
İzin
Madde 0002:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
Gruplandırma
Madde 0003: Seyahat acentaları gördükleri hizmetlere göre üç grupta toplanırlar:
(A) Grubu seyahat acentaları - 1 inci maddede söz konusu olan tüm seyahat acentalığı hizmetlerini görürler.
(B) Grubu seyahat acentaları - uluslararası kara, deniz ve hava ulaştırma araçları ile (A) grubu seyahat acentalarının düzenliyecekleri turların biletlerini satarlar.
(C) Grubu seyahat acentaları - yalnız Türk vatandaşları için yurt içi turlar düzenlerler.
(B) ve (C) grubu seyahat acentaları kendi hizmetleri dışında kalan diğer seyahat acentalığı hizmetlerini göremezler. Ancak kendilerine (A) grubu seyahat acentalarının verecekleri hizmetleri görürler.
(Fıkra 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
Yabancı uyruklu seyahat acentaları yurt dışına tur tertibedemezler.
(A) grubu seyahat acentaları, yurt dışına tertipleyecekleri turlarda kara ulaştırma araçlarını kullanmak istedikleri takdirde, kendilerinden dış hatlara karayolu ile yolcu nakliyatı ruhsatnamesi istenmez. Ancak, aracın Bakanlıkça tespit edilen vasıflara uygunluğu aranır.
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
İşletme belgeleri
Madde 0004:
(Madde 13.01.2007 tarih ve 26402 sayılı Resmi Gazetede yayımlanan Kanun ile Değişmiştir.)
Türkiye de seyahat acentalığı faaliyeti göstermek için Bakanlıktan işletme belgesi almak zorunludur.
İşletme belgesi almak isteyenlerin başvurularına ilişkin usul ve esaslar yönetmelikle belirlenir.
(Fıkra 17.04.2020 tarih ve 31102 sayılı Resmi Gazetede yayımlanan 7244 Sayılı Kanunun 3. Maddesi ile Değişmiştir.) İşletme belgesi bir işletmeye mahsus olmak üzere tüzel kişilere verilir. Bakanlıktan izin almak kaydıyla işletme belgesi acenta unvanından bağımsız olarak başka bir tüzel kişiliğe devredilebilir ve devir Bakanlık siciline işlendiği tarihte hüküm ifade eder. Devredilen işletme belgesinde yer alan acenta unvanı veya iltibasa yol açacak unvan on yıl içerisinde hiçbir seyahat acentasına kullandırılmaz. İşletme belgesini devreden tüzel kişiliğe üç yıl içerisinde yeniden işletme belgesi verilmez. Belge devrine ilişkin usul ve esaslar Bakanlıkça belirlenir.
Yurt dışında ve/veya yurt içinde yolcu taşımacılığı yapan otobüs işletmelerinin hizmetleri nakliyecilik hizmeti niteliğinde olup, bu Kanun hükümlerine tabi değildir.
Seyahat acentaları, işletme belgesi almak sureti ile seyahat acentalığı faaliyeti yapabilirler. 6762 sayılı Türk Ticaret Kanunu hükümleri saklıdır.
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
İşletmenin adı
Madde 0005: Mevcut bir seyahat acentasının herhangi bir sicil dairesinde daha önce tescil edilmiş ünvanı başka bir seyahat acentası tarafından alınamaz. Bu ünvan, başka bir seyahat acentası tarafından iltibasa yol açacak nitelik belirten kelimeler veya yeni bir isim katılarak benzetme yapmak suretiyle dahi kullanılamaz.
Turizm Müessesesi Belgesini haiz tesis isimleri için de yukardaki fıkra hükümleri uygulanır.
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
Şubeler
Madde 0006: Seyahat acentaları yurt içinde ve yurt dışında sürekli veya geçici şubeler açabilirler.
Şube açacak seyahat acentaları bu hususu Bakanlığa bildirmeye ve kuruluş izni almaya mecburdurlar.
Şubeler, levhalarında, antetli kağıtlarında, mühür ve kaşelerinde bağlı oldukları merkezi belirtirler.
Şubeler, seyahat acentalarına verilen işletme belgelerine yazılır.
Şubelerin 8, 9, 10 ve 11 inci maddelerde gösterilen nitelikleri haiz olması şarttır. Yurt dışında şube açacak olan seyahat acentalarının açılacak şubeleri için döviz tahsisine ilişkin esaslar Bakanlığa ve Maliye Bakanlığı tarafından ortaklaşa tespit edilir.
BİRİNCİ KISIM
Seyahat Acentaları
II - Seyahat Acentalarının Kuruluş ve İşleyişi
Yasak faaliyetler
Madde 0007: Seyahat acentaları ve şubeleri, işyerlerinden seyahat acentalığı hizmetleri dışında faydalanamazlar. Ancak, seyahat acentaları işyerlerinin belirli bir yerinde hatıra eşyası, turist rehberi, kartpostal ve benzeri şeyler satabilirler.
BİRİNCİ KISIM
Seyahat Acentaları
III - Nitelikler
Seyahat acentası sahibinin nitelikleri
Madde 0008: Seyahat acentalarının sahiplerinde, tüzel kişiliği haiz seyahat acentalarının yönetim kurulu üyelerinde ve yetkili yöneticilerinde aşağıdaki nitelikler aranır:
18 yaşını bitirmiş olmak,
(Bent 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı beş yıl veya daha fazla süreyle ya da Devletin güvenliğine karşı suçlar, Anayasal düzene ve bu düzenin işleyişine karşı suçlar, milli savunmaya karşı suçlar, devlet sırlarına karşı suçlar ve casusluk, basit veya nitelikli zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama, kaçakçılık veya vergi kaçakçılığı suçlarından hapis cezasına mahkûm olmamak,
Ticari itibar bakımından yeterli olmak,
30 uncu madde hükmüne göre cezalandırılmamış olmak.
BİRİNCİ KISIM
Seyahat Acentaları
III - Nitelikler
Seyahat acentası sorumlu müdürünün nitelikleri
Madde 0009:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
III - Nitelikler
Seyahat acentalarının yükümlülükleri
Madde 0010:
(Madde 10.01.2007 tarih ve 26402 sayılı Resmi Gazetede yayımlanan Kanun ile Değişmiştir.)
Seyahat acentaları aşağıdaki hususlara uymak zorundadır:
a) Turlarda veya sadece tek bir otelde konaklamayı ve konaklanacak otele ulaşımı içerenler hariç olmak üzere paket turlarda; paket tur veya tur başına kırkbeş kişiye kadar en az bir rehber bulundurmak; tek araç kapasitesi kırkbeş kişiyi aşan araçlarda bir rehber bulundurmak; turistlere, rehberler dışında herhangi bir kimse vasıtasıyla Türkiye nin tarihi, doğası, kültürü ve turizmi ile ilgili rehberlik faaliyeti niteliğinde bilgi vermemek.
b) Müşteriyi aldatıcı, kamu güvenini sarsıcı ve ülke turizmini baltalayıcı davranışlarda bulunmamak.
c) Sunulan tüm hizmetlere ilişkin detaylı program ve bilgiler ile paket tur programının hangi sigorta şirketi tarafından sigortalandığını gösteren sözleşmenin bir nüshasını tüketiciye vermek.
ç) Diğer seyahat acentaları ile birlikte müteselsilen sorumlu olarak düzenleyecekleri faaliyetlere ve aracılık hizmetlerine ilişkin yükümlülüklerini yerine getirmek.
d) Şubeleri de dahil olmak üzere adres değişikliklerini değişiklik yapılmadan en az on gün önce Bakanlığa bildirmek.
e) Müşterileri ile biletlerini satacakları ulaştırma müesseselerine sunacakları hizmetler ve sigorta limiti kapsamındaki yükümlülükler hariç olmak üzere tüm seyahat acentalığı işlemlerinden doğacak yükümlülüklerini yerine getirmek, karşılığı olmak ve bu yükümlülüklerin yerine getirilmemesi halinde Bakanlıkça paraya çevrilerek ilgililere ödeme yapılmak üzere seyahat acentasının grubuna göre asgari beşbin Yeni Türk Lirası azami otuzbin Yeni Türk Lirası arasında Bakanlıkça belirlenecek teminatı, 4734 sayılı Kamu İhale Kanununun 34 üncü maddesinde belirtilen değerler üzerinden vermek ve teminatın eksilmesi halinde, otuz gün içerisinde tamamlamak.
f) Tur programındaki yerlerde yönetmelikte belirtilen kamu kurumu niteliğindeki meslek kuruluşları tarafından hazırlanan tanıtıcı materyallerin müşterilere sunulmasını, bu kuruluşların talebi halinde sağlamak.
Bakanlıkça gerekli görülen hallerde bu maddenin (e) bendinde belirtilen teminatın alt ve üst limitleri, geçmiş yıllar için 213 sayılı Vergi Usul Kanununun mükerrer 298 inci maddesi uyarınca tespit ve ilan edilen yeniden değerleme oranında artırılarak uygulanabilir.
Seyahat acentaları ve şubelerine, teminatlara, kamu kurumu niteliğindeki meslek kuruluşlarının tanıtımlarına, personel, işyeri, turist taşıma araçları, transfer elemanlarının nitelikleri ile (a) bendindeki hususlara ilişkin usul ve esaslar Bakanlıkça hazırlanacak yönetmelikle belirlenir.
BİRİNCİ KISIM
Seyahat Acentaları
III - Nitelikler
Seyahat acentası işyerinin nitelikleri
Madde 0011:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
IV - Seyahat Acentalarından Alınacak Teminat
Zorunlu sigorta
Madde 0012:
(Madde 13.01.2007 tarih ve 26402 sayılı Resmi Gazetede yayımlanan Kanun ile Değişmiştir.)
Seyahat acentaları, Türkiye de satılan paket turlarda:
a) Düzenledikleri paket tur kapsamında; müşteriye taahhüt ettikleri hizmetlerin acentanın iflası da dahil olmak üzere herhangi bir nedenle verilmemesi veya taahhüt edilen şekilde verilmemesinden kaynaklanabilecek sorumluluklarını sigorta ettirmek zorundadır. Bu durumda sigortacının sorumluluğu en az paket tur bedeli kadar olmalıdır. Müşteri, sigorta kapsamındaki zararını doğrudan doğruya sigorta şirketinden talep edebilir.
Seyahat acentaları ve sigorta şirketleri, sigorta sözleşmelerini yaptıkları andan itibaren beş iş günü içerisinde sözleşmenin bir örneğini Bakanlığa göndermekle yükümlüdürler. Sözleşmenin süresinden önce sona ermesi halinde, bu durum aynı süre içerisinde seyahat acentaları ve sigorta şirketleri tarafından Bakanlığa bildirilir.
İlgili branşta ruhsatı bulunan sigorta şirketlerinin paket tur sigortası yapmaları zorunludur. Hazine Müsteşarlığı gerekli durumlarda sigorta primlerini belirlemeye yetkilidir.
b) Paket tur sözleşmesi düzenlenirken, müşteriye;
1- Müşterinin kaza ve hastalık halinde çıkış noktasına dönüş masraflarını,
2- Her türlü kazadan doğan zararını ve tedavi masraflarını,
poliçe limiti kadar karşılayacak şekilde sigorta ettirilebileceğini bildirmekle yükümlüdürler.
BİRİNCİ KISIM
Seyahat Acentaları
IV - Seyahat Acentalarından Alınacak Teminat
Teminatın miktarı
Madde 0013:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
IV - Seyahat Acentalarından Alınacak Teminat
İşletme belgelerinin iptalinde teminat
Madde 0014:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
IV - Seyahat Acentalarından Alınacak Teminat
İşletme faaliyetinin sona ermesi veya grup değiştirilmesi halinde teminat
Madde 0015:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
IV - Seyahat Acentalarından Alınacak Teminat
Teminat karşısında alacaklıların durumu
Madde 0016:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
V - Seyahat Acentalarının Yükümlülükleri
Haber verme
Madde 0017: Seyahat acentalarının sahipleri, tüzel kişilerde yönetim kurulu adına yetkili yöneticiler, dilekçelerinde yazılan ve işletme belgelerinde söz konusu olan hususlarda, meydana gelen değişiklikleri, oluşundan itibaren 30 gün içinde Bakanlığa yazı ile bildirirler.
BİRİNCİ KISIM
Seyahat Acentaları
V - Seyahat Acentalarının Yükümlülükleri
Bilgi verme
Madde 0018:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
V - Seyahat Acentalarının Yükümlülükleri
Madde 0019: Reklam ve tanıtma :
Seyahat acentaları gerçeğe aykırı ve yanıltıcı tanıtma ve reklam yapamazlar. (2. Cümle 13.08.2008 tarih ve 26966 sayılı Resmi Gazetede yayımlanan Kanun ile Metinden Çıkarılmıştır.)
BİRİNCİ KISIM
Seyahat Acentaları
V - Seyahat Acentalarının Yükümlülükleri
Madde 0020 : Yazışma
Seyahat acentaları, Bakanlıkça gönderilen genelge ve diğer çeşitli konulardaki yazıları en geç 15 gün içinde cevaplandırır veya cevabın gecikme sebebini Bakanlığa bildirirler.
Seyahat acentaları diğer yerli ve yabancı kuruluşların seyahat acentalığı işlemleri ve tüm turizm faaliyetleri ile ilgili yazılarını da aynı süre içinde cevaplandırmakla yükümlüdürler. Seyahat acentaları yukarda söz konusu olan yazışmaları beş yıl süreyle saklarlar.
(3. Fıkra 13.08.2008 tarih ve 26966 sayılı Resmi Gazetede yayımlanan Kanun ile Metinden Çıkarılmıştır.)
BİRİNCİ KISIM
Seyahat Acentaları
V - Seyahat Acentalarının Yükümlülükleri
Mesleki sır
Madde 0021: Seyahat acentaları müşterilerinin isim ve adreslerini ve gezileri ile ilgili kişisel hususları gizli tutarlar.
Bu hususlarda ilgili kanun hükümleri saklıdır.
BİRİNCİ KISIM
Seyahat Acentaları
VI - Seyahat Acentalarına Verilecek Kredi ve Tanınacak Kolaylıklar
Kredi
Madde 0022:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
VI - Seyahat Acentalarına Verilecek Kredi ve Tanınacak Kolaylıklar
Kolaylıklar
Madde 0023:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
VII - Denetim ve Gözetim
Denetim
Madde 0024: Bakanlık, müfettişleri, uzman denetçileri, bölge müdürleri veya Bakanlıkça yetkili kılınacak diğer kişiler vasıtasiyle seyahat acentaları ve Seyahat Acentaları Birliğini her zaman denetleme yetkisini haizdir.
Seyahat Acentaları ve Seyahat Acentaları Birliği personeli denetim sırasında her türlü bilgiyi vermek ve belgeleri göstermekle yükümlüdürler.
BİRİNCİ KISIM
Seyahat Acentaları
VII - Denetim ve Gözetim
Tur - taban fiyatları
Madde 0025:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
VII - Denetim ve Gözetim
Sicil
Madde 0026: Bakanlıkta, seyahat acentaları ile Seyahat Acentaları Birliğinin muntazam ve ayrıntılı olarak sicilleri tutulur.
BİRİNCİ KISIM
Seyahat Acentaları
VIII - İptal ve Ceza
Madde 0027: İdari para cezaları ve belge iptali
(Madde 13.08.2008 tarih ve 26966 sayılı Resmi Gazetede yayımlanan Kanun ile Değişmiştir.)
Bu Kanun ve ilgili mevzuatta belirlenen esaslara uymayan seyahat acentalarına Bakanlıkça aşağıda belirtilen cezalar uygulanır.
a) İdarî para cezaları ve bu cezaların uygulanacağı durumlar aşağıda belirtilmiştir:
1 - Bu Kanunun 10 uncu maddesinin birinci fıkrasının (a) veya (f) bendinin ihlali halinde binbeşyüz Yeni Türk Lirası.
2 - Bu Kanunun; 7, 17, 19 veya 21 inci maddelerinden birinin veya 10 uncu maddesinin birinci fıkrasının (c), (ç) veya (d) bentlerinden birinin ihlalinin tespiti halinde bin Yeni Türk Lirası.
3 - Bu Kanunda belirtilen veya Bakanlıkça istenilen bilgi ve belgelerin süresi içerisinde verilmemesi veya yanıltıcı bilgi veya belge verilmesi halinde ikibin Yeni Türk Lirası.
4 - Bu maddede belirtilen fiiller dışında, bu Kanun hükümlerine uymayan seyahat acentaları, durumu düzeltmeleri veya bir daha mevzuata aykırı davranmamaları konusunda Bakanlıkça uyarılır. Uyarıya rağmen otuz gün içerisinde gerekli düzeltmelerin yapılmaması veya bir yıl içerisinde uyarmayı gerektiren aynı veya başka fiil veya fiillerin tespiti halinde bin Yeni Türk Lirası.
5 - (Bent 22.06.2012 tarih ve 28331 sayılı Resmi Gazetede yayımlanan 6326 Sayılı Kanun ile Eklenmiştir) Tur için yazılı rehberlik sözleşmesi yapmayan veya taban ücretin altında ücret ile rehber çalıştıran seyahat acentasına her bir fiil için ayrı ayrı olmak üzere bin Türk Lirası.
b) Seyahat acentası işletmesi belgesi aşağıdaki hallerde iptal edilir:
1 - Bu Kanunun 12 nci maddesi hükümleri uyarınca zorunlu sigortanın yaptırılmaması.
2 - Seyahat acentasının belge almaya esas niteliklerini kaybettiğinin veya bu Kanunda yer almayan faaliyetlerde bulunduğunun tespiti.
3 - Bu Kanunun 10 uncu maddesinin (b) veya (e) bendini ihlal eden bir fiilin tespiti.
Bu madde uyarınca işletme belgesi iptal olunan seyahat acentalarının isimleri veya iltibasa yol açacak bir isim hiçbir seyahat acentasına yeniden verilemez. Birlikçe geçici ve uzun süreli üyelikten çıkarma cezası verilen seyahat acentalarının belgeleri, fiilleri bu maddenin (b) bendi uyarınca bir cezayı gerektirmiyorsa, geçici men süresince iptal edilir
BİRİNCİ KISIM
Seyahat Acentaları
VIII - İptal ve Ceza
İptalin hükmü
Madde 0028:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
VIII - İptal ve Ceza
Faaliyetten men etme
Madde 0029: Geçici işletme veya işletme belgesiz olarak seyahat acentalığı faaliyetinde bulunan seyahat acentaları bulundukları yerlerin en büyük mülki amirleri tarafından derhal faaliyetten men edilir. (Cümle 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
BİRİNCİ KISIM
Seyahat Acentaları
VIII - İptal ve Ceza
Ceza
Madde 0030:
(Madde 13.01.2007 tarih ve 26402 sayılı Resmi Gazetede yayımlanan Kanun ile Değişmiştir.)
Bakanlıktan belge almaksızın bu Kanun uyarınca seyahat acentalarının yapabileceği faaliyetlerde bulunanlar hakkında, 29 uncu maddede belirtilen idari soruşturmadan ayrı olarak, mülki amir tarafından ikibin Türk Lirasından beşbin Türk Lirasına kadar idarî(1) para cezasına hükmolunur.
(Fıkra 27.04.2024 tarih ve 32529 sayılı Resmi Gazetede yayımlanan 7500 Sayılı Kanunun 11. Maddesi ile Yürürlükten Kaldırılmıştır.)
(Fıkra 27.04.2024 tarih ve 32529 sayılı Resmi Gazetede yayımlanan 7500 Sayılı Kanunun 11. Maddesi ile Değişmiştir.) Seyahat acentaları, müşterilerine verdiği hizmetler sırasında, müşterilerinin bilgisi ve onayı dışında alışveriş amaçlı belirli bir işletmeye gönderilmeleri karşılığında kendisine veya yönlendireceği kişiye herhangi bir menfaat temin etmeleri halinde bu seyahat acentalarının belgeleri Bakanlıkça iptal edilir ve bunlar beş yıl süreyle seyahat acentalığı yapamaz.
(1) 05.07.2012 tarih ve 28344 Sayılı Resmi Gazetede Yayınlanan 6352 Sayılı Kanun ile birinci fıkrasında yer alan üç aydan altı aya kadar hapis ve bin güne kadar adlî ibaresi mülki amir tarafından ikibin Türk Lirasından beşbin Türk Lirasına kadar idarî, ikinci fıkrasında yer alan bin güne kadar adlî ibaresi mülki amir tarafından beşyüz Türk Lirasından ikibin Türk Lirasına kadar idarî şeklinde değiştirilmiştir.
BİRİNCİ KISIM
Seyahat Acentaları
VIII - İptal ve Ceza
Ceza
Madde 0031:
(Madde 13.01.2007 tarih ve 26402 sayılı Resmi Gazetede yayımlanan Kanun ile Yürürlükten Kaldırılmıştır.)
İKİNCİ KISIM
Seyahat Acentaları Birliği
Madde 0032: Amaç ve Kuruluş
Seyahat acentaları, seyahat acentalığı mesleğinin yurt ekonomisi ve turizmine uygun surette gelişmesini sağlayıcı tedbirleri almak ve mesleki ahlak ve tesanüdü korumak amaciyle Seyahat Acentaları Birliği adı altında tüzel kişiliği haiz bir birlik kurarlar. Seyahat acentalarının bu birliğe üye olmaları zorunludur.
Seyahat Acentaları Birliğinin merkezi İstanbul dadır.(Cümle 13.08.2008 tarih ve 26966 sayılı Resmi Gazetede yayımlanan Kanun ile Eklenmiştir) Birlik gerekli görülen yerlerde merkeze bağlı şubeler açabilir. Yönetim Kurulu, merkeze bağlı şube bürosunun kadroları ile şube müdürünü tespit ve tayin eder.
İKİNCİ KISIM
Seyahat Acentaları Birliği
II - Birliğin Görevleri
Madde 0033:
Seyahat Acentaları Birliğinin görevi, pazar araştırmaları ve seyahat acentalığı konusunda incelemeler yapmak, birlik üyeleri arasındaki haksız rekabetin önlenmesi hususunda gerekli tedbirler almak, seyahat acentaları personelinin yetiştirilmesi için kurslar ve seminerler düzenlemek, Bakanlıkça istendiğinde görüş bildirmek, uluslararası kuruluşlarda seyahat acentalarını temsil etmek, bu kanunda ve 34 üncü maddenin son fıkrasında bahsedilen yönetmelikte belirtilen diğer görevleri ifa etmektir.
Birlik, acentalık mesleğinin vakar ve haysiyetine uymayan hareketlerden dolayı birlik üyelerine disiplin cezası verir.  (2. Cümle 04.05.2023 tarih ve 32180 sayılı Resmi Gazetede yayımlanan Anayasa Mahkemesinin 22.3.2023 tarihli ve E:2022/156; K:2023/58 sayılı kararı ile iptal edilmiştir.)
İKİNCİ KISIM
Seyahat Acentaları Birliği
III - Birliğin Organları
Madde 0034: Birliğin,
Genel Kurul,
Yönetim Kurulu,
Denetim Kurulu,
Disiplin Kurulu,
olmak üzere 4 organı vardır. Bunlar aşağıda belirtildiği şekilde kurulup faaliyete geçerler.
Genel Kurul, her seyahat acentasının temsilci olarak göndereceği birer sahip veya birer sorumlu müdüründen oluşur. Genel Kurul kendi üyeleri arasından bir başkan, iki başkan yardımcısı ve yeteri kadar katip seçer.
Genel Kurul üç yılda (1) bir Kasım ayında toplanır. Ayrıca Genel Kurul, Yönetim Kurulu tarafından veya Bakanlıkça re sen olağanüstü toplantıya çağrılabilir. Adi ve Olağanüstü toplantılara temsilcilerin çoğunluğunun katılması şarttır. İlk toplantıda bu çoğunluk elde edilemediği takdirde toplantı en çok bir hafta içinde çoğunluk aranmaksızın yapılır. Toplantılarda kararlar mevcut temsilcilerin çoğunluğu ile alınır.
Genel Kurulun görevleri:
Birlik hesaplarını incelemek, Yönetim Kurulu raporlarını görüşüp karara bağlamak ve gereğinde Yönetim ve Denetim Kurulunu ibra etmek,
Birliğin çalışma programı ve bütçesini görüşüp karara bağlamak, idarecilere ve temsilcilere verilecek ücretler ile bunlara ilişkin her türlü ödenek ve yollukları tespit etmek,
Yönetim Kurulu tarafından Genel Kurula arz olunan hususları görüşüp karara bağlamak,
Genel Kurul üyelerinin yirmide biri tarafından görüşülmesi veya gündemden çıkarılması istenen konuları görüşmek ve gündeme alınan maddeleri karara bağlamak,
(Bent 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 38. Maddesi ile Değişmiştir.) Yönetim ve Denetim Kurulu üyeleri ile 11/7/2019 tarihli ve 7183 sayılı Türkiye Turizm Tanıtım ve Geliştirme Ajansı Hakkında Kanun ile kurulan Türkiye Turizm Tanıtım ve Geliştirme Ajansı Yönetim Kurulunun asıl ve yedek (2) üyelerini seçmek,
Üye kayıt ücreti ve aidat miktarını tespit etmek,
(Bent 13/01/2007 tarih ve 26402 sayılı Resmi Gazetede yayımlanan Kanun ile Değişmiştir.) Gerekli olduğu takdirde taşınmaza bağlı mülkiyet ve diğer sınırlı ayni hakların edinilmesine ve satışına karar vermek. Ancak, taşınmazların satışı için Genel Kurulun üçte iki çoğunluğunun olumlu oyu gereklidir.
ğ.     (Bent 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir) Üyelerini diğer meslek kuruluşları ile kamu kurum ve kuruluşları nezdinde temsil etmek, dava açmak, dernek, vakıf ve iktisadi işletmelerini kurmak, Birliğin amacını gerçekleştirmek için şirket kurulması veya kurulu olanlara ortak olunması konusunda karar vermek.
h.     (Bent 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir) Birlikçe onaylanacak belgeler ve verilecek hizmetlerin ücretini tespit için Yönetim Kuruluna yetki vermek.
ı.     (Bent 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir) Genel Kurul yetkisi dahilindeki konularda Yönetim Kuruluna yetki vermek.
Yönetim Kurulu, Genel Kurulun kendi üyeleri arasından seçeceği 9 kişiden teşekkül eder. Yönetim Kurulu üyelerinin en az 4 ünün (A) grubu seyahat acentaları temsilcisi olması gerekir. Ayrıca Yönetim Kuruluna 9 yedek üye de seçilir. Yönetim Kurulu ayda en az iki defa, ihtiyaca göre ve başkanın çağrısiyle de her zaman toplanabilir.
Yönetim Kurulunun görevleri;
Birliğin çalışma programı ve bütçesini hazırlamak ve Genel Kurula sunmak,
Genel Kurulca alınacak kararları uygulamak,
Merkez Müdürü ve Merkez Bürosunun kadrolarını tespit ve tayin işlemlerini yapmak,
Adi ve olağanüstü genel kurul toplantısına karar vermek,
Bütçe fasılları arasında nakiller yapmak,
Yönetim Kurulu üyelerinin ekseriyeti tarafından görüşülmesi istenen ve gündeme alınan konuları görüşüp karara bağlamak,
Bu maddenin son fıkrasında bahsedilen yönetmelikte belirtilen diğer görevleri ifa etmektir.
Denetim Kurulu, Genel Kurulca Birlik üyeleri arasından seçilecek 3 kişiden teşekkül eder. Ayrıca aynı sayıda yedek üye de seçilir.
Denetim Kurulunun görevleri;
Genel Kurul tarafından alınan kararların Yönetim Kurulunca yerine getirilip getirilmediğini araştırmak,
Birlik işlerinin mevzuat esasları dairesinde yürütülüp yürütülmediğini denetlemek,
Bakanlıkça verilecek görevlerin yerine getirilip getirilmediğini incelemek,
Birliğin işlemlerini ve hesaplarını kontrol etmek,
Birliğin bir yıllık işlem ve hesapları hakkında Genel Kurula rapor vermek,
Birliğin çalışmaları hakkında 3 ayda bir Bakanlığa rapor vermektir.
Disiplin Kurulu Genel Kurulca Birlik üyeleri arasından seçilecek 3 kişiden meydana gelir.
(Hüküm 04.05.2023 tarih ve 32180 sayılı Resmi Gazetede yayımlanan Anayasa Mahkemesinin 22.3.2023 tarihli ve E:2022/156; K:2023/58 sayılı kararı ile iptal edilmiştir.)
Bakanlıkça, Seyahat Acentaları Birliğinin ve organlarının görev ve yetkilerine ilişkin bir yönetmelik hazırlanır.
(Fıkra 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir) Bu Kanunda hüküm bulunmayan hallerde, Disiplin Kurulu ve disiplin cezaları ile Genel Kurul toplantıları, seçimler ve yasaklara ilişkin olarak 5362 sayılı Esnaf ve Sanatkarlar Meslek Kuruluşları Kanununun 24 üncü maddesi ile aynı Kanunun üçüncü kısmının birinci bölümünün esnaf ve sanatkar odalarına ilişkin hükümleri uygulanır.
(1) 2 yılda İbaresi 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 38. Maddesi ile üç yılda şeklinde değişmiştir.
(2) üyeleri ile 11/7/2019 tarihli ve 7183 sayılı Türkiye Turizm Tanıtım ve Geliştirme Ajansı Hakkında Kanun ile kurulan Türkiye Turizm Tanıtım ve Geliştirme Ajansı Yönetim Kurulunun asıl ve yedek İbaresi 02.11.2023 tarih ve 32357 sayılı Resmi Gazetede Yayımlanan 7464 Sayılı Kanunun 7. Maddesi ile madde metninden çıkarılmıştır.
İKİNCİ KISIM
Seyahat Acentaları Birliği
IV - Birliğin Gelirleri
Madde 0035: Seyahat Acentaları Birliğinin gelirleri aşağıda yazılı kaynaklardan meydana gelir.
Üyelerin Birliğe kayıt ücreti ve aidat,
Seyahat acentaları personelinin yetiştirilmesi için düzenlenecek kurs ve seminerlerden temin edilecek gelirler,
Bağış ve yardımlar.
(ç, d, e, f ve g Bentleri 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir)
ç.    Birlikçe onaylanacak belgeler ve verilecek hizmetlerin gelirleri,
d.    Yayınlardan, sosyal, kültürel ve eğitim faaliyetlerinden elde edilecek gelirler,
e.    Fuar, sergi ve benzeri organizasyonlardan elde edilecek gelirler,
f.    Birliğin menkul ve gayrimenkul sermaye iratları, iştirak ve şirket karlarından elde edilecek gelirler,
g.    Diğer gelirler.
(Fıkra 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir)
Birliğe kayıt ücreti yirmibin Yeni Türk Lirası olup, nakden ve bir defada tahsil edilir. Yıllık aidat, üye kayıt ücretinin yüzde beşidir. Üye kayıt ücreti ve yıllık aidat her takvim yılı başından geçerli olmak üzere o yıl için 213 sayılı Vergi Usul Kanununun mükerrer 298 inci maddesi uyarınca tespit ve ilan edilen yeniden değerleme oranında artırılarak uygulanır. Yıl içinde tahsil edilmeyen yıllık aidatlara genel kurul kararı ile yönetim kuruluna verilecek yetkilendirme ile gecikme zammı uygulanır.
ÜÇÜNCÜ KISIM
Son Hükümler
Madde 0036: 6086 sayılı Turizm Endüstrisini Teşvik Kanununun 34 üncü maddesi yürürlükten kaldırılmıştır.
ÜÇÜNCÜ KISIM
Son Hükümler
Geçici Madde 0001: Bu kanunun yürürlüğe girdiği tarihten önce kurulmuş bulunan seyahat acentaları ve şubelerinin 6 ay içinde kendilerini bu kanun hükümlerine uydurmaları ve yeniden işletme belgesi almaları şarttır. Bu süre zarfında kendilerini bu kanun hükümlerine uydurmayan seyahat acentalarının mevcut ruhsatnameleri iptal edilir.
(A) grubu seyahat acentalığı işletme belgesi talebinde bulunan seyahat acentalarından yurt dışından tertipledikleri turistik turlarla ilgili olarak son iki yıl içinde 4 üncü maddenin 2 nci fıkrasında söz konusu edilen miktarda döviz temin ettiğini tevsik edenlere işletme belgesi verilir. Son iki yıl içinde söz konusu edilen miktarda dövizi temin edememiş olan seyahat acentalarına ise geçici işletme belgesi verilir.
ÜÇÜNCÜ KISIM
Son Hükümler
Geçici Madde 0002: Turizm ve Tanıtma Bakanlığı, bu kanunun yürürlüğe girdiği tarihten önce kurulmuş bulunan seyahat acentaları ve şubelerinin kendilerini bu kanun hükümlerine uydurmaları hususunda azami 4 ay içinde görüş bildirmek ve yeni müracaatlarda Seyahat Acentaları Birliğinin vazifelerini ifa etmek üzere Birlik kuruluncaya kadar bir seyahat acentası örgütünü vazifelendirir.
Seyahat acentalarının kendilerini bu kanun hükümlerine uydurmalarını müteakıp bir ay içinde, vazifeli seyahat acentası örgütü Seyahat Acentaları Birliğinin ilk Genel Kurulunu toplar.
ÜÇÜNCÜ KISIM
Son Hükümler
Geçici Madde 0003: Seyahat acentaları
(Madde 13/01/2007 tarih ve 26402 sayılı Resmi Gazetede yayımlanan Kanun ile Eklenmiştir)
Gerçek kişilere ait seyahat acentalarının işletme belgeleri bir defaya mahsus olmak üzere, bu Kanunun yürürlüğe girdiği tarihten itibaren iki yıl içerisinde tüzel kişiliğe devredilebilir.
Bu Kanunun yürürlüğe girdiği tarihte kurulmuş bulunan seyahat acentaları, bu Kanunun 10 uncu maddesinin (e) bendinde belirtilen teminatı aynı maddenin son fıkrası uyarınca hazırlanacak yönetmeliğin yayımından itibaren iki yıl içerisinde Bakanlığa ibraz etmekle yükümlüdürler. Bu teminat mektuplarının ibrazı halinde Bakanlıkta mevcut teminat mektupları iade edilir. Bu yükümlülüğe uymayan seyahat acentalarının belgeleri bu Kanunun 27 nci maddesinin (b) bendinin (4) numaralı alt bendi uyarınca iptal edilir.
Geçici Madde 0004:
(Madde 13.08.2008 tarih ve 26966 sayılı Resmi Gazetede yayımlanan Kanun ile Eklenmiştir.)
Bu Kanunun yürürlüğe girdiği tarihten önce 27 nci maddenin (b) bendinin (2) numaralı alt bendine göre bir yıl içinde üç kez idari para cezası almak suretiyle işletme belgesi iptal edilenlerin, bu Kanunun yürürlüğe girdiği tarihten itibaren bir yıl içinde talepte bulunmaları halinde işletme belgeleri ihya edilir.
Geçici Madde 0005:
(Madde 07.12.2019 Tarih ve 30971 Sayılı Resmi Gazetede Yayımlanan 7194 Sayılı Kanunun 39. Maddesi ile Eklenmiştir.)
Birliğin 2019 yılı Kasım ayında yapılacak olan seçimlerinde 34 üncü maddenin birinci fıkrasının (A) bendinde yer alan, seçimlerin üç yılda bir kasım ayında yapılacağına ilişkin hüküm uygulanmaz.
Birliğin 2019 yılı Kasım ayında yapılan seçimlerinde seçilen Yönetim, Denetim ve Disiplin Kurulu üyeleri ile Türkiye Turizm Tanıtım ve Geliştirme Ajansı Yönetim Kurulunun asıl ve yedek üyelerinin görev süresi üç yıl olarak uygulanır.
Geçici Madde 0006:
(Madde 15.04.2022 Tarih ve 31810 Sayılı Resmi Gazetede Yayımlanan 7394 Sayılı Kanunun 7. Maddesi ile Eklenmiştir.)
Birliğe ödenecek 2022 yılı yıllık aidatlarının hesaplanmasında 2022 yılı için 213 sayılı Vergi Usul Kanununun mükerrer 298 inci maddesi uyarınca tespit ve ilan edilen yeniden değerleme oranının yüzde ellisi dikkate alınır.
Geçici Madde 0007:
(Madde 28.12.2023 Tarih ve 32413 Sayılı Resmi Gazetede Yayımlanan 7491 Sayılı Kanunun 28. Maddesi ile Eklenmiştir.)
6/2/2023 tarihinde yaşanan deprem afetinden etkilenen ve Genel Hayata Etkili Afet Bölgesi kabul edilen; Adana, Adıyaman, Batman, Bingöl, Diyarbakır, Elazığ, Gaziantep, Hatay, Kahramanmaraş, Kayseri, Kilis, Malatya, Mardin, Niğde, Osmaniye, Şanlıurfa ve Tunceli illerinde faaliyet gösteren seyahat acentalarından 35 inci maddede düzenlenen yıllık aidat 2023 ve 2024 yılları için alınmaz.
ÜÇÜNCÜ KISIM
Son Hükümler
Madde 0037:
Bu kanun yayımı tarihinde yürürlüğe girer.
ÜÇÜNCÜ KISIM
Son Hükümler
Madde 0038:
Bu kanunu Bakanlar Kurulu yürütür.
Yükleyen: yasinuzunoglu
