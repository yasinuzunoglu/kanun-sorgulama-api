5523 sayılı Türkiye Yatırım Destek ve Tanıtım Ajansı Kurulması Hakkında Kanun
Yayımlandığı Resmî Gazete Tarihi: 04.07.2006
Yayımlandığı Resmî Gazete Sayısı: 26218
Kabul Tarihi	21.06.2006
Genel Gerekçe İçin Tıklayın
Madde 0001: Amaç ve kuruluş
( 1 ) Bu Kanunun amacı; ülkenin ekonomik kalkınmasında gereksinim duyulan yatırımların artırılması için Türkiye de yatırım yapılmasını özendirmeye yönelik yatırım destek ve tanıtım stratejilerinin belirlenmesi ve uygulanması maksadıyla kurulan Türkiye Yatırım Destek ve Tanıtım Ajansının görev, yetki ve teşkilâtını düzenlemektir.
( 2 ) Bu Kanunun uygulanmasını sağlamak ve Kanunla kendisine verilen görevleri yerine getirmek üzere kamu tüzel kişiliğini haiz, idarî ve malî özerkliğe sahip ve Başbakanlıkla ilgili Türkiye Yatırım Destek ve Tanıtım Ajansı kurulmuştur.
( 3 ) Başbakan, Ajansın yönetimi ile ilgili yetkilerini gerekli gördüğü takdirde bir Bakan eliyle kullanabilir.
( 4 ) Ajans, bu Kanunda hüküm bulunmayan hallerde özel hukuk hükümlerine tâbidir.
( 5 ) Ajansın merkezi Ankara dadır.
Madde 0002: Tanımlar
( 1 ) Bu Kanunda geçen;
a. Ajans: Türkiye Yatırım Destek ve Tanıtım Ajansını,
b. Başkan: Türkiye Yatırım Destek ve Tanıtım Ajansı Başkanını,
c. Kurul: Danışma Kurulunu,
ç. Yatırım: Yerli sermayeli yatırımlar ile doğrudan yabancı yatırımları,
ifade eder.
Madde 0003: Ajansın görevleri
( 1 ) Ajansın görevleri şunlardır:
a. Ulusal düzeyde yatırım destek ve tanıtım stratejisini, kalkınma ajansları ve ilgili diğer kuruluşlarla işbirliği halinde belirlemek ve uygulamak.
b. Kamu kurum ve kuruluşları, kalkınma ajansları ve özel sektör kuruluşlarınca uluslararası düzeyde yürütülen yatırım destek ve tanıtım faaliyetlerini koordine etmek ve desteklemek.
c. Yatırımcılara yönelik bilgilendirme ve yönlendirme hizmetleri tasarlamak ve sunmak; yatırımcıların, yatırım yapmadan önce, yatırım aşamasında ve yatırımlarını yaptıktan sonra ihtiyaç duydukları bilgilendirme ve yönlendirme hizmetini kalkınma ajansları ile işbirliği halinde sağlamak.
ç. Yatırımlara ilişkin izin ve onay işlemlerinin tamamlanmasında destek sağlamak üzere ilgili kurum ve kuruluşlar ile kalkınma ajansları nezdinde bu işlemleri takip etmek.
d. Bakanlar Kurulunca yerli sermayeli yatırımlar ile doğrudan yabancı yatırımlar için farklı veya aynı olmak üzere, yatırımın türüne, yerine, sermaye tutarına veya yatırımın sağlayacağı istihdam imkanı gibi kriterlere göre belirlenecek yatırımların izin ve onay işlemlerini ilgili kurum ve kuruluşlar ile kalkınma ajansları nezdinde yatırımcılar adına yürütmek ve sonuçlandırmak.
e. Yatırımcıların karşılaşabilecekleri engel ve sorunları tespit ederek sorunların çözümü konusunda ilgili merciler nezdinde girişimde bulunmak.
f. Türkiye de yatırımların artırılmasına katkı sağlayacak her türlü bilgi ve veriyi oluşturmak veya ilgili kurum ve kuruluşlardan toplamak, güncellemek ve dağıtmak, ulusal ve uluslararası kuruluşlarla bu konuda işbirliği yapmak.
g. Yatırım destek ve tanıtım faaliyetlerine etkinlik kazandırmak amacıyla gerekli politikaların oluşturulmasına yönelik olarak ilgili merciler nezdinde girişimde bulunmak.
ğ. Yatırım ortamının iyileştirilmesine ilişkin reform sürecine katkı sağlamak, bu kapsamda öneriler geliştirmek.
h. Görev alanına giren konularda ulusal ve uluslararası kongre, seminer ve benzeri toplantılara teknik ve maddi katkı sağlamak, desteklemek, düzenlemek ve bunlara katılmak.
ı. Ajansın görev alanına giren konularda Türkçe ve yabancı dillerde basılı ve elektronik yayınlar çıkarmak ve bu tür yayınları desteklemek.
i. Kanunlarla verilen diğer görevleri yapmak.
Madde 0004: Teşkilat
( 1 ) Ajansın teşkilatı; Danışma Kurulu, ana hizmet birimleri ile danışma ve yardımcı hizmet birimlerinden oluşur.
Madde 0005: Kurul ve görevleri
( 1 ) Danışma Kurulu; Başbakan tarafından belirlenen bakanlar ve özel sektör temsilcilerinden oluşur. Başkan Kurulun doğal üyesidir.
( 2 ) Kurula Başbakan başkanlık eder.
( 3 ) Kurulun görüşeceği konuların nitelik ve özelliklerinin gerektirmesi halinde diğer kamu kurum ve kuruluş temsilcileri ile sivil toplum örgütleri temsilcileri de Başbakanın daveti üzerine toplantıya çağrılabilir.
( 4 ) Kurul yılda en az bir defa olmak üzere Başbakanın çağrısı üzerine toplanır. Kurulun sekretarya hizmetlerini Ajans yürütür.
( 5 ) Kurulun görevleri şunlardır:
a. Yatırım destek ve tanıtım stratejisi konusunda öneriler geliştirmek.
b. Ajansın yürüteceği faaliyetlerin etkinliğini artırmak üzere tavsiyelerde bulunmak.
c. Ajansın yıllık faaliyet planını değerlendirmek.
ç. Ajansın yıllık faaliyet planında yer alan konularla ilgili kurum ve kuruluşların uygulamaya sağlayabileceği katkıları belirlemek.
Madde 0006: Başkan
( 1 ) Ajansın en üst yöneticisi olan Başkan, Ajansın genel yönetim ve temsilinden sorumludur.
( 2 )  (Fıkra 04.07.2011 tarih ve 27984 sayılı Resmi Gazetede yayımlanan K.H.K. ile Değişmiştir.) Başkan, en az dört yıllık eğitim veren yükseköğretim kurumlarından veya bunlara denkliği Yükseköğretim Kurulu tarafından kabul edilen yurt dışındaki yükseköğretim kurumlarından mezun olan, yeterli yabancı dil bilgisine ve meslekî açıdan yeterli bilgi ve deneyime sahip, mesleği ile ilgili olarak kamu veya özel sektörde en az beş yıl çalışmış olanlar arasından Başbakan tarafından atanır.
( 3 ) Başkan, Ajansın hizmetlerinin mevzuata, Hükümetin genel ekonomi politikalarına, Danışma Kurulu tavsiyelerine uygun olarak yürütülmesini ve Ajansın faaliyet alanına giren konularda diğer kamu kurum ve kuruluşları ile işbirliği ve koordinasyonu sağlamakla görevli ve Başbakana karşı sorumludur.
( 4 ) Başkanın görev ve yetkileri şunlardır:
a. Ajansın işlevlerinin yerine getirilebilmesi için gerekli yatırım destek ve tanıtım stratejisini, yıllık faaliyet planını ve bütçesini Başbakana sunmak ve uygulanmasını sağlamak.
b. Danışma Kurulu toplantısından en az 15 gün önce yıllık faaliyet raporunu ve izleyen yıl faaliyet planını hazırlayarak Danışma Kurulu üyelerinin değerlendirmesine sunmak.
c. Ajans personelinin işe alınması ve diğer işlemlerini Başbakanın onayına sunmak.
ç. Ajansın görevleriyle ilgili konularda diğer kamu kurum ve kuruluşları ile gerekli işbirliği ve koordinasyonu sağlamak.
d. Ajansın görevleriyle ilgili düzenleyici işlemleri yürürlüğe koymak.
e. Hizmet birimlerinin uyumlu, verimli, disiplinli ve düzenli biçimde çalışmasını temin etmek.
f. Ajansı resmi ve özel kuruluşlar nezdinde temsil etmek.
( 5 ) Ajans teşkilatının her kademedeki yöneticileri, yapmakla yükümlü bulundukları hizmet veya görevleri, Başkanın emir ve direktifleri yönünde mevzuata, plan ve programlara uygun olarak düzenlemek ve yürütmekten bir üst kademeye karşı sorumludur.
( 6 ) Başkan ve her kademedeki Ajans yöneticileri, sınırlarını yazılı olarak açıkça belirtmek şartıyla yetkilerinden bir kısmını astlarına devredebilirler. Yetki devri, yetki devreden amirin sorumluluğunu kaldırmaz.
Madde 0007: Ana hizmet birimleri
( 1 ) Ajansın ana hizmet birimleri şunlardır:
a. Yatırım Tanıtım Hizmetleri Daire Başkanlığı.
b. Yatırımcı Hizmetleri Daire Başkanlığı.
c. (Bent 04.07.2011 tarih ve 27984 sayılı Resmi Gazetede yayımlanan 0644 Sayılı K.H.K. ile Eklenmiştir) Kalkınma Ajanslarıyla İşbirliği Daire Başkanlığı.
ç. (Bent 04.07.2011 tarih ve 27984 sayılı Resmi Gazetede yayımlanan 0644 Sayılı K.H.K. ile Eklenmiştir) Kamu-Özel Sektör İşbirliği Daire Başkanlığı.
( 2 ) Yatırım Tanıtım Hizmetleri Daire Başkanlığı, ülkedeki yatırım ortamı ve yatırım imkanları hakkında yatırımcıları bilgilendirmek ve yönlendirmek üzere yurt içinde ve yurt dışında her türlü faaliyeti programlamak, yürütmek ve Başkan tarafından verilen benzer işleri yapmakla görevlidir.
( 3 ) Yatırımcı Hizmetleri Daire Başkanlığı, yatırımcıların yatırım yapmadan önce, yatırım aşamasında ve yatırımlarını yaptıktan sonra ihtiyaç duyabilecekleri çeşitli destek hizmetlerini tasarlamak ve yürütmek ve Başkan tarafından verilen benzer işleri yapmakla görevlidir.
( 4 ) (Fıkra 04.07.2011 tarih ve 27984 sayılı Resmi Gazetede yayımlanan 0644 Sayılı K.H.K. ile Eklenmiştir) Kalkınma Ajanslarıyla İşbirliği Daire Başkanlığının görevleri şunlardır:
a) Ulusal düzeyde yatırım destek ve tanıtım stratejisini, kalkınma ajansları ile işbirliği halinde belirlemek ve uygulamak.
b) Kalkınma ajanslarınca uluslararası düzeyde yürütülen yatırım destek ve tanıtım faaliyetlerini koordine etmek.
c) Yatırımlara ilişkin izin ve onay işlemlerinin tamamlanmasında destek sağlamak üzere kalkınma ajansları nezdinde bu işlemleri takip etmek.
ç) Türkiye'de yatırımların artırılmasına katkı sağlayacak her türlü bilgi ve veriyi ilgili kurum ve kuruluşlardan toplamak ve bu konularda kalkınma ajanslarıyla işbirliği yapmak.
d) Başkan tarafından verilecek diğer görevleri yapmak.
( 5 ) (Fıkra 04.07.2011 tarih ve 27984 sayılı Resmi Gazetede yayımlanan 0644 Sayılı K.H.K. ile Eklenmiştir) Kamu-Özel Sektör İşbirliği Daire Başkanlığının görevleri şunlardır:
a) Yatırım destek ve tanıtım faaliyetlerinde kamu kurum ve kuruluşları ile özel sektör arasında işbirliğini geliştirerek uygulamalarda eşit muameleyi, saydamlığı sağlayıcı önerilerde bulunmak.
b) Kamu-özel sektör işbirliğinin iyileştirilmesine ilişkin sürece katkı sağlamak ve bu kapsamda öneriler geliştirmek.
c) Kamu-özel sektör işbirliği faaliyetlerine etkinlik kazandırmak amacıyla gerekli politikaların oluşturulmasına yönelik olarak ilgili merciler nezdinde girişimde bulunmak.
ç) Başkan tarafından verilecek diğer görevleri yapmak.
c) 10 uncu maddesinin birinci fıkrasında yer alan 30'u geçmemek üzere ibaresi 60'ı geçmemek üzere şeklinde değiştirilmiştir.
Madde 0008: Danışma ve yardımcı hizmet birimleri
( 1 ) Ajansın danışma birimi, Hukuk Müşavirliği; yardımcı hizmet birimi ise İnsan Kaynakları ve Destek Hizmetleri Daire Başkanlığıdır.
( 2 ) Hukuk Müşavirliği;
a. Başkan, Ajans birimleri ve diğer kamu kurum ve kuruluşları tarafından gönderilen kanun, tüzük ve yönetmelik taslakları ile diğer hukuki konular hakkında görüş bildirmekle,
b. Ajansın menfaatlerini koruyucu, anlaşmazlıkları önleyici hukuki tedbirleri zamanında almak, anlaşma ve sözleşmelerin bu esaslara uygun olarak yapılmasına yardımcı olmakla,
c. Adli ve idari davalarda gerekli bilgileri hazırlamak, taraf olduğu adli ve idari davalarda Ajansı temsil etmek veya Ajans tarafından hizmet satın alma yoluyla temsil ettirilen davaları takip ve koordine etmekle,
ç. Başkan tarafından verilecek diğer görevleri yapmakla,
görevlidir.
( 3 ) İnsan Kaynakları ve Destek Hizmetleri Daire Başkanlığı;
a. Ajansın insan gücü politikası ve planlaması konusunda çalışmalar yapmak, tekliflerde bulunmak ve personelin özlük işlemlerini yürütmekle,
b. Ajansın bilgi teknolojileri alt yapısını kurmak, işletmek ve geliştirmekle,
c. Ajansın ihtiyacı olan her türlü yapım, satın alma, kiralama, bakım ve onarım, arşiv, sağlık ve benzeri her türlü idari ve mali hizmetleri yürütmekle,
ç. Ajansın taşınır ve taşınmaz mal kayıtlarını tutmakla,
d. Başkan tarafından verilecek diğer görevleri yapmakla,
görevlidir.
Madde 0009: Bütçe ve denetim
( 1 ) Ajansın bütçesi, aşağıdaki kaynaklardan oluşur:
a. Ajans tarafından ücret karşılığı sağlanabilecek çeşitli hizmetler karşılığında elde edilecek gelirler.
b. Genel bütçeden Başbakanlık bütçesine bu amaçla konulacak ödenek.
c. Gerçek ve tüzel kişilerden sağlanan yardım ve bağışlar.
( 2 ) Ajans bütçesinin gelir, gider ve muhasebesine ilişkin usül ve esaslar ile Ajans hizmetlerinden ücret karşılığı sağlanacak olanların bağlı olacağı esaslar, Ajans tarafından çıkarılacak yönetmelikle düzenlenir. Ajansın hesap yılı mali yıldır. Ajans her hesap yılından en az altı ay önce gelecek yıl içinde yapacağı işlerin programına ve masraflarına karşılık olmak üzere Başbakanlık bütçesinden ödenmesini talep ettiği tutarı Başbakana bildirir.
( 3 ) Ajans gelirlerinin, giderlerini karşılaması esastır. Ajans gelirleri, Başkan tarafından uygun görülen bankalarda açılacak hesaplarda tutulur. Bu gelirlerden hesap yılı sonuna kadar harcanmayan paralar Maliye Bakanlığına bildirildikten sonra Ajansın ertesi yıl gelir hesabına aktarılır. Ajansın giderleri Başbakan tarafından onaylanan bütçeden karşılanır.
( 4 ) Ajansın mali işlemleri, Sayıştayın denetimine tabidir. Sayıştayın denetime ilişkin raporu Başbakanlığa ve Türkiye Büyük Millet Meclisine sunulur.
Madde 0010: Personele ilişkin hükümler
(1) Ofis (1) hizmetleri, toplam sayısı 60 ı geçmemek üzere, (1) iş mevzuatı hükümlerine göre istihdam edilen personel (2) eliyle yürütülür.  (2. Cümle 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 126. Maddesi ile Yürürlükten Kaldırılmıştır.)
(2)  (Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 126. Maddesi ile Yürürlükten Kaldırılmıştır.)
(3) Kamu kurum ve kuruluşlarında çalışanlardan mevzuatta (1) belirtilen nitelikleri taşıyanlar, kendilerinin isteği ve kurumlarının muvafakati ile Ofiste (1) Başkan, daire başkanı (1) veya uzman personel olarak (2) istihdam edilebilir. Bunların kurumlarıyla olan ilişkileri iş akdinin yapılmasıyla son bulur. Bunlara verilecek ücret ile diğer mali ve sosyal haklar yapılacak iş akdi ile belirlenir. Bu şekilde istihdam edilenler, Ofisteki (1) görevleri sona erdiğinde, öğrenim durumları, hizmet yılı ve unvanları dikkate alınarak önceki kurumlarında kariyerlerine veya durumlarına uygun boş bir kadro veya pozisyona en geç üç ay içinde atanırlar ve herhangi bir işleme gerek kalmaksızın en geç bir ay içerisinde göreve başlatılırlar. Ancak, bu kişilerin atanmalarında, önceki kurumlarındaki idari unvanlar dikkate alınmaz. Bu fıkra uyarınca önceki kurumlarına dönen kişilerin Ofiste (1) geçen hizmetleri kazanılmış hak aylık derece ve kademelerinde değerlendirilir. Bu durumda kıdem tazminatları ödenmez ve bu süreler emeklilik ikramiyesinin hesabında dikkate alınır. Bu şekilde görevlendirilecek personel sayısı toplam personel sayısının yüzde otuzunu aşamaz.
(4)  (Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 126. Maddesi ile Yürürlükten Kaldırılmıştır.)
(5)  (Fıkra 09.07.2018 tarih ve 30473 sayılı Resmi Gazetede yayımlanan 0703 Sayılı KHK ın 126. Maddesi ile Yürürlükten Kaldırılmıştır.)
(6) Başkan ile diğer personelin ücret ve gündelikleri ile diğer mali haklarının üst sınırı Cumhurbaşkanı (1) tarafından belirlenir.
(7) Ofis (1) personeline ilişkin tüm ihtilaflar iş mahkemelerinde görülür.
(8) Ofisin (1), özel bilgi ve uzmanlık gerektiren geçici mahiyetteki işlerinde vekalet, istisna veya hizmet akdi ile yerli ve yabancı danışman ve uzmanlar istihdam edilebilir.
(9) Başkan ve diğer personelin, görevlerinin ifası sırasında yaptıkları masrafların hangilerinin Ofis (1) bütçesinden karşılanabileceğine dair usül ve esaslar yönetmelikle belirlenir.
(10) Başkan, 5018 sayılı Kamu Mali Yönetimi ve Kontrol Kanununda belirtilen nitelikleri haiz bir iç denetçi atar.
(1) Ajans İbareleri 09.07.2018 Tarih ve 30473 Sayılı Resmi Gazetede Yayımlanan 0703 Sayılı KHK ın 126. Maddesi ile Ofis şeklinde değişmiş ve Üstü Çizili İbareler madde metninden çıkarılmış ve , bu Kanunda İbaresi mevzuatta şeklinde ve Ajansta İbaresi Ofiste şeklinde ve Ajanstaki İbaresi Ofisteki şeklinde değişmiş ve Başbakan İbaresi Cumhurbaşkanı şeklinde değişmiş ve Ajansın İbaresi Ofisin şeklinde değişmiştir.
(2) uzman personel ve destek personeli İbaresi 18.01.2019 Tarih ve 30659 Sayılı Resmi Gazetede Yayımlanan 7161 Sayılı Kanunun 44. Maddesi ile personel şeklinde ve , bu Kanunda İbaresi mevzuatta şeklinde değişmiş ve Üstü Çizili İbareler madde metninden çıkarılmıştır.
Madde 0011: Sözleşme ile araştırma, etüd, proje yaptırma
( 1 ) Ajansın görevleri kapsamındaki faaliyetlerle ilgili olarak araştırma, etüd ve proje hazırlama ve diğer işler, hazırlanacak yönetmelikteki esaslar çerçevesinde sözleşme ile Türk veya yabancı gerçek ve tüzel kişilere yaptırılabilir.
Madde 0012: Bilgi isteme ve gizliliğe uyma
( 1 ) Ajans, araştırma ve inceleme konuları için bu Kanun kapsamında görevleri ile ilgili gerekli gördüğü her türlü bilgiyi kamu kurum ve kuruluşlarından istemeye yetkilidir. Kendilerinden bilgi istenen kamu kurum ve kuruluşları, söz konusu isteğe cevap vermek ve gereken kolaylığı göstermekle yükümlüdürler. Ajansın her türlü personeli, bu yoldan sağlanan bilgilerden sır mahiyetinde olanları açıklayamaz, kendilerinin veya başkalarının menfaatine kullanamaz.
Madde 0013: Yönetmelikler
( 1 ) Bu Kanunun uygulanmasına ilişkin usûl ve esasları gösteren yönetmelikler, altı ay içinde ilgili kurum ve kuruluşların görüşleri alınarak Ajans tarafından hazırlanır ve yürürlüğe konulur.
Madde 0014: Uygulanmayacak hükümler
( 1 ) Bu Kanunun uygulanmasında, 5018 sayılı Kamu Mali Yönetimi ve Kontrol Kanunu, 4734 sayılı Kamu İhale Kanunu ve 6245 sayılı Harcırah Kanunu hükümleri uygulanmaz.
Madde 0015: Yürürlük
( 1 ) Bu Kanun yayımı tarihinde yürürlüğe girer.
Madde 0016: Yürütme
( 1 ) Bu Kanun hükümlerini Bakanlar Kurulu yürütür.
Yükleyen: yasinuzunoglu
