3612 sayılı Bazı Kanunların Bakanlar Kuruluna Yetki Veren Hükümlerinde Değişiklik Yapılması Hakkında Kanun Tasarısı ile Bazı Kanunların Bakanlar Kuruluna Yetki Veren Hükümlerinde Değişiklik Yapılması Hakkında Kanun Hükmünde Kararnamenin Değiştirilerek Kabulü Hakkında Kanun
Yayımlandığı Resmî Gazete Tarihi: 16.02.1990
Yayımlandığı Resmî Gazete Sayısı: 20435
Kabul Tarihi	07.02.1990
Madde 0001:
12.09.1330 tarihli Askeri Tayinat ve Yem Kanunu Muvakkatının 36 ncı maddesinin ikinci fıkrası aşağıdaki şekilde değiştirilmiştir.
Fevkalade hallerin devamı müddetince Maliye ve Gümrük Bakanlığının olumlu görüşü alınmak kaydıyla Milli Savunma Bakanlığının istihkak bedelini tecavüz edebilme yetkisi vardır.
Madde 0002:
18.03.1340 tarihli ve 442 sayılı Köy Kanununun 74 üncü maddesinin ikinci fıkrası aşağıdaki şekilde değiştirilmiştir.
Bakanlar Kurulunca tespit edilecek illerde; olağanüstü hal ilanını gerektiren sebeplere ve şiddet hareketlerine ait ciddi belirtilerin köyde veya çevrede ortaya çıkması veya ne sebeple olursa olsun köylünün canına ve malına tecavüz hareketlerinin artması hallerinde de, Valinin teklifi ve İçişleri Bakanlığının onayı ile yeteri kadar geçici köy korucusu görevlendirilebilir. Bu şekilde görevlendirilen geçici köy korucularına görevleri süresince ödenecek ücret ile hizmetin bitiminde verilecek tazminat miktarı ve giyim bedelleri İçişleri ile Maliye ve Gümrük Bakanlıklarınca müştereken tespit edilir ve Maliye ve Gümrük Bakanlığı bütçesinin ilgili transfer harcamaları bölümünden İçişleri Bakanlığı aktarılacak ödenekten bu bakanlıkça karşılanır.
Madde 0003:
18.03.1340 tarihli ve 442 sayılı Köy Kanununun 78 inci maddesinin birinci, fıkrası aşağıdaki şekilde değiştirilmiştir.
Korucuların kıyafetleri ve silahlarının şekli İçişleri Bakanlığınca tespit olunur.
Madde 0004:
22.04.1341 tarihli ve 657 sayılı Harita Genel Komutanlığı Kanununun 6 ncı maddesinin beşinci fıkrası aşağıdaki şekilde değiştirilmiştir.
Adı geçen kurulca yukarıda belirtilen hususlar üzerinde alınan kararlar, ilgili bakanlığın tasdiki ile kesinleşir.
Madde 0005:
30.11.1341 tarihli ve 677 sayılı Tekke ve Zaviyelerle Türbelerin Şeddine ve Türbedarlıklar ile Birtakım Unvanların Men ve İlgasına Dair Kanunun 1 inci Maddesinin dördüncü fıkrası aşağıdaki şekilde değiştirilmiştir.
Türbelerden Türk büyüklerine ait olanlarla büyük sanat değeri bulunanlar Kültür Bakanlığınca umuma açılabilir. Bunlara bakım için gerekli memur ve hizmetliler tayin edilir.
Madde 0006:
17.02.1926 tarihli ve 743 sayılı Türk Kanunu Medenisinin 36 ncı maddesinin ikinci fıkrası aşağıdaki şekilde değiştirilmiştir.
Yabancı memleketlerdeki Türkiye temsilcilerine, Dışişleri Bakanlığının teklifi, İçişleri Bakanlığının katılması ve Başbakanın onayı ile nüfus memurluğu yetkisi verilebilir.
Madde 0007:
07.06.1926 tarihli ve 904 sayılı Islahı Hayvanat Kanununun 5 inci maddesi aşağıdaki şekilde değiştirilmiştir.
Madde 5.- Hara, inekhane, ağıl, aygır deposu, üretme ve deneme yerleri kurulmasına uygun olup, Hazineye ait bulunan çiftlikler ve otlaklar, ihtiyaç üzerine Tarım Orman ve Köyişleri Bakanlığı ile Maliye ve Gümrük Bakanlığının ortak teklifleri ve Başbakanın onayı ile sözü geçen hizmetler için ayrılır.
Madde 0008:
07.06.1926 tarihli ve 904 sayılı Islahı Hayvanat Kanununun 4 üncü maddesi aşağıdaki şekilde değiştirilmiştir.
Madde 4.- Damızlık tiftik keçilerinin men i imrarı hakkındaki 11 Nisan 1334 tarihli Kanunun hükümleri mahfuz kalmak şartıyla bütün hayvanların ecnebi memleketlere ihracı serbesttir. Yalnız aygır, iğdiş, kısrak ve katırların ihracı, lüzumunda ilgili Bakanlıkça men olunabilir.
Madde 0009:
08.04.1929 tarihli ve 1416 sayılı Ecnebi Memleketlere Gönderilecek Talebe Hakkında Kanunun 13 üncü maddesi aşağıdaki şekilde değiştirilmiştir.
Madde 13.- Öğrenci ödeneği, bütün öğrencileri kapsamak üzere her yıl Milli Eğitim ve Maliye ve Gümrük Bakanlıklarınca tespit edilecek aylık miktar ile zaruri giderler toplamından teşekkül eder.
Madde 0010:
03.04.1930 tarihli ve 1580 sayılı Belediye Kanununun 5 inci maddesinin (B) bendi aşağıdaki şekilde değiştirilmiştir.
B) Seksen binden fazla nüfuslu belediyelerde belediye meclisinin kararı, idare heyetinin muvafakatı, valiliğin teklifi ve İçişleri Bakanlığının tasdiki ile kesinleşir.
Madde 0011:
03.04.1930 tarihli ve 1580 sayılı Belediye Kanununun 19 uncu maddesinin birinci fıkrasının beşinci bendinin ikinci paragrafı ile onuncu fıkrasının (C) bendi aşağıdaki şekilde değiştirilmiştir.
Bunların, belediyelerin de iştirak edecekleri şirketler vasıtasıyla yapılması ve işletilmesi veya icara verilmesi veyahut imtiyazın devri İçişleri Bakanlığının kararına bağlıdır. Belediyeler dilerse inhisarı tazammun etmemek şartıyla bunların işletilmesine ruhsat dahi verebilir.
C) Yukarıda (B) bendine göre tahvil çıkarılması hakkında belediye meclislerince alınacak kararlar vali tarafından mütalaasıyla birlikte İçişleri Bakanlığına gönderilir ve Hazine ve Dış Ticaret Müsteşarlığının da mütalaası alındıktan sonra İçişleri Bakanlığının teklifi üzerine Başbakanın onayı ile kesinleşir.
Madde 0012:
10.06.1930 tarihli ve 1705 sayılı Ticarette Tağşişin Men i ve İhracatın Murakabesi ve Korunması Hakkında Kanunun 1 inci maddesinin birinci ve ikinci fıkraları aşağıdaki şekilde değiştirilmiştir.
Dahili ve harici ticaret menfaatlerini korumak ve ticaret malları üzerinde tağşiş ve hilelere mani olmak üzere menşei nebati, hayvani, madeni bilumum mevat ile bunların nim mamul ve mamullerini veyahut bunların terkibinden husule gelen mevaddın ihrazına, imaline, tathirine muayyen sınıf ve nevilere tefrikına, ambalajlarına, zarflarına, alım satım ve nakil ve muhafazalarına ve bu hususlarda tabi olacakları usul ve şartlara ve bu gibi mevat için hususi veya milli muayyen alamet ve izahat istimali mecburiyetine müteallik tedbirler almaya Sanayi ve Ticaret Bakanlığı mezundur.
Bakanlık bu mezuniyet dahilindeki tedbirleri tatbike, alakadar teşekküllerin mütalaasını aldıktan ve beynelmilel teamülleri tetkik ettikten sonra, ihraç mallarımızın en müsaitlerinden başlar. 1593 numaralı Umumi Hıfzıssıhha Kanununun 182 ve 183 üncü maddeleri hükümleri mahfuzdur.
Madde 0013:
10.06.1930 tarihli ve 1711 sayılı Tasarruf Sandıkları Hakkında Kanunun 5 inci maddesi aşağıdaki şekilde değiştirilmiştir.
Madde 5.- Tasarruf sandığı, tasarruf cüzdanı ve tasarruf tevdiatı veya buna mümasil unvanlar ilgili Bakanlığın muvafakatı olmadıkça hiçbir banka veya müessese tarafından kullanılamaz.
Madde 0014:
7 Kanunisani 1932 tarihli ve 1918 sayılı Kaçakçılığın Men ve Takibine Dair Kanunun 60 ıncı maddesinin birinci fıkrasının üçüncü bendi aşağıdaki şekilde değiştirilmiştir.
3. Uyuşturucu madde yakalamalarında;
Her türlü uyuşturucu maddenin birim miktarı için İçişleri ve Maliye ve Gümrük bakanlıklarınca müştereken tespit edilecek sabit bir rakamın her yıl bütçe kanunlarında belirlenen ikramiye katsayısı ile çarpımı sonucu bulunacak değerin, sahipli olarak yakalanan uyuşturucu maddeler için tamamı, sahipsizler için yarısı ikramiye olarak ödenir.
Madde 0015:
14.06.1935 tarihli ve 2804 sayılı Maden Tetkik ve Arama Genel Müdürlüğü Kanununun 5 inci maddesinin ikinci fıkrası aşağıdaki şekilde değiştirilmiştir.
Hükümet ile hükümete bağlı müesseselerden başka hakiki veya hükmi şahısların tamamına veya ekseriyet hissesine sahip oldukları petrol iptida istikşaf veya taharri ruhsatnamesi, maden taharri ruhsatnamesi, maden ocağı ruhsat tezkeresi veya maden imtiyazı sahalarından M.T.A. Genel Müdürlüğü tarafından ücretsiz de arama ameliyatı yapılabilir. Bu takdirde alakadarlar ile Genel Müdürlük arasında arama ameliyatından doğacak menfaatlerden Devletin istifade edeceğine dair Enerji ve Tabii Kaynaklar Bakanlığınca bir mukavele yapmak lazımdır.
Madde 0016:
12.06.1936 tarihli ve 3054 sayılı İstanbul Telefon Tesisatının Tesellüm ve İşletme Muamelelerine Dair Kanunun 6 ncı maddesi aşağıdaki şekilde değiştirilmiştir.
Madde 6.- Telefon İdaresinin aboneleri ile olan muameleleri, abone kaydı, tahsilat işleri ve borcunu ödemeyen abonelerin telefonlarının kapatılması şart ve usulleri Ulaştırma Bakanlığınca tespit olunur.
Madde 0017:
24.06.1938 tarihli ve 3488 sayılı İzmir Telefon Tesisatının Tesellüm ve İşletme Muamelelerine Dair Kanunun 5 inci maddesi aşağıdaki şekilde değiştirilmiştir.
Madde 5.- Telefon İdaresinin aboneleriyle olan muameleleri ve abone kaydı ve tahsilat işleri ve borcunu ödemeyen abonelerin telefonlarının kapatılması şart ve usulleri Ulaştırma Bakanlığınca tespit olunur.
Madde 0018:
3 Kanunisani 1940 tarihli ve 3763 sayılı Türkiye de Harp Silah ve Mühimmatı Yapan Hususi Sanayi Müesseselerinin Kontrolü Hakkında Kanunun 1 inci maddesinin ikinci fıkrası aşağıdaki şekilde değiştirilmiştir.
Bu Kanunun kapsamına giren harp silah ve mühimmat sanayii her senenin Ocak ayında Milli Savunma Bakanlığı tarafından tespit ve ilan olunur.
Madde 0019:
30 Kanunisani 1940 tarihli ve 3959 sayılı Türkiye Cumhuriyeti Merkez Hıfzıssıhha Müessesesi Teşkiline Dair Kanunun 4 üncü maddesi aşağıdaki şekilde değiştirilmiştir.
Madde 4.- Hıfzıssıhha Enstitüsü, vazifesi arasında sayılan tetkik ve muayene ve tahlillerden umumi sıhhate taalluk eden işler için resmi daireler ile belediyelerden hiçbir ücret almaz. Umumi sıhhate taalluk etmeyen muayene, tahlil ve tetkikler için alınacak ücretler Sağlık Bakanlığınca hazırlanacak bir tarifeyle tespit edilir. Sari veya salgın hastalık işleri müstesna olmak üzere hakiki ve hükmi şahıslara ait olan muayene, tahlil ve tetkikler de aynı tarife üzerinden ücrete tabidir.
Madde 0020:
30 Kanunisani 1940 tarihli ve 3959 sayılı Türkiye Cumhuriyeti Merkez Hıfzıssıhha Müessesesi Teşkiline Dair Kanunun 5 inci maddesi aşağıdaki şekilde değiştirilmiştir.
Madde 5. - Enstitüde hazırlanan her nevi aşı, serum ve diğer maddelerin satış kıymetleri ve bunların ne suretle satışa çıkarılacakları ve bunları toptan ve perakende olarak satanlara verilecek bey iye miktarı Sağlık Bakanlığınca tayin edilir.
Madde 0021:
08.07.1942 tarihli ve 4250 sayılı İspirto ve İspirtolu İçkiler İnhisarı Kanununun 2 nci maddesinin ikinci fıkrası aşağıdaki şekilde değiştirilmiştir.
Şu kadar ki, bunlardan (b) ve (c) bentlerinde yazılı olanlar Maliye ve Gümrük Bakanlığının müsaadesiyle yapılır.
Madde 0022:
10.06.1946 tarihli ve 4922 sayılı Denizde Can ve Mal Koruma Hakkında Kanunun 2 nci maddesi aşağıdaki şekilde değiştirilmiştir.
Madde 2.-
Tekne, genel donanım, makine, kazan gibi esas kısımları,
Yükleme durumu,
Yakıtının ve kumanyasının yeterliği,
Gemi adamlarının yeterliği ve sayısı;
Bakımlarından Ulaştırma Bakanlığı ile diğer ilgili kuruluşların görüşleri alınmak suretiyle hazırlanacak yönetmeliklerince tespit olunmuş nitelikleri haiz bulunmaması yüzünden, yapacağı yolculuğun normal rizikolarına karşı koyamayacak durumda olan bir ticaret gemisi yola elverişli sayılmaz ve böyle bir geminin yola çıkmasına izin verilmez.
Madde 0023:
13.06.1946 tarihli ve 4933 sayılı İnönü Armağanları Kanununun 4 üncü maddesinin birinci fıkrası aşağıdaki şekilde değiştirilmiştir.
İnönü armağanlarını hakedenleri belirtmek üzere, her üç yılda bir, biri bilim, diğeri sanat, üçüncüsü keşif ve ihtiralarla üstün başarılar için üç jüri komisyonu kurulur. Jüri komisyonlarının üyeleri üç jüri komisyonunun her biri için ikişer tane olmak üzere her fakülte ve yüksekokul profesörler veya öğretmenler kurullarınca gösterilen adaylar arasından kültür Bakanı tarafından seçilir. Jüri komisyonlarının dördü asıl, üçü yedek olmak üzere yedi üyesi bulunur.
Madde 0024:
08.07.1948 tarihli ve 5254 sayılı Muhtaç Çiftçilere Ödünç Tohumluk Verilmesi Hakkında Kanunun 1 inci maddesinin üçüncü fıkrası aşağıdaki şekilde değiştirilmiştir.
Çiftçilere, Ziraat Bankası eliyle ödünç ve faizsiz olarak buğday, arpa, mısır, çavdar, yulaf tohumlukları ve gerekli hallerde diğer çeşit tohumlukları dağıtmaya Tarım Orman ve Köyişleri Bakanlığı yetkilidir.
Madde 0025:
10.06.1949 tarihli ve 5441 sayılı Devlet Tiyatrosu Kuruluşu Hakkında Kanunun 20 nci maddesi aşağıdaki şekilde değiştirilmiştir.
Madde 20.- Devlet Tiyatrosunun, Kültür Bakanlığınca tasdik edilecek olan bütçesi buna dayanılarak yıl içinde yapılacak giderlere ve gelirlere ait evrak, tetkik ve vize edilmek üzere kesinhesap cetvelleriyle birlikte yıl sonlarından itibaren en çok üç ay içinde Sayıştaya gönderilir.
Madde 0026:
24.03.1950 tarihli ve 5659 sayılı Atatürk Orman Çiftliği Müdürlüğü Kuruluş Kanununun 7 nci maddesinin birinci fıkrası aşağıdaki şekilde değiştirilmiştir.
Müdürlüğün bütçesi her yıl Maliye ve Gümrük Bakanlığının olumlu görüşü üzerine Tarım Orman ve Köyişleri Bakanlığınca hazırlanarak yürürlüğe konulur.
Madde 0027:
15.07.1950 tarihli ve 5683 sayılı Yabancıların Türkiye de İkamet ve Seyahatleri Hakkında Kanunun 31 inci maddesi aşağıdaki şekilde değiştirilmiştir.
Madde 31.- Bu Kanunda yazılı beyanname, hüviyet varakaları ve ikamet tezkerelerinin şekilleri ve muhteviyatı İçişleri Bakanlığınca tespit olunur.
Madde 0028:
02.07.1953 tarihli ve 6095 sayılı Kuzey Atlantik Andlaşması Teşkilatı Müşterek Enfrastrüktür Programı Gereğince Türkiye de Yapılacak İnşa ve Tesis İşlerine Dair Kanunun 6 ncı maddesi aşağıdaki şekilde değiştirilmiştir.
Madde 6.- Birinci madde gereğince, Milli Savunma, Bayındırlık ve İskan ve Dışişleri bakanlıkları ile ilgili diğer bakanlıklar tarafından müştereken enfrastrüktür tesislerini yapmakla görevlendirilecek devlet daire ve müesseseleriyle iktisadi devlet teşekkülleri, Kuzey Atlantik Andlaşması Teşkilatınca tayin edilen devreler intaç edilen ve edilecek inşa ve tesis işlerine ait mezkur teşkilatça tespit edilen esaslar dairesinde hazırlayacakları raporları en geç devreyi takip eden 15 gün içinde Dışişleri Bakanlığına tevdie mecburdurlar.
Madde 0029:
10.07.1953 tarihli ve 6132 sayılı At Yarışları Hakkında Kanunun 1 inci maddesi aşağıdaki şekilde değiştirilmiştir.
Madde 1.- Ankara, İstanbul, İzmir de ve Tarım Orman ve Köyişleri Bakanlığının belirteceği diğer yerlerde at yarışları yapmak ve bu yarışlar üzerinde memleketin neresinde olursa olsun müşterek bahisler tertip etmek hak ve selahiyeti adı geçen Bakanlığa aittir.
Madde 0030:
18.12.1953 tarihli ve 6200 sayılı Devlet Su İşleri Umum Müdürlüğü Teşkilat ve Vazifeleri Hakkında Kanunun 23 üncü maddesinin (c) bendi aşağıdaki şekilde değiştirilmiştir.
c) Kurulan tesis birden fazla maksadı havi olması halinde tesis bedelinin her maksada isabet eden kısmı Bayındırlık ve İskan Bakanlığının teklifi ve başbakanın onayı ile kesinleşir.
Madde 0031:
18.12.1953 tarihli ve 6200 sayılı Devlet Su İşleri Umum Müdürlüğü Teşkilat ve Vazifeleri Hakkında Kanunun 24 üncü maddesinin (a) ve (c) bentleri aşağıdaki şekilde değiştirilmiştir.
a) Ödeme müddeti ve ödemenin başlangıç tarihi bu tesislerin hususiyetlerine, mahalli şartlara göre Genel Müdürlükçe tespit ve Bayındırlık ve İskan Bakanlığının teklifi üzerine Başbakanın onayı ile karara bağlanır.
Fevkalade hallerin tahaddüsünde ödeme müddeti, aynı yollardan gidilmek suretiyle uzatılabilir.
c) Sulanan ve kurutulan arazi sahalarıyla sulama ve kurutmadan istifade edebilecek ve edemeyecek arazi hudutları Genel Müdürlükçe tespit ve Bayındırlık ve İskan Bakanlığının teklifi üzerine Başbakanlıkça tasdik edilir ve Genel Müdürlükçe usulü dairesinde mahallinde ilan olunur.
Madde 0032:
18.12.1953 tarihli ve 6200 sayılı Devlet Su İşleri Umum Müdürlüğü Teşkilat ve Vazifeleri Hakkında Kanunun 27 nci maddesinin (d) bendi aşağıdaki şekilde değiştirilmiştir.
d) 24 üncü maddenin (a) fıkrası gereğince Başbakanın onayı ile karar altına alınacak ödemenin başlangıç tarihi, tüm işletmenin de başlangıç tarihidir. Bu tarih asgari bir sene evvel tespit ve ilan olunur.
Madde 0033:
18.12.1953 tarihli ve 6200 sayılı Devlet Su İşleri Umum Müdürlüğü Teşkilat ve Vazifeleri Hakkında Kanunun 21 inci maddesi aşağıdaki şekilde değiştirilmiştir.
Madde 21.- 2 nci maddenin a, b, c, d, f fıkralarına giren işlerin ele alınması ve bunların inşa sıraları Başbakanlık, Maliye ve Gümrük, Bayındırlık ve İskan, Sanayi ve Ticaret, Tarım Orman ve Köyişleri ile Sağlık Bakanlıkları temsilcilerinin katılmasıyla işin verimliliği veya ele alınmalarındaki zorunluluk bakımından sıralanıp tespit edilir ve Bayındırlık ve İskan Bakanlığının teklifi üzerine Başbakanın onayı ile kesinleşir. Konularla bunların sıralarında yapılacak düzeltme, ekleme veya değişmeler aynı usule tabidir.
Ancak seylap ve diğer acil müdahaleyi gerektiren olaylarda yapılacak işler için kararlar, yukarıdaki fıkra hükmüne tabi olmaksızın, Genel Müdürlük tarafından alınır ve uygulanır.
Madde 0034:
10.02.1954 tarihli ve 6245 sayılı Harcırah Kanununun 17 nci maddesinin üçüncü fıkrası aşağıdaki şekilde değiştirilmiştir.
Yabancı ülkelere gönderilen birliklere mensup subay, astsubay, sivil memur ve hizmetlilerin hava değişimi maksadı ile Anavatana gelmelerini icabettiren hallerde bunlara, ailelerinin bulunduğu veya raporlarında yazılı hastalıklarının icabettirdiği mahallere kadar geliş ve dönüşleri için bu Kanuna göre yol masrafı ve gündelik verilir. Aynı maksatla Anavatana gelen ve dönen erbaş ve erlere ödenecek yol masrafları ile gündelikler, Milli Savunma ve Maliye ve Gümrük bakanlıklarınca müştereken tespit olunur.
Madde 0035:
15.05.1957 tarihli ve 6968 sayılı Zirai Mücadele ve Zirai Karantina Kanununun 34 üncü maddesinin ikinci fıkrası aşağıdaki şekilde değiştirilmiştir.
Bu madde hükmü Tarım Orman ve Köyişleri Bakanlığınca diğer tohumluklara da teşmil edilebilir.
Madde 0036:
06.05.1960 tarihli ve 7471 sayılı Türkiye Cumhuriyeti Ordusu Subay, Askeri Memur ve Muadilleriyle Astsubayların Giyeceğine Dair Kanunun 2 nci maddesi aşağıdaki şekilde değiştirilmiştir.
Madde 2.- Seferde, kısmi seferberlikte, fevkalade hallerde, büyük manevi Bakanlığınca tespit olunur.
Madde 0037:
16.12.1960 tarihli ve 167 sayılı Yeraltı Suları Hakkında Kanunun 3 üncü maddesi aşağıdaki şekilde değiştirilmiştir.
Madde 3.- Sınırları ve yapısal özellikleri belirlendikçe yeraltı suyu sahaları, Devlet Su İşleri Genel Müdürlüğünün teklifi üzerine, ilgili bakanlıkça yeraltı suyu işletme alanları kabul ve ilan edilir.
Madde 0038:
16.12.1960 tarihli ve 167 sayılı Yeraltı Suları Hakkında Kanunun 8 inci maddesinin birinci fıkrasının (a) bendi aşağıdaki şekilde değiştirilmiştir.
a) Su temini maksadıyla, kesitleri ne olursa olsun, tabii zemin üstünden itibaren derinliği Devlet Su İşleri Genel Müdürlüğü tarafından tespit ve ilgili bakanlığın onayından sonra ilan olunan haddi aşan her türlü çukur, sondaj ve kuyular (el ile açılan kuyular hariç),
Madde 0039:
02.01.1961 tarihli ve 195 sayılı Basın İlan Kurumunun Teşkiline Dair Kanunun 15 inci maddesinin üçüncü fıkrası aşağıdaki şekilde değiştirilmiştir.
Genel Kurul kararı ve Başbakanın tasdiki ile yukarıdaki fıkralarda yazılı sermayeye iştirak miktarları iki katına kadar artırılabilir.
Madde 0040:
02.01.1961 tarihli ve 195 sayılı Basın İlan Kurumunun Teşkiline Dair Kanunun 16 ncı maddesinin ikinci fıkrası aşağıdaki şekilde değiştirilmiştir.
Gazete veya dergi sahipleri, altı ay önce Kuruma ihbar etmek şartıyla paylarını her zaman geri alabilirler. Bankalarla sigorta ortaklıklarının paralarını geri alabilmeleri, Genel Kurulun karar vermesine ve Başbakanın tasdikine bağlıdır.
Madde 0041:
02.01.1961 tarihli ve 195 sayılı Basın İlan Kurumunun Teşkiline Dair Kanunun 24 üncü maddesinin ikinci fıkrası aşağıdaki şekilde değiştirilmiştir.
Sahipleri Kurumun idaresine iştirak eden gazetelerden alınacak % 15 komisyon ücretini % 10 a kadar indirmeye Genel Kurul yetkilidir. Bu nispetler Genel Kurulun teklifi ve Başbakanın onayı ile değiştirilebilir.
Madde 0042:
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 34 üncü maddesinin (d) fıkrasının birinci paragrafı aşağıdaki şekilde değiştirilmiştir.
Üniformanın şekilleri Milli Savunma Bakanlığınca tespit olunur.
Madde 0043:
04.01.1961 tarihli ve 211 sayılı Türk Silahlı Kuvvetleri İç Hizmet Kanununun 102 nci maddesinin (a) fıkrası aşağıdaki şekilde değiştirilmiştir.
a) Orduevlerinin kadro, kuruluş, idare, murakabe ve muhasebeleri ile işletme şekilleri ve müştemilatı yapılacak bir yönetmelik ile tespit ve tayin olunur.
Madde 0044:
05.01.1961 tarihli ve 224 sayılı Sağlık Hizmetlerinin Sosyalleştirilmesi Hakkında Kanunun 7 nci maddesi aşağıdaki şekilde değiştirilmiştir.
Madde 7.- Kamu sektörüne dahil kurumlarda çalıştırılacak sağlık personeli miktarı bu kurumların tabi bulundukları kanunların hüküm ve esasları dairesinde alınan kadroları aşmamak şartıyla Sağlık Bakanlığı tarafından ilgili bakanlıkların da mütalaası alınarak yapılacak teklif üzerine Başbakanlıkça tespit edilir.
Madde 0045:
05.01.1961 tarihli ve 224 sayılı Sağlık Hizmetlerinin Sosyalleştirilmesi Hakkında Kanunun 18 inci maddesinin birinci ve ikinci fıkraları aşağıdaki şekilde değiştirilmiştir.
Sağlık hizmetlerinin sosyalleştirilmesi hususundaki planın tatbikatına rehber olmak üzere gereken kılavuz bölgelerin nerelerde kurulacağı Sağlık Bakanlığının teklifi üzerine Başbakanlıkça kararlaştırılır.
Sosyalleştirme planı bütün yurda kademeli surette teşmil edilirken sağlık hizmetlerinin hangi bölgelerde ve ne zaman sosyalleştirileceği de Sağlık Bakanlığının teklifi üzerine Başbakanlıkça tespit edilir.
Madde 0046:
05.01.1961 tarihli ve 237 sayılı Taşıt Kanununun 1 inci maddesinin (d) fıkrası aşağıdaki şekilde değiştirilmiştir.
d) Kamuya yararlı derneklerden Başbakanlıkça lüzumlu görülenler tarafından kullanılacak taşıtlar bu Kanun hükümlerine tabidir.
Madde 0047:
23.02.1961 tarihli ve 257 sayılı Er ve Erbaş Harçlıkları Kanununun 2 nci maddesi aşağıdaki şekilde değiştirilmiştir.
Madde 2.- Er ve erbaşlara aşağıda gösterilen miktarlarda harçlık ödenir. Bu harçlık miktarları Milli Savunma Bakanlığı ile İçişleri Bakanlığının teklifi üzerine Maliye ve Gümrük Bakanlığınca artırılabilir.
Madde 0048:
21.08.1963 tarihli ve 308 sayılı Tohumlukların Tescil, Kontrol ve Sertifikasyonu Hakkında Kanunun 17 nci maddesi aşağıdaki şekilde değiştirilmiştir.
Madde 17.- Bu Kanunun maddelerinde bahsi geçen yönetmeliklerle Kanunun uygulanmasına dair yönetmelik Tarım Orman ve Köyişleri Bakanlığınca çıkarılır.
Madde 0049:
14.05.1964 tarihli ve 474 sayılı Gümrük Giriş Tarife Cetveli Hakkında Kanunun 5 inci maddesinin birinci fıkrası aşağıdaki şekilde değiştirilmiştir.
Yukarıdaki maddelerde gösterilen işlerin hazırlık çalışmaları ikinci maddede yazılı bakanlık ve teşekküllerin, en az daire başkanı, genel müdür yardımcısı seviyesindeki temsilcilerinden Başbakanlıkça kurulacak ve başkanı belli edilecek bir komisyon tarafından yapılır.
Madde 0050:
03.03.1965 tarihli ve 551 sayılı Markalar Kanununun 3 üncü maddesinin üçüncü fıkrası aşağıdaki şekilde değiştirilmiştir.
Sanayi ve Ticaret Bakanlığı, bazı emtiaya bu Kanuna göre tescil edilmiş marka konulmasını mecburi kılabilir.
Madde 0051:
08.04.1965 tarihli ve 580 sayılı Milli Prodüktivite Merkezi Kuruluş Kanununun 6 ncı maddesinin birinci fıkrasının (a) bendi aşağıdaki şekilde değiştirilmiştir.
a) Yönetim Kurulu tarafından sunulacak bütçeyi ve hizmet karşılığında alınacak ücret tarifesini ve Başbakanın tasvibine sunulacak personel kadrosunu tasdik etmek;
Madde 0052:
08.04.1965 tarihli ve 580 sayılı Milli Prodüktivite Merkezi Kuruluş Kanununun 8 inci maddesinin birinci fıkrasının (d) bendi aşağıdaki şekilde değiştirilmiştir.
d) Personel kadrosunu hazırlamak ve Genel Kurulun tasdikinden sonra Başbakanın tasvibine sunmak.
Madde 0053:
20.04.1967 tarihli ve 854 sayılı Deniz İş Kanununun 35 inci maddesi aşağıdaki şekilde değiştirilmiştir.
Madde 35.- Bu Kanuna tabi gemilerde gemi adamları tahsis edilen yatma, dinlenme ve yemek yerleriyle gemide bulundurulacak ilaç, tıbbi alet ve malzeme ve revirlerde bulunması gereken şartlar ve gemi adamlarına verilecek iaşe maddelerinin ölçü ve nitelikleri bu şart ve niteliklerinden hangilerinin önemleri bakımından esasa ilişkin ve birinci derecede ve hangilerinin ise ikinci derecede sayılacakları ve iaşe ile ilgili ne çeşit kurullar kurulacağı ve bu kurulların görev ve yetkileri Çalışma ve Sosyal Güvenlik, Sağlık ve Ulaştırma bakanlıkları tarafından beraberce hazırlanacak bir yönetmelikte gösterilir.
Gemi adamı, işveren veya işveren vekili tarafından sağlanacak iaşenin yukarıda sözü geçen yönetmelikte gösterilen ölçülerden noksan olması halinde aradaki farkın bedelini veya iaşenin hiç verilmemesi halinde tamamının bedelini işveren veya işveren vekilinden isteyebilir. Şu kadar ki gemi adamının iddiasını, tazminde esas teşkil edecek iaşe ve şartlardaki aksamanın vuku bulduğu günde durumu işveren veya işveren vekiline veya kaptana bildirmesi şarttır.
Madde 0054:
18.04.1972 tarihli ve 1581 sayılı Tarım Kredi Kooperatifleri ve Birlikleri Kanununun 7 nci maddesinin birinci fıkrası aşağıdaki şekilde değiştirilmiştir.
Kooperatif, bölge birlikleri ve merkez birliği örnek anasözleşmeleri, ilgili kuruluşların da görüşü alınarak Tarım Orman ve Köyişleri Bakanlığı tarafından hazırlanır.
Madde 0055:
19.07.1972 tarihli ve 1615 sayılı Gümrük Kanununun 10 uncu maddesinin ikinci fıkrasının (b) bendi aşağıdaki şekilde değiştirilmiştir.
b) Yolcuların ve nakil vasıtaları hizmetlilerinin beraberlerinde getirdikleri ve seyahat sürelerine göre kıymetleri Maliye ve Gümrük Bakanlığınca tespit edilecek hediyelik eşya.
Madde 0056:
17.06.1982 tarihli ve 2684 sayılı Temel Eğitim ve Orta Öğretimde Parasız Yatılı veya Burslu Öğrenci Okutma ve Bunlara Yapılacak Sosyal Yardımlara İlişkin Kanunun 7 nci maddesinin birinci fıkrası aşağıdaki şekilde değiştirilmiştir.
Temel eğitim ikinci kademe ve orta öğretim kurumları öğrencilerine Maliye ve Gümrük Bakanlığı ile Milli Eğitim Bakanlığınca müştereken tespit edilen miktar kadar burs verilir.
Madde 0057:
05.04.1983 tarihli ve 2813 sayılı Telsiz Kanununun 18 inci maddesi aşağıdaki şekilde değiştirilmiştir.
Madde 18.- Ulaştırma Bakanlığı, Başbakanlığın veya Genelkurmay Başkanlığının talebi üzerine telsiz yayın kontrolünü ilan ederek uygular. Bu uygulama belli bir tesis ve bölge için olabileceği gibi, bütün ülke için de olabilir.
Madde 0058:
11.08.1983 tarihli ve 2876 sayılı Atatürk Kültür, Dil ve Tarih Yüksek Kurumu Kanununun 97 nci maddesinin birinci fıkrasının (a) ve (b) bentleri aşağıdaki şekilde değiştirilmiştir.
a) Atatürk Araştırma Merkezi, Türk Dil Kurumu, Türk Tarih Kurumu ve Atatürk Kültür Merkezinde, uzmanlığı gerektiren belirli görevler için ihtiyaç duyulacak sözleşmeli personele Verilecek ücret ve sair haklar, bu husustaki kısıtlamalara bağlı kalmaksızın Yüksek Kurum Başkanının önerisi, Maliye ve Gümrük Bakanlığının uygun görüşü üzerine Başbakanlıkça kararlaştırılır.
b) Bu Kanun gereğince Yüksek Kurum ve bağlı kuruluş başkan ve başkan yardımcılığına atananlara ve haklarında 2547 sayılı Yükseköğretim Kanununun görevlendirmeye ilişkin hükümleri uygulananlara, Yönetim Kuruluna ve yürütme kurullarına atanacak üyelere ödenecek ücretlerle, Yüksek Kurul, Atatürk Uluslararası Barış Ödülü Kurulu ve Milli Komiteye Cumhurbaşkanı tarafından seçilen üyelere ve bilim kurullarının asli üyelerine ödenecek huzur hakları Yüksek Kurum Başkanının teklifi üzerine Başbakanlıkça tespit edilir.
Bu suretle atanan veya görevlendirilenlerin, varsa emekli aylıkları kesilmez.
Bu Kanun gereğince kurulan bilim ve uygulama kolları, diğer kol, komisyon ve çalışma grupları başkan ve üyeleri hakkında, faaliyet ve hizmetin niteliğine göre, şartları varsa, uzmanlığı gerektiren belirli görevlere ilişkin hükümler veya yayın ve telif mevzuatı uygulanır.
Madde 0059:
13.10.1983 tarihli ve 2918 sayılı Karayolları Trafik Kanununun 105 inci maddesinin beşinci fıkrası aşağıdaki şekilde değiştirilmiştir.
Bu madde hükümleri ortalama hızı saatte en az elli kilometrenin üstünde olan veya ulaşılacak hıza göre değerlendirme yapılması öngörülen motorlu araç veya bisiklet sporu gösterilerinde uygulanır. Bu hükümler, yarış güzergahının diğer trafiğe kapatılması halinde de geçerlidir. İçişleri Bakanlığı bu madde hükümlerinin, başka yarışlar bakımından da uygulanmasına karar verebilir.
Madde 0060:
09.11.1983 tarihli ve 2946 sayılı Kamu Konutları Kanununun 5 inci maddesinin birinci fıkrası aşağıdaki şekilde değiştirilmiştir.
Kamu konutlarının aylık kira bedelinin tespitine esas olacak kira birim bedelleri, Maliye ve Gümrük Bakanlığının koordinatörlüğünde Milli Savunma, İçişleri, Dışişleri, Sanayi ve Ticaret, Enerji ve Tabii Kaynaklar, Bayındırlık ve İskan bakanlıkları temsilcilerinden teşekkül eden komisyon tarafından her takvim yılının başlangıcından en az üç ay önce belirlenir. Başbakanın onayı ile yılbaşından itibaren uygulanmak üzere Resmi Gazetede yayımlanarak yürürlüğe konulur.
Madde 0061:
24.02.1984 tarihli ve 2982 sayılı Konut İnşaatında ve Kalkınmada Öncelikli Yörelerde Yapılacak Yatırımlarda Vergi, Resim ve Harç İstisna ve Muaflıkları Tanınması Hakkında Kanunun 8 inci maddesinin dördüncü fıkrası aşağıdaki şekilde değiştirilmiştir.
Konut inşaatı ve yatırım projesinin % 50 sinin fiziki olarak hangi hallerde gerçekleşmiş sayılacağının ölçü ve esasları ilgili bakanlıkça belirlenir.
Madde 0062:
08.01.1986 tarihli ve 3254 sayılı Devlet Meteoroloji İşleri Genel Müdürlüğünün Teşkilat ve Görevleri Hakkında Kanun Hükmünde Kararnamenin Değiştirilerek Kabulü Hakkında Kanunun 30 uncu maddesinin birinci fıkrası aşağıdaki şekilde değiştirilmiştir.
Devlet Meteoroloji İşleri Genel Müdürlüğü tarafından kamu kurum ve kuruluşları bünyesinde ilgili bakanlık ve kuruluşlarıyla anlaşmak suretiyle ve rasat hizmetlerini yapmak üzere meteoroloji istasyonları açılabilir ve bu kurum ve kuruluşların personeline ödenecek ek ücret, Devlet Meteoroloji İşleri Genel Müdürlüğünün teklifi, Maliye ve Gümrük Bakanlığı ile Devlet Personel Başkanlığının olumlu görüşü ve Başbakanın onayı ile kararlaştırılır.
Geçici Madde:
İlgili kanunlarında tüzükle düzenlenmesi öngörülmekle birlikte bu Kanun ile yönetmelik şeklinde tanzimi uygun bulunan hususlarla ilgili olarak çıkarılması gereken yönetmelikler yürürlüğe girinceye kadar mevcut hükümlerin uygulanmasına devam olunur.
Madde 0063:
Bu Kanun yayımı tarihinde yürürlüğe girer.
Madde 0064:
Bu Kanun hükümlerini Bakanlar Kurulu yürütür.
Yükleyen: yasinuzunoglu
