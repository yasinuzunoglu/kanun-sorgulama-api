4488 sayılı Yükseköğretim Kurumları Teşkilatı Hakkında 41 Sayılı Kanun Hükmünde Kararnamenin Değiştirilerek Kabulüne Dair Kanunun Bir Maddesinin Değiştirilmesi ve Bu Kanuna Ek Maddeler Eklenmesi Hakkında Kanun
Yayımlandığı Resmî Gazete Tarihi: 18/12/1999
Yayımlandığı Resmî Gazete Sayısı: 23910
Kabul Tarihi: 15/12/1999
Madde 0001:
28.3.1983 tarihli ve 2809 sayılı Yükseköğretim Kurumları Teşkilatı Hakkında Kanunun Ek 26 ncı maddesinin (c) bendi aşağıdaki şekilde değiştirilmiştir.
c) Rektörlüğe bağlı Sosyal Bilimler Enstitüsü, Fen Bilimleri Enstitüsü ve Sağlık Bilimleri Enstitüsünden;
Madde 0002:
2809 sayılı Kanuna aşağıdaki ek maddeler eklenmiştir.
Okan Üniversitesi
EK MADDE 49.- İstanbul da Okan Kültür Eğitim ve Spor Vakfı tarafından 2547 sayılı Kanunun vakıf yüksek öğretim kurumlarına ilişkin hükümlerine tabi olmak üzere, kamu tüzel kişiliğine sahip Okan Üniversitesi adıyla yeni bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Fen-Edebiyat Fakültesi,
b) Mühendislik Fakültesi,
c) İktisadi ve İdari Bilimler Fakültesi,
d) Bilgisayar ve Turizm Yüksekokulu,
e) Meslek Yüksekokulu,
f) Sosyal Bilimler Enstitüsü,
g) Fen Bilimleri Enstitüsünden,
Oluşur.
Ufuk Üniversitesi
EK MADDE 50.- Ankara da Türkiye Trafik Kazaları Yardım Vakfı tarafndan 2547 sayılı Kanunun vakıf yüksek öğretim kurumlarına ilişkin hükümlerine tabi olmak üzere, kamu tüzel kişiliğine sahip Ufuk Üniversitesi adıyla yeni bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Fen-Edebiyat Fakültesi,
b) Tıp Fakültesi,
c) Eğitim Fakültesi,
d) İktisadi ve İdari Bilimler Fakültesi,
e) Hukuk Fakültesi,
f) Hemşirelik Yüksekokulu,
g) Uygulamalı Yabancı Diller Yüksekokulu,
h) Sağlık İdaresi Yüksekokulu,
ı) Beden Eğitimi ve Spor Yüksekokulu,
i) Sosyal Bilimler Enstitüsü,
j) Fen Bilimleri Enstitüsü,
k) Sağlık Bilimleri Enstitüsü,
l) Kazaları Araştırma ve Önleme Enstitüsünden,
Oluşur.
EK MADDE 51.- 28.3.1983 tarihli ve 2809 sayılı Yükseköğretim Kurumları Teşkilatı Hakkında 41 Sayılı Kanun Hükmünde Kararnamenin Değiştirilerek Kabulüne Dair Kanunun adı Yükseköğretim Kurumları Teşkilatı Kanunu şeklinde değiştirilmiştir.
Çeşitli mevzuatlarda Yükseköğretim Kurumları Teşkilatı Hakkında 41 Sayılı Kanun Hükmünde Kararnamenin Değiştirilerek Kabulüne Dair Kanuna yapılmış atıflar Yükseköğretim Kurumları Teşkilatı Kanununa yapılmış sayılır.
Madde 0003:
Bu Kanun yayımı tarihinde yürürlüğe girer.
Madde 0004:
Bu Kanun hükümlerini Bakanlar Kurulu yürütür.
Yükleyen: yasinuzunoglu
