5796 sayılı Yükseköğretim Kurumları Teşkilatı Kanununda Değişiklik Yapılmasına Dair Kanun
Yayımlandığı Resmî Gazete Tarihi: 19.08.2008
Yayımlandığı Resmî Gazete Sayısı: 26972
Kabul Tarihi	31.07.2008
Madde 0001 :
28/3/1983 tarihli ve 2809 sayılı Yükseköğretim Kurumları Teşkilatı Kanununa aşağıdaki maddeler eklenmiştir.
Gediz Üniversitesi
EK MADDE 106 - İzmir'de Sipahi Eğitim, Sağlık ve Spor Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Gediz Üniversitesi adıyla bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Hukuk Fakültesinden,
b) İktisadi ve İdari Bilimler Fakültesinden,
c) Mühendislik Fakültesinden,
ç) Sosyal Bilimler Enstitüsünden,
d) Fen Bilimleri Enstitüsünden,
oluşur.
Gazikent Üniversitesi
EK MADDE 107 - Gaziantep'te Gaziantep Eğitim ve Hizmet Vakfı tarafından 2547 sayılı Yükseköğretim Kanununun vakıf yükseköğretim kurumlarına ilişkin hükümlerine tabi olmak üzere, kamu tüzel kişiliğine sahip Gazikent Üniversitesi adıyla bir vakıf üniversitesi kurulmuştur.
Bu Üniversite, Rektörlüğe bağlı olarak;
a) Eğitim Fakültesinden,
b) İktisadi ve İdari Bilimler Fakültesinden,
c) Hukuk Fakültesinden,
ç) Mühendislik-Mimarlık Fakültesinden,
d) Yabancı Diller Yüksekokulundan,
e) Sağlık Bilimleri Yüksekokulundan,
f) Turizm ve Otelcilik Yüksekokulundan,
g) Sosyal Bilimler Enstitüsünden,
h) Fen Bilimleri Enstitüsünden,
oluşur.
Madde 0002 :
Bu Kanun yayımı tarihinde yürürlüğe girer.
Madde 0003 :
Bu Kanun hükümlerini Bakanlar Kurulu yürütür.
Yükleyen: yasinuzunoglu
