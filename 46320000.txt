4632 sayılı Bireysel Emeklilik Tasarruf ve Yatırım Sistemi Kanunu
Yayımlandığı Resmî Gazete Tarihi: 07.04.2001
Yayımlandığı Resmî Gazete Sayısı: 24366
Kabul Tarihi	28.03.2001
BİRİNCİ KISIM
Amaç, Kapsam ve Tanımlar
Genel Gerekçe İçin Tıklayın
Madde 0001: Amaç ve kapsam
Bu Kanunun amacı, kamu sosyal güvenlik sisteminin tamamlayıcısı olarak, bireylerin emekliliğe yönelik tasarruflarının yatırıma yönlendirilmesi ile emeklilik döneminde ek bir gelir sağlanarak refah düzeylerinin yükseltilmesi, ekonomiye uzun vadeli kaynak yaratarak istihdamın artırılması ve ekonomik kalkınmaya katkıda bulunulmasını teminen, gönüllü katılıma dayalı ve belirlenmiş katkı esasına göre oluşturulan bireysel emeklilik sisteminin düzenlenmesi ve denetlenmesidir.
Bu Kanunun kapsamı, emeklilik şirketlerinin kuruluş, çalışma, yönetim ve denetimine, kişilerin sisteme katılma, ayrılma ve emeklilik koşullarına, emeklilik yatırım fonlarının kuruluşuna, katkıların bu fonlarda toplanmasına ve değerlendirilmesine, aracılık hizmetlerine, kamuya açıklanacak bilgilerin kapsamına ve bireysel emeklilikle ilgili diğer hususlara ilişkin esas ve usulleri düzenlemektir.
Bu Kanunda hüküm bulunmayan hallerde sermaye piyasası ve sigortacılık mevzuatının ilgili hükümleri ve genel hükümler uygulanır.
BİRİNCİ KISIM
Amaç, Kapsam ve Tanımlar
Madde 0002: Tanımlar
Bu Kanunda geçen deyimlerden;
Bakanlık:  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Kurumun ilişkili olduğu Bakanlığı,
Kurum:  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Sigortacılık ve Özel Emeklilik Düzenleme ve Denetleme Kurumunu,
Sermaye Piyasası Kurulu (1):  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Sigortacılık ve Özel Emeklilik Düzenleme ve Denetleme Kurulunu,
Katılımcı:  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Emeklilik sözleşmesine göre ad ve hesabına şirket nezdinde bireysel emeklilik hesabı açılan gerçek kişiyi,
Katkı payı : Emeklilik sözleşmesi hükümlerine göre ödenmesi gereken tutarı,
Şirket : Emeklilik şirketini,
Fon : Emeklilik yatırım fonunu,
Portföy yöneticisi:  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Sermaye Piyasası Kurulundan portföy yöneticiliği yetki belgesi almış ve Sermaye Piyasası Kurulunca uygun görülen portföy yönetim şirketini,
Saklayıcı:  (Bent 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 3. Maddesi ile Değişmiştir.) Emeklilik yatırım fonu portföyündeki varlıkların saklandığı ve Sermaye Piyasası Kurulunca uygun görülen saklama kuruluşunu,
Bireysel emeklilik hesabı : Emeklilik sözleşmesi çerçevesinde katılımcı ad ve hesabına ödenen katkılar ve bu katkılara ilişkin her türlü getirinin katılımcı bazında izlendiği hesabı,
Birikim : Bireysel emeklilik hesabındaki katkılar ile bunların getirilerinin toplamını,
Bireysel emeklilik aracıları :  (Bent 14.06.2007 tarih ve 26552 sayılı Resmi Gazetede yayımlanan Kanun ile Değişmiştir.) Emeklilik şirketlerinin emeklilik sözleşmelerine aracılık eden veya bunları emeklilik şirketi adına yapan kişileri,
İfade eder.
(1) Kurul İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Sermaye Piyasası Kurulu şeklinde değişmiştir.
İKİNCİ BÖLÜM
Bireysel Emeklilik Danışma Kurulu
Madde 0003: Yapısı ve görevleri
Bireysel emeklilik politikalarını belirlemek ve bunların gerçekleştirilmesi için alınması gerekli önlemler konusunda önerilerde bulunmak üzere Bireysel Emeklilik Danışma Kurulu kurulmuştur.  (2. ve 3. Cümle 02.07.2018 tarih ve 30471 sayılı Resmi Gazetede yayımlanan 0700 Sayılı Khk nın 131. Maddesi ile Yürürlükten Kaldırılmıştır.)
Bireysel Emeklilik Danışma Kurulunun sekretarya hizmetleri Kurum (1) tarafından yürütülür. Bireysel Emeklilik Danışma Kurulunun çalışma esas ve usulleri Bireysel Emeklilik Danışma Kurulunun uygun görüşü alınarak Kurumca (1) bir yönetmelikle düzenlenir.
(1) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbaresi Kurumca şeklinde değişmiştir.
ÜÇÜNCÜ BÖLÜM
Emeklilik Sözleşmesi
Madde 0004: Emeklilik sistemine katılma ve emeklilik sözleşmesi
(Madde 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) (Yürürlük : 01.01.2013)
(1. Cümle 25.05.2021 tarih ve 31491 sayılı Resmi Gazetede yayımlanan 7319 Sayılı Kanunun 5. Maddesi ile Yürürlükten Kaldırılmıştır.) Sisteme katılmak için şirket ile emeklilik sözleşmesi akdedilir. Emeklilik sözleşmesi; şirket nezdinde bireysel emeklilik hesabı açılması, hesaba katkı payı ödenmesi, ödenen katkı paylarının tercih edilen fonlarda yatırıma yönlendirilmesi ve hesapta biriken paraların hak sahiplerine ödenmesine ilişkin esas ve usuller ile tarafların bu kapsamdaki diğer hak ve yükümlülüklerini düzenleyen sözleşmedir. Emeklilik sözleşmesi, katılımcı ile bireysel emeklilik sözleşmesi şeklinde veyahut bir istihdam ilişkisine dayalı olarak veya katılımcı adına bir kuruluş ile grup emeklilik sözleşmesi şeklinde yapılabilir. Emeklilik sözleşmesine ve emeklilik sözleşmesinde bulunacak hususlara ilişkin esas ve usuller Sermaye Piyasası Kurulunun (1) görüşü alınarak Kurum (1) tarafından belirlenir.
(1) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Kurulun İbaresi Sermaye Piyasası Kurulunun şeklinde değişmiştir.
ÜÇÜNCÜ BÖLÜM
Emeklilik Sözleşmesi
Madde 0005: Katılımcının ve şirketin hak ve yükümlülükleri
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Değişmiştir.) Emeklilik sözleşmesinde belirtilen esaslar dahilinde, şirket nezdinde katılımcı adına açılan bireysel emeklilik hesabına katkı yapılır. (2.Cümle 26.03.2020 tarih ve 31080 sayılı Resmi Gazetede yayımlanan 7226 Sayılı Kanunun 18. Maddesi ile Eklenmiştir.) Türkiye'de kanuni yerleşim yeri bulunmayan Türkiye Cumhuriyeti vatandaşları ve 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamındaki kişiler tarafından yabancı para cinsinden katkı payı ödenebilir. Şirket, katkı paylarını, en geç şirkete intikalini takip eden ikinci iş gününde yatırıma yönlendirmek zorundadır. Katılımcı, emeklilik sözleşmesinde yer alan şartlar çerçevesinde, katkı payını birden fazla fon arasında paylaştırabilir. Katılımcı, bireysel emeklilik hesabındaki birikimlerinin başka bir emeklilik şirketine aktarılmasını talep edebilir. Aktarım talebinde bulunulması halinde şirket, bildirimin ulaşmasından itibaren en geç on iş günü içinde talebi yerine getirmekle ve birikimlerle birlikte hesaba ilişkin bilgi ve belgeleri aktarmakla yükümlüdür. Başka bir şirkete aktarım talebinde bulunulabilmesi için şirkette en az bir yıl süreyle kalınmış olması gereklidir. Müsteşarlık, bu süreyi üç yılı aşmamak üzere yeniden belirlemeye yetkilidir. Aktarıma, aktarım talebine ve şirkette kalınması gereken süreye ilişkin esas ve usuller Sermaye Piyasası Kurulunun (2) görüşü alınarak Kurum (2) tarafından belirlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Değişmiştir.) Bu maddede öngörülen paylaştırma, aktarım ve yatırıma yönlendirme yükümlülüklerini belirlenen süreler içinde gereği gibi yerine getirmeyen şirket, fon birim pay fiyatı değişikliklerini dikkate alarak bu işlemden dolayı varsa katılımcının birikiminde oluşan parasal kaybı hesaplar ve katılımcının hesabına öder. Katılımcının hesabının bulunmadığı durumlarda ise ödeme doğrudan katılımcıya yapılır.
(Fıkra 14.06.2007 tarih ve 26552 sayılı Resmi Gazetede yayımlanan Kanun ile Değişmiştir.) Grup emeklilik sözleşmesinin akdedilmesine taraf olan dernek, vakıf, tüzel kişiliği haiz bir meslek kuruluşu veya sair kuruluş yahut grup ile işverenler tarafından çalışanları veya üyeleri hesabına kısmen veya tamamen katkı payı ödenmesi halinde, bu katkılar ile getirileri bireysel emeklilik hesaplarında ayrı olarak takip edilir ve bu hesaplardaki birikimlere ilişkin hakların kullanımı ve yükümlülükler Kurumca (2) belirlenen esas ve usûller çerçevesince grup emeklilik sözleşmesinde belirlenir. Katılımcının bu birikimlere hak kazanma süresi her halde katılımcının grup emeklilik sözleşmesine giriş tarihinden itibaren yedi(1) yılı aşamaz.
(1) 29.06.2012 Tarih ve 28338 Sayılı Resmi Gazetede Yayınlanan 6327 Sayılı Kanun ile üçüncü fıkrasının son cümlesinde yer alan beş ibaresi yedi olarak değiştirilmiştir.
(2) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbaresi Kurumca şeklinde ve Kurulun İbaresi Sermaye Piyasası Kurulunun şeklinde değişmiştir.
ÜÇÜNCÜ BÖLÜM
Emeklilik Sözleşmesi
Madde 0006: Emekli olma ve emeklilik seçenekleri
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Değişmiştir.) Katılımcı, sisteme giriş tarihinden itibaren en az on yıl sistemde bulunmak koşulu ile ellialtı yaşını tamamladıktan sonra emekli olmaya hak kazanır. Emekliliğe hak kazanan katılımcı, bireysel emeklilik hesabındaki birikimlerinin bir program dahilinde ödenmesini, tamamının defaten ödenmesini ya da yapacağı yıllık gelir sigortası sözleşmesi çerçevesinde kendisine maaş bağlanmasını talep edebilir. Katılımcının bu madde kapsamında birikimlerin ödenmesini talep etmesi veya başka bir şirket veya hayat sigorta şirketi ile yıllık gelir sigortası sözleşmesi yapması halinde şirket, katılımcının hesabındaki birikimleri bildirimin ulaşmasından itibaren en geç on iş günü içinde katılımcıya öder veya ilgili şirkete aktarır.
Yıllık gelir sigortası, toplu veya belirli süreler içinde yapılan katkılara göre sigortalının yaşaması halinde hemen veya belli bir süre sonra başlayan, sigortalıya veya lehdarlarına ömür boyu veya belirli süreler için yapılan düzenli ödemelerdir. Yıllık gelir sigortası sözleşmesine göre belirlenen emeklilik maaşı, aylık, üçer aylık, altı aylık veya yıllık olarak ödenebilir. Yıllık gelir sigortası sözleşmelerinde, yıllık gelir sigortası genel şartları çerçevesinde ilgili şirketin üstlenmiş olduğu rizikonun, tazminat yükümlülüğünün türü ve kapsamının, tarafların hak ve yükümlülüklerinin, ödeme dönemlerinin, sözleşme süresi ve sözleşmeyi sona erdiren hallerin ve ilgili diğer hususların belirtilmesi zorunludur.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Değişmiştir.) Emeklilik sözleşmesi süresi içinde, katılımcının vefat etmesi halinde lehdarı, malûliyet durumunun ortaya çıkması halinde ise katılımcı, bireysel emeklilik hesabındaki birikimlerin kendisine ödenmesini talep edebilir. Katılımcının emekliliğe hak kazanmadan sistemden ayrılma talebinde bulunması halinde şirket, bildirimin ulaşmasından itibaren yirmi iş günü içinde katılımcının birikimlerini tamamen öder.  (3. ve 4. Cümle 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 4. Maddesi ile Değişmiştir.) Ancak Kurumca belirlenen hallerde ve koşullarda katılımcıya sistemden ayrılmadan, Devlet katkısı hesabındaki tutarlar hariç hesabındaki birikim tutarının yüzde ellisine kadar kısmen ödeme yapılabilir. Bu durumda kısmen yapılan ödeme tutarının yüzde yirmibeşini aşmamak üzere Devlet katkısı hesabındaki tutardan da ödeme yapılabilir. (5. Cümle 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 4. Maddesi ile Eklenmiştir.) Bu fıkra kapsamında yapılacak işlemlere ilişkin, Devlet katkısına dair uygulamalar dahil olmak üzere, esas ve usuller Kurulun (1) uygun görüşü alınarak Kurum tarafından belirlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Değişmiştir.) Bu maddede öngörülen aktarma ve ödeme yükümlülüklerini belirlenen süreler içinde gereği gibi yerine getirmeyen şirket, fon birim pay fiyatı değişikliklerini dikkate alarak bu işlemden dolayı varsa katılımcının birikiminde oluşan parasal kaybı hesaplayarak katılımcının hesabına öder. Katılımcının hesabının bulunmadığı durumlarda ise ödeme katılımcının kendisine yapılır.
Emeklilik sözleşmesi veya yıllık gelir sigortası sözleşmesi hükümlerine göre, hak sahiplerine ödenmesi gereken tutar, ödemeyi gerektiren tarihten itibaren on yıl içinde hak sahipleri tarafından aranmamış ise, onuncu yılı takip eden yılbaşından itibaren altı ay içerisinde hak sahiplerinin adı, soyadı ve hak kazandıkları para miktarını gösterir şekilde tanzim edilecek bir cetvel ile Kurum (1) emrine Türkiye Cumhuriyet Merkez Bankasına aktarılır. Türkiye Cumhuriyet Merkez Bankasına yatırılan bu paralar iki yıl içinde sahipleri tarafından aranmadığı takdirde Hazineye gelir kaydedilir.
(Fıkra 14.06.2007 tarih ve 26552 sayılı Resmi Gazetede yayımlanan Kanun ile Değişmiştir.)
Emeklilik planlarına ilişkin uygulama esasları ile yıllık gelir sigortasına ilişkin tarife ve teknik esaslar serbestçe belirlenir. Kurul (1), gerekli gördüğü hallerde uygulama esasları ile tarife ve teknik esasları Kurumun (1) onayına tâbi kılabilir. Bu madde kapsamında hak sahiplerinin bulunması için şirket ve Türkiye Cumhuriyet Merkez Bankası tarafından yapılması gereken araştırmalara, söz konusu tutarın on yıllık süre içerisinde şirketçe ve iki yıllık süre içerisinde Türkiye Cumhuriyet Merkez Bankasınca değerlendirilmesine ilişkin esas ve usûller Sermaye Piyasası Kurulunun (1) uygun görüşü alınarak Kurum (1) tarafından belirlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Müsteşarlık, 5 inci madde ile bu maddede belirtilen işlem sürelerini, sunulan fonların içerdiği yatırım araçlarının vade yapısı ve fiyatlama sürelerini dikkate alarak altı aya kadar uzatmaya yetkilidir.
(1) Müsteşarlık İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlığın İbaresi Kurumun şeklinde ve Bakan İbaresi Kurul şeklinde ve Bakanlığın İbaresi Kurulun şeklinde ve Kurulun İbaresi Sermaye Piyasası Kurulunun şeklinde değişmiştir.
ÜÇÜNCÜ BÖLÜM
Emeklilik Sözleşmesi
Madde 0007: Giriş aidatı, yönetim ve fon işletim giderleri
Şirket, katılımcının sisteme ilk kez katılması sırasında ve yeni bir bireysel emeklilik hesabı açtırması halinde giriş aidatı talep edebilir. Söz konusu giriş aidatları bireysel emeklilik hesabına ödenen katkılardan ayrı olarak azami bir yıl içerisinde taksitler halinde de ödenebilir. Katkı payı, fon varlıkları veya fon gelirleri üzerinden yönetim gideri ve fon işletim masrafı kesintisi yapılabilir. Bireysel emeklilik hesaplarından yapılacak her türlü kesintilerin ve giriş aidatlarının emeklilik sözleşmesinde ve yapılacak ilan ve reklamlarda açık olarak belirtilmesi zorunludur. Giriş aidatı, yönetim ve fon işletim giderleri miktar ya da oranları ve bunlara ilişkin esas ve usuller Sermaye Piyasası Kurulunun (1) uygun görüşü alınarak Kurum (1) tarafından belirlenir.
(1) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde veKurulun İbaresi Sermaye Piyasası Kurulunun şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0008: Kuruluş esasları ve kuruluş izni
Emeklilik şirketi, bu Kanuna göre kurulan ve bireysel emeklilik sisteminde faaliyet göstermek üzere bu Kanun ile ihdas edilen emeklilik branşında ruhsat almış şirketi ifade eder. Şirket, 21.12.1959 tarihli ve 7397 sayılı Sigorta Murakabe Kanunu hükümlerine göre hayat ve ferdi kaza sigortaları branşlarında da ruhsat alabilir.
Şirketin emeklilik branşı dışında başka bir branşta da faaliyet göstermesi halinde her bir branşa ait hesaplar ayrı tutulur.
Şirket kuruluş izni Kurul (3) tarafından verilir. Kurulacak şirketin ticaret unvanında emeklilik ibaresinin bulunması zorunludur. Kuruluş izni için Kuruma (3) başvuruda bulunulur.
Kurulacak şirketin;
Anonim şirket şeklinde kurulması,
Faaliyet konusunun bu Kanunda belirtilen faaliyetlerle sınırlandırılmış olması,
Sermayesinin yirmitrilyon liradan az olmaması ve ödenmiş sermayesinin asgari on trilyon olması ve kalanının üç yıl içerisinde ödenmesinin taahhüt edilmesi,
Hisse senetlerinin nakit karşılığı çıkarılması ve tamamının nama yazılı olması,
Ana sözleşmesinin bu Kanun hükümlerine uygun olması,
İş planı ve sistem tasarımı ile yapılabilirlik raporlarının sunulması,
Kurucularının;
Tasfiyeye tabi tutulan bankerler, bankalar, sigorta şirketleri ile para ve sermaye piyasalarında faaliyet gösteren diğer kurumlarda doğrudan ve dolaylı yüzde on veya daha fazla bir oranda pay sahibi olmaması,
İlgili mevzuat çerçevesinde faaliyetlerinin tamamen veya belirli faaliyet alanları itibariyle sürekli veya başvuru tarihinden önceki bir yıl içerisinde bir ay veya daha fazla süreyle geçici süreyle durdurulma kararı verilmemiş olması,
(Bent 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Müflis veya konkordato ilan etmiş olmaması, Türk Ceza Kanununun 53 üncü maddesinde belirtilen süreler geçmiş olsa bile; kasten işlenen bir suçtan dolayı beş yıl veya daha fazla süreyle hapis cezasına ya da devletin güvenliğine karşı suçlar, Anayasal düzene ve bu düzenin işleyişine karşı suçlar, (1) zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, bilişim sistemini engelleme, bozma, verileri yok etme veya değiştirme, banka veya kredi kartlarının kötüye kullanılması, suçtan kaynaklanan malvarlığı değerlerini aklama, terörün finansmanı,(2) kaçakçılık, vergi kaçakçılığı veya haksız mal edinme suçlarından mahkûm olmaması,
Emeklilik şirketi olmanın gerektirdiği mali güç ve itibara sahip olması,
Gerekir.
Sermayenin en az yüzde ellibirinin mali piyasalar konusunda yeterli bilgi ve tecrübeye sahip tüzel kişilere ait olması ve tüzel kişi kurucuların yönetim ve denetimine sahip gerçek kişilerin, bu maddenin dördüncü fıkrasının (g) bendinin (4) numaralı alt bendi hariç kurucularda aranan şartları taşımaları gerekir.
Kuruluş izni için gerekli sermaye tutarı, Devlet İstatistik Enstitüsü Toptan Eşya Fiyat Endeksinin iki katının gerektirdiği miktar ve sınırları aşmamak üzere Kurum (3) tarafından artırılabilir.
(1) milli savunmaya karşı suçlar, devlet sırlarına karşı suçlar ve casusluk, İbaresi 01.12.2010 Tarih ve 27772 Sayılı Resmi Gazetede yayınlanan 25.2.2010 Tarih ve E: 2008/17 - K: 2010/44 Sayılı Anayasa Mahkemesi Kararı ile Bu Tarihten itibaren 1 (bir) yıl Sonra yürürlüğe girecek şekilde iptal edilmiştir.
(2) 29.06.2012 Tarih ve 28338 Sayılı Resmi Gazetede Yayınlanan 6327 Sayılı Kanun ile dördüncü fıkrasının (g) bendinin (3) numaralı alt bendinde yer alan malvarlığı değerlerini aklama, ibaresinden sonra gelmek üzere terörün finansmanı, ibaresi eklenmiştir.
(3) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlığa İbaresi Kuruma şeklinde ve Bakan İbaresi Kurul şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0009: Faaliyet ruhsatı
Kuruluş izni alan şirketin faaliyete geçebilmesi için emeklilik branşında faaliyet ruhsatı alması zorunludur. Emeklilik branşı faaliyet ruhsatı Kurum (1) tarafından verilir. Faaliyet ruhsatı almak üzere Kuruma (1) yapılan başvurularda;
İki yıl içinde en az yüzbin katılımcıya hizmet verecek biçimde gerekli her türlü planlamanın yapılmış olması,
İş planı ve sistem tasarımında öngörülen düzenlemelerin yapılmış olması,
Fiziksel mekan, teknik ve idari alt yapı ile insan kaynakları uyumunun sağlanmış olması,
Şartları aranır.
Kuruluşa ilişkin verilen izin, izin tarihinden itibaren bir yıl içinde emeklilik branşı faaliyet ruhsatı almak üzere başvurunun yapılmamış veya gerekli belgelerin süresi içinde tamamlanmamış olması halinde kendiliğinden geçersiz olur. Emeklilik branşında faaliyet ruhsatı alan şirketin, ruhsatın veriliş tarihinden itibaren en geç üç ay içerisinde fon kurmak amacıyla Sermaye Piyasası Kuruluna (1) başvurması gerekir. Şirketin fon kurma başvurusunun Sermaye Piyasası Kuruluna (1) zamanında yapılmaması veya başvurusunun reddedilmesi halinde, verilmiş olan kuruluş izni ve faaliyet ruhsatı kendiliğinden geçersiz olur.
Kuruluş izni ve faaliyet ruhsatı başvurularında istenecek bilgi ve belgeler ile diğer esas ve usuller Sermaye Piyasası Kurulunun (1) uygun görüşü alınarak Kurumca (1) belirlenir.
(1) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbaresi Kurumca şeklinde ve Müsteşarlığa İbaresi Kuruma şeklinde ve Kurulun İbaresi Sermaye Piyasası Kurulunun şeklinde ve Kurula İbareleri Sermaye Piyasası Kuruluna şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0010: Emeklilik ile ilgili kavramların kullanımı, ilan, reklam ve açıklanacak bilgiler
Kanunla kurulmuş sosyal güvenlik kurumları, 17.7.1964 tarihli ve 506 sayılı Kanunun geçici 20 nci maddesi kapsamında kurulan sandıklar ve 13.7.1967 tarihli ve 903 sayılı Kanun ile değişik 743 sayılı Türk Kanunu Medenisi hükümleri kapsamında kurulan vakıflar hariç olmak üzere, bu Kanun kapsamında bulunmayan gerçek ve tüzel kişiler bu Kanunda düzenlenen faaliyetlerde bulundukları izlenimini verecek şekilde Emeklilik, Emeklilik Planı, Emeklilik Fonu ve Emeklilik Yatırım Fonu gibi kavramları veya aynı işlevi gören ifadeleri kullanamazlar.
Şirket ve bireysel emeklilik aracıları, katılımcılara, üçüncü kişilere ve kuruluşlara karşı gerçeğe aykırı, yanıltıcı ve aldatıcı beyanda bulunamazlar ve ilan, reklam ve broşürleri ile bu amaca yönelik her türlü faaliyetlerinde bu nitelikteki ifadelere yer veremezler. Bireysel emeklilik sisteminde katılımcılara veya kamuya açıklanacak bilgiler, açıklanma dönemleri ve süreleri ile ilan ve reklamlara ilişkin esas ve usuller Sermaye Piyasası Kurulunun (1) uygun görüşü alınarak Kurumca (1) belirlenir.
(1) Müsteşarlıkça İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumca şeklinde ve Kurulun İbaresi Sermaye Piyasası Kurulunun şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0011: Şirketin sorumlulukları ve bireysel emeklilik aracıları
Şirket;
Emeklilik sözleşmelerine ilişkin Kurumun (1) belirleyeceği esaslara göre bankalardan hizmet almakla,
Emeklilik sözleşmesi çerçevesinde tahsil edilen katkıların fona yönlendirilmesini sağlamak ve bireysel emeklilik hesaplarının ve ilgili diğer kayıtların güncelleştirilmesi işlemlerini gerçekleştirmekle,
Portföy yöneticilerinin, şirketin genel fon yönetim stratejisine ve kararlarına göre fon portföyünü yönetmesini sağlamakla,
Katılımcılarının bireysel emeklilik hesaplarına ait günlük bilgilere erişimine olanak sağlamakla,
Fon portföyünde yer alan varlıklar, fonun performansı, mali tabloları gibi konularda katılımcılara düzenli bilgi verilmesini sağlamakla,
Kurum (1) ve Sermaye Piyasası Kurulu (1) tarafından istenecek bilgi, belge ve tablolar ile bireysel emeklilik kayıt sisteminin belirlenecek esas ve usullere göre hazırlanmasını sağlamakla,
Kurumun (1) belirleyeceği esas ve usuller çerçevesinde şirketin, Sermaye Piyasası Kurulunun (1) belirleyeceği esas ve usuller çerçevesinde de fonun iç denetimini sağlamakla,
Bireysel emeklilik hesaplarının ve emeklilik faaliyetlerinin sürekliliğini ve fon varlıklarının korunmasını sağlamak üzere, kayıtların ve varlıkların saklanması konusunda gerekli tedbirleri almakla,
(Bent 29.06.2012 tarih ve 28332 sayılı Resmi Gazetede yayımlanan 6327 Sayılı Kanun ile Eklenmiştir) Katılımcıların hak ve menfaatleri ile bireysel emeklilik sisteminin işleyişini tehlikeye sokabilecek hareketlerden kaçınmakla, mevzuat ve işletme planı esaslarına uygun faaliyette bulunmakla, uygun tavsiyede bulunmakla, iyiniyet kurallarına uygun hareket etmekle ve bireysel emeklilik aracılarının bu esaslara uygun hareket etmesini sağlayacak tedbirleri almakla,
Sorumludur.
(Fıkra 29.06.2012 tarih ve 28332 sayılı Resmi Gazetede yayımlanan Kanun ile Değişmiştir.) Bireysel emeklilik aracıları, Kurumca (1) belirlenen esaslar dahilinde emeklilik gözetim merkezince tutulan Bireysel Emeklilik Aracıları Siciline kaydolmak zorundadır. Bireysel emeklilik aracılarında aranacak nitelik ve şartlara, faaliyetlerine, yapamayacakları işlere, sicile kaydetme ve silmeye ve diğer hususlara ilişkin esas ve usuller Kurumca (1) düzenlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Bireysel emeklilik aracıları;
a) Mesleğin icaplarına, iyiniyet kurallarına ve mevzuata uygun faaliyette bulunmakla,
b) Katılımcıların hak ve menfaatleri ile bireysel emeklilik sisteminin işleyişini tehlikeye sokabilecek hareketlerden kaçınmakla,
c) Katılımcının yaşı ve beklentilerine göre, sistemin uzun vadeli yapısını ve vergi düzenlemelerini de göz önünde bulundurarak katılımcıya uygun tavsiyede bulunmakla,
d) Meslekî yeterliliğe ilişkin tamamlayıcı eğitim programına katılmakla,
sorumludur.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Müsteşarlıkça, bu madde hükmüne aykırı hareket ettiği belirlenen bireysel emeklilik aracısının işlenen fiilin ağırlığına göre satış yetkisi geçici süreyle durdurulur yahut lisansı iptal edilir. Aracılarda aranan nitelik ve şartları kaybeden bireysel emeklilik aracılarının lisansları Kurumca (1) iptal edilir. Lisansı iptal edilen aracıların kayıtları Bireysel Emeklilik Aracıları Sicilinden silinir.
(1) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbareleri Kurumca şeklinde ve Müsteşarlığın İbareleri Kurumun şeklinde ve Kurul İbaresi Sermaye Piyasası Kurulu şeklinde ve Kurulun İbaresi Sermaye Piyasası Kurulunun şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0012: Şirketin teşkilat ve organları
Şirketin yönetim kurulu beş kişiden az olamaz. Şirket genel müdürü ve yokluğunda vekili yönetim kurulunun doğal üyesidir. Yönetim kurulu üyelerinin salt çoğunluğunun bu maddede genel müdür için öngörülen mesleki deneyim süresi hariç diğer şartları haiz olması gerekir. Denetim kurulu üyelerinin, genel müdürün, genel müdür yardımcılarının ve başka unvanlarla istihdam edilseler dahi yetki ve görevleri itibariyle genel müdür yardımcısına denk veya daha üst konumlarda imza yetkisini haiz diğer yöneticilerin, bu maddenin üçüncü fıkrasında öngörülen şartları haiz olmaları, en az lisans düzeyinde öğrenim görmüş olmaları ve sigortacılık veya işletmecilik alanında mesleki deneyime sahip olmaları şarttır. Asgari mesleki deneyim süresi, genel müdür için on yıl, genel müdür yardımcıları ve başka unvanlarla istihdam edilseler dahi yetki ve görevleri itibariyle genel müdür yardımcısına denk veya daha üst konumlarda imza yetkisini haiz diğer yöneticiler için yedi yıldır.
Genel müdür ve genel müdür yardımcısı olarak atanacakların, bu maddede aranan şartları taşıdıklarını gösteren belgelerle birlikte Kuruma (1) bildirilmesi gerekir. Bunların atanmaları, bildirimin alındığı tarihten itibaren on iş günü içerisinde Kurumca (1) olumsuz görüş bildirilmediği takdirde yapılabilir. Herhangi bir nedenle görevden ayrılan genel müdür ve genel müdür yardımcılarının, görevden ayrılma nedenleri şirket ve görevden ayrılan tarafından, ayrılış tarihinden itibaren on iş günü içerisinde Kuruma (1) bildirilir.
Bu Kanun hükümlerine aykırı hareketlerinden dolayı hapis veya bir defadan fazla ağır para cezası ile cezalandırılanlar ile durumları bu Kanunun 8 inci maddesinin dördüncü fıkrasının (g) bendinin 4 numaralı alt bendi hariç olmak üzere (g) bendine uymayanlar, hiç bir şirkette yönetim kurulu üyesi, denetim kurulu üyesi, genel müdür, genel müdür yardımcısı veya birinci derecede imza yetkisini haiz görevli olarak çalıştırılamazlar. Şirket, bu gibi kişilerin imza yetkilerini derhal kaldırmak zorundadır. Yapılan denetlemeler sonucunda, bu Kanun veya ilgili diğer mevzuat hükümlerini ihlal ettikleri ve şirketin emin bir şekilde çalışmasını tehlikeye düşürdükleri tespit edilen şirket yöneticileri ve görevlilerinin, haklarında kanuni kovuşturma istenmesini müteakip Kurumun (1) talebi üzerine geçici olarak imza yetkilerinin kaldırılması zorunludur. Bu kimseler Kurumun (1) izni olmadıkça imza yetkisini haiz personel olarak hiç bir şirkette alıştırılamazlar.
(1) Müsteşarlıkça İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumca şeklinde ve Müsteşarlığın İbareleri Kurumun şeklinde ve Müsteşarlığa İbaresi Kuruma şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0013: Anasözleşme değişiklikleri, hisse ve malvarlıklarının devri ve şirket birleşmeleri
Şirketlerin anasözleşmelerinin değiştirilmesinde Kurumun (2) uygun görüşü aranır. Kurumca (2) uygun görülmeyen değişiklik tasarıları genel kurulda görüşülemez. Sicil memuru, Kurumun (2) uygun görüşü olmaksızın anasözleşme değişikliklerini Ticaret Siciline tescil edemez.
Bir gerçek veya tüzel kişinin, şirketin sermayesinin doğrudan veya dolaylı olarak yüzde on veya fazlasını temsil eden payları edinmesi ile bir ortağa ait payların şirket sermayesinin yüzde onunu, yüzde yirmisini, yüzde otuzüçünü ya da yüzde ellisini aşması sonucunu doğuran hisse edinimleri ile bir ortağa ait payların söz konusu oranların altına düşmesi sonucunu doğuran hisse devirleri Kurulun (2) iznine tabidir. Oy hakkı edinilmesi ile hisselerin rehnedilmesinde de bu hüküm uygulanır. Yönetim ve denetim kurullarına üye belirleme imtiyazı veren veya intifa hakkı tanınan hisse senetlerinin devri, yukarıdaki oransal sınırlara bakılmaksızın Kurumun (1)(2) iznine tabidir.
Şirketin tüm aktif ve pasiflerini diğer bir emeklilik şirketine devretmesi ya da bir veya birkaç emeklilik şirketi ile birleşmesi Kurumun (1)(2) iznine tabidir.
Şirket sermayesinin yüzde on ve daha fazlasına sahip olan tüzel kişilerin sermayesinin doğrudan veya dolaylı olarak bu maddenin ikinci fıkrasında belirtilen oranlar veya esaslar dahilinde el değiştirmesi Kurumun (1)(2) iznine tabidir. İzin devralan ortağın kurucularda aranan şartları taşıması kaydıyla verilebilir. Bu fıkra hükmü tüzel kişi ortağın yönetim ve denetimini belirleyen sermaye paylarının bir başka tüzel kişiye ait olması halinde, gerçek kişi ortak ya da ortaklara ulaşıncaya kadar uygulanır.
Bu madde hükümlerine aykırı olarak yapılan tescil işlemleri hükümsüzdür.
Şirkette hisse edinilmesine ve devrine, şirketin malvarlıklarının devrine, şirket ortaklarının bu Kanunda aranan nitelikleri kaybetmeleri halinde temettü hakkı hariç ortağa ait hakların kullanımına, dolaylı pay sahipliğine, şirketlerin birleşmesine ve diğer hususlara ilişkin esas ve usuller Sermaye Piyasası Kurulunun (1) uygun görüşü alınarak Kurumca (2) belirlenir.
(1) 29.06.2012 Tarih ve 28338 Sayılı Resmi Gazetede Yayınlanan 6327 Sayılı Kanun ile ikinci, üçüncü ve dördüncü fıkralarında yer alan Bakanlığın ibareleri Müsteşarlığın olarak değiştirilmiştir
(2) Müsteşarlıkça İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumca şeklinde ve Müsteşarlığın İbareleri Kurumun şeklinde ve Bakanlığın İbaresi Kurulun şeklinde ve Kurulun İbaresi Sermaye Piyasası Kurulunun şeklinde değişmiştir.
DÖRDÜNCÜ BÖLÜM
Emeklilik Şirketine İlişkin Düzenlemeler
Madde 0014: Malî bünyenin güçlendirilmesi ve şirket uygulamalarının iyileştirilmesi(1)
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Şirketin, katılımcıların hak ve menfaatlerini tehlikeye sokabilecek uygulamalar yaptığının, sözleşmelerden doğan yükümlülüklerini yerine getiremediğinin veya malî bünyesinin katılımcıların hak ve menfaatlerini tehlikeye düşürecek düzeyde zayıflamakta olduğunun tespiti hallerinde Kurul (2), şirketin yönetim kurulundan;
a) Şirketin iş süreçlerinin, teknik altyapısının ve uygulamalarının iyileştirilmesine yönelik gerekli tedbirlerin alınmasını,
b) Sermayenin artırılmasını, ödenmemiş kısmının ödenmesini, sermayeye mahsuben ödeme yapılması için ortaklara çağrıda bulunulmasını veya kâr dağıtımının durdurulmasını,
c) İştiraklerin ve sabit değerlerin kısmen veya tamamen elden çıkarılmasını veya elden çıkarılmasının durdurulmasını, yeni iştirak ve sabit değerler edinilmemesini,
d) Serbest varlıkların gösterilecek bir bankada bloke edilmesini ve bu varlıklar üzerinde izinsiz tasarruf edilmemesini,
e) Şirketin malî bünyesini düzeltmeye yönelik diğer tedbirlerin alınmasını,
isteyebilir.
Şirket, alınması talep edilen tedbirlerin bildiriminden itibaren on iş günü içerisinde iyileştirme planını hazırlayıp Kuruma (2) göndermek zorundadır.
İyileştirme planında öngörülen önlemlerin zamanında alınmaması veya bu tedbirlerin uygulanmasına rağmen bu maddenin birinci fıkrasında belirlenen hususların devam etmesi ya da şirketin mali bünyesindeki zayıflamanın bu maddenin birinci fıkrasında yer alan safhaların uygulanması durumunda dahi şirketin mali durumunun düzeltilmesine imkan bulunmadığının tespit edilmesi hallerinde Kurul (2), şirketin;
Yeni sözleşme akdetme ve temdit yetkisini kaldırmaya,
Yönetim kurulu üyelerinin tamamını veya bir kısmını görevden alarak veya üye sayısını artırarak yönetim kuruluna üye atamaya,
Fonları ve varsa diğer branşlara ait portföylerini belirlenecek esaslar dahilinde diğer şirketlere devretmeye,
Faaliyet ruhsatlarını iptal etmeye,
İflasını istemeye,
Gerekli görülen diğer tedbirleri almaya,
Yetkilidir.
(1) 29.06.2012 Tarih ve 28338 Sayılı Resmi Gazetede Yayınlanan 6327 Sayılı Kanun ile maddenin başlığı Malî bünyenin güçlendirilmesi ve şirket uygulamalarının iyileştirilmesi şeklinde değiştirilmiştir.
(2) Müsteşarlığa İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kuruma şeklinde ve Bakan İbareleri Kurul şeklinde değişmiştir.
BEŞİNCİ BÖLÜM
Emeklilik Yatırım Fonuna İlişkin Düzenlemeler
Madde 0015: Emeklilik yatırım fonu ve fon içtüzüğü
Fon, şirket tarafından emeklilik sözleşmesi çerçevesinde alınan ve katılımcılar adına bireysel emeklilik hesaplarında izlenen katkıların, riskin dağıtılması ve inançlı mülkiyet esaslarına göre işletilmesi amacıyla oluşturulan malvarlığıdır. Fonun tüzel kişiliği yoktur. Fon, bu Kanunda yer alan amaçlar dışında kullanılamaz ve kurulamaz.
Şirketin, fon içtüzüğü, emeklilik sözleşmesi ve Sermaye Piyasası Kurulunca (1) belirlenecek diğer belgelerle birlikte, fon kurmak üzere Sermaye Piyasası Kuruluna (1) başvurması zorunludur. Kuruluş izni almak üzere yapılacak başvurularda istenilecek şartlara ilişkin esas ve usuller Kurumun (1) uygun görüşü alınarak Kurul tarafından belirlenir.
Fon içtüzüğü, katılımcı ile şirket, saklayıcı ve portföy yöneticisi arasında fon portföyünün inançlı mülkiyet esaslarına göre saklanmasını ve vekalet akdi hükümlerine göre yönetimini konu alan ve genel işlem şartlarını içeren iltihaki bir sözleşmedir.  (2. Cümle 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Kurul tarafından uygun görülen fon içtüzüğü, izin belgesi tarihini takip eden altı iş günü içinde şirketin merkezinin bulunduğu yerin ticaret siciline tescil edilir ve Türkiye Ticaret Sicili Gazetesinde ilan olunur. Fon içtüzüğüne yönelik esas ve usuller Kurumun (1) uygun görüşü alınarak Sermaye Piyasası Kurulu (1) tarafından belirlenir.
(1) Müsteşarlığın İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurulca İbaresi Sermaye Piyasası Kurulunca şeklinde ve Kurul İbaresi Sermaye Piyasası Kurulu şeklinde ve Kurula İbaresi Sermaye Piyasası Kuruluna şeklinde değişmiştir.
BEŞİNCİ BÖLÜM
Emeklilik Yatırım Fonuna İlişkin Düzenlemeler
Madde 0016: Fonun faaliyete geçmesine ilişkin esaslar
Şirket, fon kuruluş izni tarihinden itibaren en geç altı ay içerisinde Sermaye Piyasası Kurulu (1) tarafından belirlenen belgelerle birlikte katılma belgelerinin kayda alınması talebiyle Sermaye Piyasası Kuruluna (1) başvurmak zorundadır. Bu süre içerisinde Sermaye Piyasası Kuruluna (1) başvuru yapılmaması halinde, fon içtüzüğü şirket tarafından ticaret sicilinden terkin ettirilir ve buna ilişkin belgeler terkini takip eden altı iş günü içerisinde Sermaye Piyasası Kuruluna (1) gönderilir. Fonun kayda alınma başvurusunun Sermaye Piyasası Kurulunca (1) değerlendirilebilmesi için;
Fon içtüzüğünün şirketin merkezinin bulunduğu yerin ticaret siciline tescil ve Türkiye Ticaret Sicili Gazetesinde ilan edilmiş olması,
Yeterli mekan, teknik donanım ve örgütlenmenin sağlanmış, fon hizmet biriminin ve fon kurulunun oluşturulmuş, iç denetim sisteminin kurulmuş, personelin buna uygun görev ve sorumluluklarının belirlenmiş olması ve bu konularda gerekli belgelerin hazırlanmış olması,
Muhasebe kayıt ve belge sistemi ile düzenli iş akışı ve haberleşmeyi sağlayacak teknik alt yapının kurulmuş olması,
Fonlara ilişkin insan kaynaklarının belirlenmiş olması,
En az bir portföy yöneticisi ile portföy yönetim sözleşmesinin imzalanmış olması,
Şirketin bu Kanunda öngörülen kuruluş şartlarını kaybetmemiş olması,
Zorunludur.
Sermaye Piyasası Kurulunca (1) yapılacak değerlendirme sonucu uygun görülen ve fon içtüzüğünde yer alan, kurulacak olan asgari üç fonun her biri için ayrı ayrı olmak üzere, şirketin ödenmiş sermayesinin asgari yirmide biri tutarındaki fon miktarına karşılık gelen pay sayısı Sermaye Piyasası Kurulu (1) kaydına alınır ve fon portföyleri öncelikle bu paylara karşılık gelen tutar ile oluşturulur. Katılımcılardan toplanan katkılar karşılığında verilecek payların fon içtüzüğünde öngörülen tutara karşılık gelen payları aşması halinde, yeni pay sayısının artırılması ve artırılan payların Sermaye Piyasası Kurulu (1) kaydına alınması talebiyle Sermaye Piyasası Kuruluna (1) başvurulur.
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Sermaye Piyasası Kurulu (1) tarafından, Kurumun (1) uygun görüşü alınmak kaydıyla, üçer aylık dönemlerin son iş günü itibarıyla fon net varlık değerinin yüzbinde beşini aşmamak üzere kayda alma ücreti alınır ve üçer aylık dönemleri izleyen on iş günü içinde tahsil edilir.
Şirkete ve katılımcılara ait fondaki pay adedi, fon miktarı, fonun faaliyet ilke ve esasları, örgüt yapısı, muhasebe, belge ve kayıt düzeni, katılımcıların bilgilendirilmesi ve bunlara ilişkin esas ve usuller Kurumun (1) uygun görüşü alınarak Sermaye Piyasası Kurulu (1) tarafından belirlenir.
(1) Müsteşarlığın İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurulca İbareleri Sermaye Piyasası Kurulunca şeklinde ve Kurul İbareleri Sermaye Piyasası Kurulu şeklinde ve Kurula İbareleri Sermaye Piyasası Kuruluna şeklinde değişmiştir.
BEŞİNCİ BÖLÜM
Emeklilik Yatırım Fonuna İlişkin Düzenlemeler
Madde 0017: Fonun malvarlığına, fon portföyüne ve fon varlıklarının saklanmasına ilişkin ilkeler
Fonun malvarlığı, şirketin bu Kanundan, 28.7.1981 tarihli ve 2499 sayılı Sermaye Piyasası Kanunundan, emeklilik sözleşmesinden, fon içtüzüğünden ve ilgili mevzuattan doğan yükümlülüklerini yerine getirmesi ve sorumluluğunu karşılaması dışında hiçbir amaçla kullanılamaz.  (Fıkranın Son Cümlesi 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Fon malvarlığı rehnedilemez, portföye ilişkin olarak yapılan işlemler haricinde teminat gösterilemez, üçüncü şahıslar tarafından haczettirilemez ve iflas masasına dahil edilemez.
(Fıkra 14.06.2007 tarih ve 26552 sayılı Resmi Gazetede yayımlanan Kanun ile Eklenmiştir) Bireysel emeklilik hesabındaki fon paylarından, katılımcının sistemde bulunduğu ay sayısı ile asgarî ücret tutarının çarpımına karşılık gelen birikim tutarı ve bu Kanunun 6 ncı maddesi kapsamında bireysel emeklilik sisteminden emekli olanlara yapılan yıllık gelir sigortası ödemelerinin aylık ödemeye isabet eden miktarının nafaka borçları hariç olmak üzere asgarî ücret tutarına kadar olan kısmı haczedilemez, rehnedilemez, iflas masasına dahil edilemez. Bu fıkradaki hükümlerin uygulanmasında rehin, haciz veya iflas tarihinde geçerli brüt asgarî ücret tutarı esas alınır. (Cümle 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 5. Maddesi ile Eklenmiştir) 11/1/2011 tarihli ve 6098 sayılı Türk Borçlar Kanununun ilgili hükümlerine göre bireysel emeklilik sözleşmelerinin yahut bu sözleşmelerden kaynaklı alacağın devredilmesi durumunda, 5 inci ve 6 ncı maddelerde belirtilen hakların kullanımı ile söz konusu uygulamaya ilişkin diğer esas ve usuller Kurum tarafından belirlenir.
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Şirket, Sermaye Piyasası Kurulu (1) tarafından belirlenen türlerden olmak üzere para ve sermaye piyasası araçlarından, kıymetli madenlerden veya Sermaye Piyasası Kurulu (1) tarafından belirlenen diğer yatırım araçlarından oluşan farklı portföy yapılarına sahip en az üç fon kurmak zorundadır. Fon kuruluşuna, şirketlerin katılımcılarına diğer şirketlerin fonlarını sunmasına ve fon portföy sınırlamalarına ilişkin ilkeler ile fon portföyündeki varlıkların değerlendirilmesine ilişkin esas ve usuller Kurumun (1) uygun görüşü alınarak Sermaye Piyasası Kurulu (1) tarafından belirlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Sermaye Piyasası Kurulu (1), fon payı alım satımının Türkiye Cumhuriyet Merkez Bankası tarafından günlük alım satım kurları ilan edilen yabancı paralar üzerinden yapılmasına izin verebilir. Bu kapsamda yapılacak izin başvurularının değerlendirilmesinde Kurumun (1) ve Türkiye Cumhuriyet Merkez Bankasının görüşü alınır.
Fon portföyündeki varlıklar saklayıcı nezdinde saklanır. Katılımcıların sahip oldukları ve fondaki katkılarını gösteren pay adedi de, saklayıcı nezdinde katılımcı bazında ve katılımcıların erişebileceği şekilde izlenir.
(1) Müsteşarlığın İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurul İbareleri Sermaye Piyasası Kurulu şeklinde değişmiştir.
BEŞİNCİ BÖLÜM
Emeklilik Yatırım Fonuna İlişkin Düzenlemeler
Madde 0018: Fon portföyünün yönetimi
Fon portföyü, portföy yöneticileri tarafından yönetilir. Portföy yöneticileri, portföyü bu Kanun, 2499 sayılı Sermaye Piyasası Kanunu, fon içtüzüğü, emeklilik sözleşmesi ve ilgili mevzuat hükümlerine göre yönetmekle yükümlüdür. Alınacak portföy yönetim hizmetine ilişkin esaslar bu konuda şirket ve portföy yöneticileri arasında yapılacak portföy yönetim sözleşmesi ile belirlenir. (Cümle 14.06.2007 tarih ve 26552 sayılı Resmi Gazetede yayımlanan Kanun ile Değişmiştir.)Portföy yönetim sözleşmelerinin Sermaye Piyasası Kurulunca (1) belirlenen asgarî unsurlara uygun olması zorunludur.
Şirket, portföy yöneticilerinin, fon yönetiminde gerekli özen ve basireti göstermemeleri, Sermaye Piyasası Kurulunun (1) portföy yöneticiliğine ilişkin ilkelerine aykırı hareket etmeleri, mali bünyelerinin zayıfladığının tespit edilmesi gibi durumlarda, portföy yönetim sözleşmesini feshedip, Sermaye Piyasası Kurulunca (1) uygun görülen başka portföy yöneticileri ile portföy yönetim sözleşmesi imzalayabilir. Yukarıdaki koşulların varlığı halinde Sermaye Piyasası Kurulu (1) da portföy yöneticilerinin değişmesini isteyebilir. Portföy yönetim sözleşmesine ilişkin esas ve usuller Kurumun (1) uygun görüşü alınarak Sermaye Piyasası Kurulu (1) tarafından belirlenir.
(1) Müsteşarlığın İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurulca İbareleri Sermaye Piyasası Kurulunca şeklinde ve Kurul İbareleri Sermaye Piyasası Kurulu şeklinde ve Kurulun İbaresi Sermaye Piyasası Kurulunun şeklinde değişmiştir.
BEŞİNCİ BÖLÜM
Emeklilik Yatırım Fonuna İlişkin Düzenlemeler
Madde 0019: Fonların birleştirilmesi ve devri
Aynı şirkete ait fonlar, şirketin talebi üzerine veya re sen Sermaye Piyasası Kurulu (1) tarafından birleştirilebilir. Fon, ancak başka bir emeklilik yatırım fonu ile birleştirilebilir. Söz konusu birleştirmelere yönelik esas ve usuller Kurumun (1) uygun görüşü alınarak Sermaye Piyasası Kurulu (1) tarafından belirlenir.
Fon süresiz olarak kurulur. Sermaye Piyasası Kurulu (1);
Şirketin bir yıl öncesinden fesih ihbarında bulunması,
Şirketin fon kurmaya ilişkin şartlarını kaybetmesi,
Şirketin mali bünyesinin zayıflaması nedeniyle bu Kanunun 14 üncü maddesi kapsamına alınması,
Hallerinde, fon malvarlığını bir başka şirkete Kurumun (1) uygun görüşünü alarak devredebilir. Devir işlemlerine ilişkin esas ve usuller Müsteşarlığın uygun görüşü alınarak Sermaye Piyasası Kurulu (1) tarafından belirlenir.
(1) Müsteşarlığın İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurul İbareleri Sermaye Piyasası Kurulu şeklinde değişmiştir.
ALTINCI BÖLÜM
Denetim ve Bağımsız Dış Denetim
Madde 0020: Denetim
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Yürürlükten Kaldırılmıştır.)
Şirketin bu Kanun çerçevesinde yürütülen emeklilik faaliyetleri ile sigortacılık faaliyetleri Kurumun (1) denetimine tabidir. Şirketin fonlarına, portföy yöneticilerine ve saklayıcılara ilişkin hesap ve işlemleri ise Sermaye Piyasası Kurulunun (1) denetimine tabidir. Denetimlere ilişkin raporlar, konularına göre Müsteşarlık veya Sermaye Piyasası Kurulu (1) tarafından değerlendirilir ve sonuçlandırılır.
(1) Müsteşarlığın İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Kurul İbaresi Sermaye Piyasası Kurulu şeklinde ve Kurulun İbaresi Sermaye Piyasası Kurulunun şeklinde değişmiştir.
ALTINCI BÖLÜM
Denetim ve Bağımsız Dış Denetim
Madde 0020/A: Emeklilik gözetim merkezi
(Madde 14/06/2007 tarih ve 26552 sayılı Resmi Gazetede yayımlanan Kanun ile Eklenmiştir)
Müsteşarlık, bireysel emeklilik sisteminin güvenli ve etkin biçimde işletilmesini sağlamak, katılımcıların hak ve menfaatlerini korumak amacıyla şirketlerin ve bireysel emeklilik aracılarının faaliyetlerinin gözetim ve denetimine yönelik alt yapı oluşturulmasına, portföy yönetim şirketlerinin emeklilik yatırım fonlarına ilişkin faaliyetlerinin Sermaye Piyasası Kurulunca (2) gözetimine yönelik altyapı oluşturularak raporlama yapılmasına, (1) bireysel emeklilik hesaplarına, emeklilik planlarına, işlemlerin konsolidasyonuna, katılımcılara ait bilgilerin saklanmasına, kamunun ve katılımcıların bilgilendirilmesine, istatistik üretimine, bireysel emeklilik aracıları siciline ve bireysel emeklilik aracıları sınavına ilişkin işlemlerin yapılması ile hayat sigortaları ve diğer sigorta branşlarına ilişkin verilebilecek diğer görevleri yerine getirmek üzere özel hukuk hükümlerine göre kurulmuş bir tüzel kişiyi emeklilik gözetim merkezi olarak görevlendirebilir. Emeklilik gözetim merkezinin ana sözleşmesinde yer alması gereken hususlar Kurumca (2) belirlenir ve bu ana sözleşmede yapılacak değişikliklerde Kurumun (2) uygun görüşü aranır. Emeklilik şirketleri, Kurumun (2) uygun görmesi halinde hayat branşında faaliyet gösteren sigorta şirketleri ile diğer kurum ve kuruluşlar emeklilik gözetim merkezine ortak olabilir. Emeklilik gözetim merkezi, Kurumun (2) denetimine tâbidir. Bu Kanun kapsamındaki şirket, kurum, kuruluş ve kişiler, bu Kanuna istinaden verilen görevlerin yerine getirilmesini teminen talep edilen bilgi ve belgeleri emeklilik gözetim merkezine aktarır. Emeklilik gözetim merkezinin çalışma esas ve usûlleri Kurum (2) tarafından belirlenir.
(1) Altı Çizili İbare 18.01.2019 Tarih ve 30659 Sayılı Resmi Gazetede Yayımlanan 7161 Sayılı Kanunun 28. Maddesi ile eklenmiştir.
(2) Müsteşarlık İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbaresi Kurumca şeklinde ve Müsteşarlığın İbareleri Kurumun şeklinde ve Kurulca İbaresi Sermaye Piyasası Kurulunca şeklinde değişmiştir.
ALTINCI BÖLÜM
Denetim ve Bağımsız Dış Denetim
Madde 0021: Bağımsız dış denetim
(Madde 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.)
Şirketin yıl sonu malî tablolarının bağımsız denetim kuruluşları tarafından denetlenmesi zorunludur. Fonların hesap ve işlemleri ayrıca yılda en az bir defa bağımsız dış denetime tabidir.
YEDİNCİ BÖLÜM
Ceza Hükümleri
Madde 0022: İdarî yaptırımlar
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Konularına göre Kurum (1) veya Sermaye Piyasası Kurulu (1) kararıyla ve gerekçesi belirtilmek suretiyle bu Kanuna tâbi gerçek ve tüzel kişilere, bu Kanunun;
a) 4 üncü maddesi hükümlerine aykırı emeklilik sözleşmesi düzenlenmesi halinde üçbin Türk Lirası,
b) 5 inci maddesinde öngörülen aktarma yükümlülüğüne aykırılık halinde ikibin Türk Lirası,
c)  (Bent 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) 5 inci maddesinde öngörülen paylaştırma ve yatırıma yönlendirme yükümlülüğüne aykırılık halinde ikibin Türk Lirası,
d) 6 ncı maddesinde öngörülen ödeme veya aktarma yükümlülüğüne aykırılık halinde ikibin Türk Lirası,
e) 6 ncı maddesinin son fıkrasında öngörülen tasdik yükümlülüğünün yerine getirilmeden sözleşmelerin uygulamaya konulması halinde üçbin Türk Lirası,
f) 7 nci maddesinde öngörülen katılımcı tarafından ödenecek giderler veya ücretler konusunda bilgilendirme yükümlülüğüne aykırılık halinde ikibin Türk Lirası,
g) 10 uncu maddesinin birinci fıkrası hükümlerine aykırı olarak belirtilen kavramların kullanılması halinde yedibinbeşyüz Türk Lirası,
h) 10 uncu maddesinin ikinci fıkrası hükümlerine aykırı olarak ilan ve reklam faaliyetinde bulunulması halinde onbeşbin Türk Lirası,
ı) 10 uncu maddesinin ikinci fıkrasında öngörülen katılımcılara bilgi verilmesi yükümlülüğüne aykırılık halinde ikibin Türk Lirası,
j)  (Bent 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) 11 inci maddesinin birinci ve üçüncü fıkralarında öngörülen sorumlulukların yerine getirilmemesi halinde üçbin Türk Lirası,
k) 11 inci maddesinin ikinci fıkrası hükümlerine aykırı olarak aracılık faaliyetinde bulunulması veya aracılık hizmeti sağlanması hallerinde altıbin Türk Lirası,
l) 12 nci maddesinin birinci fıkrası hükümlerine aykırı olarak belirtilen nitelikleri haiz olmayan kişilerin çalıştırılması halinde onbeşbin Türk Lirası,
m) 12 nci maddesinin ikinci fıkrasında öngörülen bildirim yükümlülüğünün yerine getirilmemesi halinde üçbin Türk Lirası,
n) 12 nci maddesinin üçüncü fıkrası hükümlerine aykırı olarak belirtilen kişilerin yasaklanan görevlerde çalıştırılması halinde onbeşbin Türk Lirası,
o) 13 üncü maddesinin birinci fıkrası hükümlerine aykırı olarak anasözleşme değişikliklerinin tescil edilmesi halinde onbeşbin Türk Lirası,
p) 13 üncü maddesinin üçüncü fıkrası hükümlerine aykırı olarak malvarlıklarının devri veya bir başka şirketle birleşilmesi halinde onbeşbin Türk Lirası,
r) 21 inci maddesinde öngörülen bağımsız dış denetim yükümlülüğünün yerine getirilmemesi halinde onbeşbin Türk Lirası,
s) Bakanlık, Kurum (1) ve Sermaye Piyasası Kurulu (1) tarafından alınan kararlara, çıkarılan yönetmelik ve tebliğler ile yapılan diğer düzenlemelere uyulmaması halinde, yukarıdaki fıkralarda, sigortacılık mevzuatı ve sermaye piyasası mevzuatında öngörülmüş bir cezanın olmadığı hallerde ikibin Türk Lirası,
idarî para cezası verilir.
Yukarıda belirtilen idarî para cezalarının uygulanmasından önce ilgili kuruluş veya kişilerin savunmaları alınır. Savunma istendiğine ilişkin yazının tebliğ tarihinden itibaren bir ay içinde savunma verilmemesi halinde savunma hakkından feragat edildiği kabul edilir.
İdarî para cezalarının verilmesini gerektiren fiillerin tekrarı halinde, verilen para cezası iki katı, izleyen tekrarlarda üç katı artırılarak uygulanır. Bu cezaların verildiği tarihten itibaren iki yıl içinde idarî para cezasının verilmesini gerektiren aynı fiil işlenmediği takdirde önceki cezalar tekrarda esas alınmaz.
Bu Kanunun 23 üncü maddesinin birinci fıkrasında öngörülen suçu işleyenler hakkında kanunî kovuşturmaya geçilmekle birlikte, gecikmesinde sakınca bulunan hallerde Kurumun (1) talebi üzerine valiliklerce bunların işyerleri geçici olarak kapatılır; ilan ve reklamları durdurulur ya da toplatılır.
(1) Müsteşarlık İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlığın İbaresi Kurumun şeklinde ve Kurul İbareleri Sermaye Piyasası Kurulu şeklinde değişmiştir.
YEDİNCİ BÖLÜM
Ceza Hükümleri
Madde 0023: Ceza sorumluluğu
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanuna göre gereken izinleri almaksızın emeklilik faaliyetinde bulunan veya ticaret unvanları ve her türlü belgeleri ve ilan ve reklamları ve kamuoyuna yaptıkları açıklamalarda bu Kanunda belirtilen kuruluşların adını kullanan ya da 10 uncu madde hükümlerine aykırı olarak bu Kanunda düzenlenen faaliyetlerde bulundukları izlenimini yaratacak söz ve deyimleri kullanan gerçek kişiler ile tüzel kişilerin görevlileri üç yıldan beş yıla kadar hapis ve üçyüz günden ikibin güne kadar adlî para cezası ile cezalandırılır. Ayrıca idarî tedbir olarak bu faaliyetlerin yürütülmesine mani olunur.
Şirketin yönetim kurulu başkanı ve üyeleri ile imza yetkisini haiz mensupları, portföy yönetim şirketinin yönetim kurulu başkanı ve üyeleri ile imza yetkisini haiz mensupları, görevleri dolayısıyla kendilerine tevdi olunan veya muhafazaları, denetimleri ve sorumlulukları altında bulunan şirkete ait para veya diğer varlıkları zimmetine geçirirlerse, Türk Ceza Kanununun, zimmet suçuna ilişkin hükümlerine göre verilecek ceza beşte bir oranında artırılır.
Bu Kanunda gösterilen yetkili mercilerin ve denetim görevlilerinin istedikleri bilgi ve belgeleri vermeyen ya da denetim görevlilerinin görevlerini yapmalarına engel olan gerçek kişilerle tüzel kişilerin görevli ve ilgilileri bir yıldan üç yıla kadar hapis ve yüz günden az olmamak üzere adlî para cezası ile cezalandırılır.
Bu Kanuna tâbî gerçek ve tüzel kişilerin bu Kanunda gösterilen merciler ile denetim görevlilerine, mahkemelere ve diğer resmi dairelere hitaben düzenledikleri veya yayımladıkları belgelerde yapılan gerçeğe aykırı beyanlarından dolayı bunları veya bunların düzenlenmesine esas olan her türlü belgeleri imzalayanlar hakkında, Türk Ceza Kanununun belgede sahtecilik suçuna ilişkin hükümlerine göre verilecek ceza bir kat artırılır.
Bu Kanuna tâbî kuruluşların itibarını kırabilecek veya servetine zarar verebilecek bir hususa kasten sebep olan ya da bu yolda asılsız haber yayanlar, bir yıldan üç yıla kadar hapis cezası ile cezalandırılır. Bu fiilin basın ve yayın yoluyla işlenmesi halinde verilecek ceza yarı oranında artırılır. İsimleri belirtilmese dahi bu Kanuna tâbi kuruluşların güvenilirliği konusunda kamuoyunda tereddüte yol açarak bu kuruluşların malî bünyelerinin olumsuz etkilenmesine neden olabilecek nitelikte asılsız haberleri yukarıda belirtilen araçlarla yayınlayanlar dörtyüz günden üçbin güne kadar adlî para cezası ile cezalandırılır.
Bu Kanunun uygulanmasında ve uygulanmasının denetiminde görev alanlar, görevleri sırasında bu Kanun kapsamında faaliyet gösteren gerçek ve tüzel kişiler, bunların iştirakleri ve kuruluşları ile katılımcıya ait öğrendikleri sırları, bu Kanuna ve özel kanunlarına göre yetkili olanlardan başkasına açıklayamazlar ve kendi yararlarına kullanamazlar. Bu yükümlülük bu kişilerin görevden ayrılmalarından sonra da devam eder. Bu yükümlülüğe uymayan kimseler Türk Ceza Kanununun 239 uncu maddesine göre cezalandırılır.
Bu Kanuna tâbi kuruluşların mensupları ve diğer görevlileri, sıfat ve görevleri dolayısıyla bu Kanuna tâbi kuruluşlara veya emeklilik sözleşmesi ile ilgili kişilere ait öğrendikleri sırları bu konuda kanunen açıkça yetkili kılınan mercilerden başkasına açıklayamazlar. Bu yükümlülük görevden ayrılmalarından sonra da devam eder. Bu madde hükmüne aykırı davrandığı tespit edilen kişiler Türk Ceza Kanununun 239 uncu maddesine göre cezalandırılır.
Bu maddenin altıncı ve yedinci fıkralarında yazılı kişiler, öğrendikleri sırları kendileri ya da başkaları için yarar sağlamak amacıyla açıklarlarsa, haklarında Türk Ceza Kanununun 239 uncu maddesine göre verilecek ceza yarı oranında artırılır.
YEDİNCİ BÖLÜM
Ceza Hükümleri
Madde 0024: Soruşturma ve kovuşturma usulü
(Madde Başlığıyla Birlikte 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.)
Bu Kanunda belirtilen suçlara ilişkin soruşturma ve kovuşturma yapılması, konularına göre Kurum (1) veya Sermaye Piyasası Kurulu (1) tarafından Cumhuriyet başsavcılığına yazılı başvuruda bulunulmasına bağlıdır. Bu başvuru muhakeme şartı niteliğindedir. Cumhuriyet savcıları kovuşturmaya yer olmadığına karar verirlerse, Kurum (1) veya Sermaye Piyasası Kurulu (1), Ceza Muhakemesi Kanununa göre kendisine tebliğ edilecek bu kararlara karşı itiraza yetkilidir. Bu fıkra uyarınca yapılan soruşturmalar neticesinde açılan kamu davalarında, Kurum (1) veya Sermaye Piyasası Kurulunun (1) başvuruda bulunması hâlinde, bunlar başvuru tarihinde katılan sıfatını kazanırlar.
(1) Müsteşarlık İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Kurul İbareleri Sermaye Piyasası Kurulu şeklinde ve Kurulun İbaresi Sermaye Piyasası Kurulunun şeklinde değişmiştir.
YEDİNCİ BÖLÜM
Ceza Hükümleri
Madde 0025: Genel hükümlerin saklılığı
Bu Kanuna göre suç teşkil eden hareket ve fiiller başka kanunlara göre de cezayı gerektirdiği takdirde failleri hakkında en ağır cezayı gerektiren kanun maddesi uygulanır.
SEKİZİNCİ BÖLÜM
Diğer Hükümler
Madde 0026: Yönetmelikler
Bu Kanunda Kurulun (1), Kurumun (1) ve Sermaye Piyasası Kurulunun (1) belirlemeye yetkili kılındığı hususlar yönetmeliklerle düzenlenir. Bu Kanun kapsamında çıkarılacak yönetmelikler, Kanunun yayımı tarihinden itibaren en geç altı ay içerisinde çıkarılır.
(1) Müsteşarlığın İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumun şeklinde ve Bakanlığın İbaresi Kurulun şeklinde ve Kurulun İbaresi Sermaye Piyasası Kurulunun şeklinde değişmiştir.
SEKİZİNCİ BÖLÜM
Diğer Hükümler
Ek Madde 0001: Devlet katkısı
(Madde 29.06.2012 Tarih ve 28338 Sayılı Resmi Gazetede yayınlanan 6327 Sayılı Kanun ile Eklenmiştir.) (Yürürlük : 01.01.2013)
(1. Fıkra 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 6. Maddesi ile Değişmiştir.) İşveren tarafından ödenenler hariç Türkiye Cumhuriyeti vatandaşı katılımcılar ile 5901 sayılı Kanunun 28 inci maddesi kapsamındaki katılımcılar adına bireysel emeklilik hesabına ödenen katkı paylarının yüzde otuzuna karşılık gelen tutar, şirketler tarafından emeklilik gözetim merkezine iletilen bilgiler esas alınarak Devlet katkısı olarak emeklilik gözetim merkezince hesaplanır. Cumhurbaşkanı, yabancı para cinsinden yapılan katkı payı ödemeleri için bu oranı yüzde ona kadar indirmeye yetkilidir. Devlet katkısı, Bakanlık bütçesine konulan ödenekten katılımcıların ilgili hesaplarına şirketler aracılığıyla aktarılmak üzere emeklilik gözetim merkezine ödenir. Bir katılımcı için bir takvim yılında ödenen ve Devlet katkısı tutarının hesaplanmasına esas teşkil eden katkı paylarının toplamı ilgili takvim yılına ait hesaplamaya ilişkin dönemin sona erdiği tarihte geçerli brüt asgari ücretin hesaplama dönemine isabet eden toplam tutarını aşamaz. Şu kadar ki, anılan sınırı aşan katkı payları için, Kurulun (2) uygun görüşüyle, Kurumca belirlenecek usul ve esaslar çerçevesinde, ilgili katkı payının ödendiği yılı takip eden takvim yıllarında da Devlet katkısı hesaplaması ve ödemesi yapılabilir. Bu ödenekten bütçenin diğer kalemlerine hiçbir şekilde aktarma yapılamaz. Devlet katkısı, katkı payı ödemelerinden ayrı olarak takip edilir.
Katılımcılardan bu maddenin yürürlüğe girdiği tarihten sonra;
a) En az üç yıl sistemde kalanlar Devlet katkısı hesabındaki tutarın (1) yüzde onbeşine,
b) En az altı yıl sistemde kalanlar Devlet katkısı hesabındaki tutarın (1) yüzde otuzbeşine,
c) En az on yıl sistemde kalanlar Devlet katkısı hesabındaki tutarın (1) yüzde altmışına,
hak kazanır. Bu sürelerin hesabında emeklilik sözleşmesi esas alınır.
Bireysel emeklilik sisteminden emeklilik hakkı kazananlar ile bu sistemden vefat veya malûliyet nedeniyle ayrılanlar Devlet katkısı hesabındaki tutarın(1) tamamına hak kazanır. Devlet katkısı hesabındaki tutarlardan(1) hak kazanılan tutarlar sistemden ayrılma veya emeklilik durumunda katılımcıya ödenir.
Vefat veya malûliyet hariç sistemden emekli olmadan ayrılan katılımcıların Devlet katkısı hesabındaki varsa hak kazanılmayan tutarlar(1) genel bütçeye gelir kaydedilir veya katılımcılara yapılacak Devlet katkısı ödemesine mahsup edilebilir. Hak kazanılmayan tutarlarla ilgili mahsuplaşma işlemleri ile bu işlemlerin gerçekleştirilme sürelerine ilişkin esas ve usuller Maliye Bakanlığının görüşü alınarak Müsteşarlıkça belirlenir (2). (Cümle 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Eklenmiştir) Ödenmediği veya eksik ödendiği tespit edilen tutarlar, ödenmesi gereken tarihten itibaren 21/7/1953 tarihli ve 6183 sayılı Amme Alacaklarının Tahsil Usulü Hakkında Kanunun 51 inci maddesinde belirtilen gecikme zammı oranına göre hesaplanan faiziyle birlikte 6183 sayılı Kanun hükümlerine göre tahsil edilmek üzere emeklilik gözetim merkezi tarafından ilgili vergi dairesine bildirilir. Tahsil edilen tutarlar genel bütçeye gelir kaydedilir ve tahsilata ilişkin bilgi, vergi dairesince Bakanlığa (2) iletilir. Devlet katkısının hesaplanmasına, ilgili hesaba ve hak sahiplerine ödenmesine, yatırıma yönlendirilmesine, ödeme ve yatırıma yönlendirme işlemlerinin yerine getirileceği sürelere ve bu madde uyarınca yapılacak diğer işlemlere ilişkin esas ve usuller Bakanlığın uygun görüşüyle, Kurumca (2) belirlenir.
Devlet katkısı hesabındaki tutarlardan(1) hak sahiplerince aranmayan kısımların zamanaşımına uğramasına ilişkin olarak 6 ncı madde hükmü uygulanır.
(Fıkra 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Değişmiştir.) Katılımcıların Devlet katkısına esas teşkil eden katkı paylarının doğru hesaplanmasından şirketler sorumludur. Haksız olarak yapıldığı tespit edilen Devlet katkısı, ödeme tarihinden itibaren 6183 sayılı Kanunun 51 inci maddesinde belirtilen gecikme zammı oranına göre hesaplanan faiziyle birlikte 6183 sayılı Kanun hükümlerine göre tahsil edilmek üzere emeklilik gözetim merkezi tarafından ilgili şirketin bağlı olduğu vergi dairesine bildirilir. Tahsil edilen tutarlar genel bütçeye gelir kaydedilir ve tahsilata ilişkin bilgi, vergi dairesince Bakanlığa (2) iletilir.
Devlet katkısı hesabındaki tutarlar(1) haczedilemez, rehnedilemez, iflas masasına dâhil edilemez.
(Fıkra 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Eklenmiştir) Bu madde kapsamında; Devlet katkısının Bakanlıkça emeklilik (2) gözetim merkezine, emeklilik gözetim merkezince şirketlere, şirketlerce katılımcıların hesaplarına ödenmesi yahut hak kazanılmayan tutarların şirketlerce geri ödenmesi için Kurumca tanımlanan (2) azami ikişer iş günlük işlem süreleri için emeklilik gözetim merkezi ve şirketlerden nema talep edilmez. Emeklilik gözetim merkezi tarafından gerçekleştirilen işlemler için Bakanlıkça veya Kurumca emeklilik (1) gözetim merkezine ücret ödenmez.
(Fıkra 27.01.2017 tarih ve 29961 sayılı Resmi Gazetede yayımlanan 6770 Sayılı Kanun ile Eklenmiştir) Katkı payının şirket hesaplarına nakden intikal ettiği tarihten önceki bir tarihte Devlet katkısı hesaplamasına konu edilmesi nedeniyle erken ödenen Devlet katkısı tutarlarına, Devlet katkısının Bakanlıkça (2) fiilen ödendiği tarih ile ödenmesi gereken tarih arasındaki süre için, emeklilik gözetim merkezi tarafından 6183 sayılı Kanunun 51 inci maddesinde belirtilen gecikme zammı oranı esas alınarak gecikme bedeli hesaplanır. Hesaplanan bedelin, Devlet katkısının Bakanlıkça (2) ödenmesi gereken tarihten şirketin ödeme yaptığı tarihe kadar 6183 sayılı Kanunun 51 inci maddesinde belirtilen gecikme zammı oranına göre hesaplanan faiziyle birlikte ilgili vergi dairesine ödenmesi gerektiği hususu emeklilik gözetim merkezi tarafından şirkete ve 6183 sayılı Kanun hükümlerine göre gerekli takibatın yapılması amacıyla durum şirketin bağlı olduğu vergi dairesine bildirilir.
(Fıkra 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 6. Maddesi ile Eklenmiştir) Bu madde çerçevesinde, Bakanlık hesabına emeklilik şirketlerince yapılan ödemelerden, ilgili mevzuatında belirlenen usul ve esaslar dahilinde fazla veya yersiz ödendiği tespit edilenler, Bakanlık bütçesine konulan ödenekten emeklilik şirketlerinin ilgili hesaplarına aktarılmak üzere emeklilik gözetim merkezine ödenir. Fazladan ödenen tutarlar için ayrıca faiz ödenmez.
(1) (18.04.2013 tarih ve 28622 Sayılı Resmi Gazetede Yayınlanan 6456 Sayılı Kanun ile Devlet katkısı ve varsa getirilerinin ibareleri Devlet katkısı hesabındaki tutarın şeklinde, Devlet katkısı ve getirilerinden ibareleri Devlet katkısı hesabındaki tutarlardan şeklinde, Devlet katkısına ilişkin hesabındaki varsa hak kazanılmayan birikim tutarı ibaresi Devlet katkısı hesabındaki varsa hak kazanılmayan tutarlar şeklinde, Devlet katkısı ve getirileri ibaresi Devlet katkısı hesabındaki tutarlar şeklinde değiştirilmiştir.)
(2) Üstü Çizili İbare 22.01.2022 Tarih ve 31727 Sayılı Resmi Gazetede Yayımlanan 7351 Sayılı Kanunun 6. Maddesi ile madde metninden çıkarılmış ve Müsteşarlığa İbareleri Bakanlığa şeklinde ve Müsteşarlıkça İbaresi Bakanlığın uygun görüşüyle, Kurumca şeklinde ve Müsteşarlıkça emeklilik İbaresi Bakanlıkça emeklilik şeklinde ve Müsteşarlıkça tanımlanan İbaresi Kurumca tanımlanan şeklinde ve için Müsteşarlıkça emeklilik İbaresi için Bakanlıkça veya Kurumca emeklilik şeklinde ve Müsteşarlıkça İbaresi Bakanlıkça şeklinde ve Bakanlığın İbaresi Kurulun şeklinde değişmiştir.
SEKİZİNCİ BÖLÜM
Diğer Hükümler
Ek Madde 0002: Çalışanların otomatik olarak bir emeklilik planına dâhil edilmesi
(Madde 25.08.2016 tarih ve 29812 sayılı Resmi Gazetede yayımlanan 6740 sayılı Kanun ile eklenmiştir.)
(1.Cümle 27.01.2017 tarih ve 29961 sayılı Resmi Gazetede yayımlanan 6770 Sayılı Kanun ile Değişmiştir.) Türk vatandaşı veya 29/5/2009 tarihli ve 5901 sayılı Türk Vatandaşlığı Kanununun 28 inci maddesi kapsamında olup kırk beş yaşını doldurmamış olanlardan; 31/5/2006 tarihli ve 5510 sayılı Sosyal Sigortalar ve Genel Sağlık Sigortası Kanununun 4 üncü maddesinin birinci fıkrasının (a) ve (c) bentlerine göre çalışmaya başlayanlar ile 17/7/1964 tarihli ve 506 sayılı Sosyal Sigortalar Kanununun geçici 20 nci maddesi kapsamında kurulmuş olan sandıkların iştirakçisi olarak çalışmaya başlayanlar, işverenin bu Kanun hükümlerine göre düzenlediği bir emeklilik sözleşmesiyle emeklilik planına dâhil edilir. (2. Cümle 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 7. Maddesi ile Eklenmiştir) Kırk beş yaşını doldurmuş çalışanlar, talep etmeleri halinde anılan planlara dahil edilebilir. İşveren, çalışanını ancak otomatik katılım için emeklilik planı düzenleme konusunda Kurumca (3) uygun görülen şirketlerden birinin sunacağı emeklilik planına dâhil edebilir. Cumhurbaşkanı (2), bu madde uyarınca emeklilik planına dâhil edilecek işyerleri ile çalışanları ve bu kapsamdaki uygulama esaslarını belirlemeye yetkilidir.
Çalışan katkı payı, çalışanın 5510 sayılı Kanunun 80 inci maddesi çerçevesinde belirlenen prime esas kazancının yüzde üçüne karşılık gelen tutardır. (2.Cümle 27.01.2017 tarih ve 29961 sayılı Resmi Gazetede yayımlanan 6770 Sayılı Kanun ile Eklenmiştir) 506 sayılı Kanunun geçici 20 nci maddesi kapsamında kurulmuş olan sandıkların iştirakçisi olan çalışanlar için bu çalışanların bağlı bulunduğu sandığa, katılım payı, kesenek veya diğer adlar altında ödediği tutarların hesaplanmasına esas kazancının yüzde üçüne karşılık gelen tutardır. Bu oranı iki katına kadar artırmaya, yüzde bire kadar azaltmaya veya katkı payına maktu limit getirmeye Cumhurbaşkanı (2) yetkilidir. Bu tutar, en geç çalışanın ücretinin ödeme gününü takip eden iş günü, bu Kanun hükümleri uyarınca işveren tarafından şirkete aktarılır. İşveren bu madde uyarınca katkı payını zamanında şirkete aktarmaz veya geç aktarırsa çalışanın 5 inci maddedeki hesaplama yöntemi uyarınca varsa birikiminde oluşan parasal kaybından sorumludur. Çalışan, otomatik katılıma ilişkin emeklilik sözleşmesinde belirlenen tutardan daha yüksek bir tutarda kesinti yapılmasını işverenden talep edebilir.
Çalışan, emeklilik planına dâhil olduğunun kendisine bildirildiği tarihi müteakip iki ay içinde sözleşmeden cayabilir. (Cümle 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 45. Maddesi ile Eklenmiştir) Bu süreyi üç katına kadar artırmaya Cumhurbaşkanı (2) yetkilidir. Cayma hâlinde, ödenen katkı payları, varsa hesabında bulunan yatırım gelirleri ile birlikte on iş günü içinde çalışana iade edilir. Şirket, cayma süresince ödenen katkı paylarının değer kaybetmemesini sağlayacak şekilde fon yönetiminden sorumludur. Cayma hakkını kullanmayan çalışan Kurumca (3) belirlenen hâllerde katkı payı ödemesine ara verilmesini talep edebilir.
(4. Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 45. Maddesi ile Yürürlükten Kaldırılmıştır.)
Çalışan adına bireysel emeklilik hesabına ödenen katkı payları üzerinden ek 1 inci maddedeki usul ve esaslara göre bu madde uyarınca ayrıca Devlet katkısı sağlanır. Çalışanın bu madde kapsamında cayma hakkını kullanmaması hâlinde, sisteme girişte bir defaya mahsus olmak üzere, ek 1 inci maddedeki Devlet katkısı hak etme ve ödeme koşuluna tabi olmak kaydıyla, bin Türk lirası tutarında ilave Devlet katkısı sağlanır. Cumhurbaşkanı (2) bu tutarı yarısına kadar artırmaya veya yarısına kadar azaltmaya yetkilidir. Emeklilik hakkının kullanılması hâlinde, hesabında bulunan birikimi en az on yıllık, yıllık gelir sigortası sözleşmesi kapsamında almayı tercih eden çalışana, birikiminin yüzde beşi karşılığı ek Devlet katkısı ödemesi yapılır. Bu madde hükmüne göre çalışan katkı payının takip ve tahsil sorumluluğu şirkete aittir. Bakanlığın uygun görüşüyle, Kurum (3) takip ve tahsil sorumluluğunun bu amaçla yetkilendirilecek bir kuruluşça yerine getirilmesine karar verebilir. Bankalar, Sosyal Güvenlik Kurumu , 506 sayılı Kanunun geçici 20 nci maddesi kapsamındaki sandıklar ile bunların ilgili bulundukları kuruluşlar (1) ve ilgili diğer kamu kurumları, çalışan katkı payının takip ve tahsili ile Devlet katkısının hesaplanması için ihtiyaç duyulan verileri, Bakanlığın uygun görüşüyle, Kurumca (3) belirlenen usul ve esaslara göre emeklilik gözetim merkezi ile bu maddeye göre takip ve tahsil sorumluluğu ile yetkilendirilecek kuruluşa aktarır. Emeklilik gözetim merkezi ile bu maddeye göre yetkilendirilecek kuruluş, söz konusu verileri şirketler ile paylaşabilir. Bu verilerden kişisel nitelikte olanlar, veri sahibinin açık rızasının alınmasına gerek olmaksızın ilgili kuruluşlar arasında paylaşılabilir ve veri paylaşımı, kişisel verilerin korunmasına ilişkin mevzuat hükümlerine aykırılık teşkil etmez.
Bu madde kapsamında sunulan emeklilik planları kapsamında şirketlerce 7 nci madde uyarınca fon işletim gideri kesintisi dışında başka bir kesinti yapılamaz. Çalışan katkı payı, işverenin taraf olduğu 9/6/1932 tarihli ve 2004 sayılı İcra ve İflas Kanunu kapsamındaki haciz ve iflas yoluyla takip bakımından işçi alacağı niteliğinde imtiyazlı bir alacaktır. İşverenler bu madde kapsamındaki yükümlülükleri bakımından Çalışma ve Sosyal Güvenlik Bakanlığı tarafından denetlenir. İşverenin bu madde kapsamındaki yükümlülüklerine ve bu madde uyarınca yürürlüğe konulan düzenlemelere uymaması hâlinde, her bir ihlal için Çalışma ve Sosyal Güvenlik Bakanlığınca yüz Türk lirası idari para cezası uygulanır.
(7. Fıkra 27.03.2018 tarih ve 30373 sayılı Resmi Gazetede yayımlanan 7103 Sayılı Kanunun 45. Maddesi ile Değişmiştir.) Bakanlığın uygun görüşüyle, Kurul (3), belirleyeceği esaslar dâhilinde, bu Kanun kapsamında sağlanan Devlet katkısının, ilgililerin hesaben takip edebilmesini sağlayacak şekilde taahhüt olarak hesaplanmasına, taahhüt olarak hesaplanan bu tutarların nemalandırılmasına ve ek 1 inci maddede belirtilen hak kazanma koşulları dikkate alınarak nemalarıyla birlikte ödenmesine karar vermeye; bu Kanun kapsamında sağlanan Devlet katkısının nemalandırılmasına, bin Türk lirası tutarındaki ilave Devlet katkısının yıllar itibarıyla yeniden değerlemesine ve ek devlet katkısının azami limiti ile iade edilmesine ilişkin usul ve esasları belirlemeye yetkilidir. Bu Kanun uyarınca yapılacak bildirimler, Bakanlığın uygun görüşüyle, Kurumun (3) belirleyeceği usul ve esaslar çerçevesinde güvenli (3) elektronik iletişim araçları ile de yapılabilir.
Çalışanın işvereni aracılığıyla bir emeklilik planına dâhil olması, işveren tarafından şirket ve plan belirlenmesinde göz önünde bulundurulacak kriterler, katkı paylarının yatırıma yönlendirileceği fonlar, işverenin şirket ile yapacağı sözleşme, cayma hakkı, çalışanın işyerinin değişmesi hâlinde işverenin çalışanı bir emeklilik planına dâhil etmesi, işyeri değişikliğinde birikimin aktarılması, çalışma ilişkisi sona eren çalışanın talebi üzerine ilgili emeklilik planına ödeme yapması, ara verme, sistemden ayrılma, Devlet katkısının ödenmesi ve bu maddenin uygulanmasına ilişkin diğer usul ve esaslar Bakanlığın uygun görüşüyle, Kurum (3) tarafından belirlenir.
(1) (Altı Çizili İbare 27.01.2017 Tarih ve 29961 Sayılı Resmi Gazetede Yayımlanan 6770 Sayılı Kanun İle eklenmiştir.)
(2) Bakanlar Kurulu İbaresi 07.07.2018 Tarih ve 30471 Sayılı Resmi Gazetede Yayımlanan 0700 Sayılı KHK ın 131. Maddesi ile Cumhurbaşkanı şeklinde değişmiştir.
(3) Müsteşarlıkça İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 7. Maddesi ile Kurumca şeklinde ve Müsteşarlık İbaresi Bakanlığın uygun görüşüyle, Kurum ve Müsteşarlıkça İbaresi Bakanlığın uygun görüşüyle, Kurumca şeklinde ve Bakan İbaresi Bakanlığın uygun görüşüyle, Kurul şeklinde ve Müsteşarlığın İbaresi Bakanlığın uygun görüşüyle, Kurumun şeklinde değişmiş ve Üstü Çizili İbare madde metninden çıkarılmış ve Müsteşarlık İbaresi Bakanlığın uygun görüşüyle, Kurum şeklinde değişmiştir.
SEKİZİNCİ BÖLÜM
Diğer Hükümler
Geçici Madde 0001:
Bu Kanunda belirtilen yönetmelik ve tebliğler yürürlüğe girinceye kadar, yürürlükteki mevzuatın bu Kanuna aykırı olmayan hükümleri uygulanır.
Bu Kanunun yayımı tarihinden önce, hayat branşında faaliyet gösteren ve yeni poliçe akdetme yetkisi olan sigorta şirketleri, bu Kanunun yürürlük tarihinden itibaren beş yıl içerisinde başvurmak ve Kanunun 8 inci maddesinde öngörülen şartları yerine getirmekle emeklilik şirketine dönüşürler. Söz konusu şirketlere emeklilik branşında ruhsat verilebilmesi için, bu Kanunun 9 uncu maddesinde öngörülen şartların yerine getirilmesi ve emeklilik branşı dışında kalan branşlara ilişkin yasal yükümlülüklerin tamamını karşılayacak yeterli teminatın gösterilmiş olması gerekir. Ayrıca, bu şirketlerin hastalık sigortası portföyünün, sigortalıların tüm hak ve yükümlülüklerinin korunarak, emeklilik ruhsatının verildiği tarihten itibaren iki yıl içerisinde devredilmesi şarttır. Hayat sigorta şirketlerinin sigorta şirketi statüsünden emeklilik şirketi statüsüne geçişine, bu şirketlere faaliyet ruhsatı verilmesinde aranılacak şartlara, portföy devri yükümlülüklerine ve diğer hususlara ilişkin esas ve usuller Kurumca (2) belirlenir.
Bu maddenin ikinci fıkrası kapsamında emeklilik şirketine dönüşen şirketler ile hayat branşında faaliyet gösteren ve yeni poliçe akdetme yetkisi olan sigorta şirketlerinden kurulacak emeklilik şirketine asgari yüzde on payla kurucu ortak olanlar, mevcut birikimli hayat sigortalılarının talep etmeleri ve sigortalıların bu Kanunda öngörülen şartları haiz olmaları halinde, Kurumca (2) belirlenecek esas ve usullere göre, sigortalılarının birikimlerini tüm hak ve yükümlülükleri ile birlikte bireysel emeklilik sistemine aktarırlar. Söz konusu birikimlerin aktarımı, aktarım işleminin bu Kanunun yürürlük tarihinden itibaren beş yıl içerisinde gerçekleştirilmesi şartıyla, her türlü vergi, resim ve harçtan müstesna olup, intibak ettirilen ve emeklilik sözleşmesi imzalamış katılımcılardan sisteme giriş aidatı alınmaz ve masraf kesintileri yapılmaz.
Bu Kanunun yayımı tarihinden önce 7397 sayılı Kanuna göre tasdik edilmiş hayat sigortası tarifeleri ile bunlara ilişkin tablo, ilan, reklam ve broşürlerde bu Kanunun 10 uncu maddesinde öngörülen kavramların yer alması halinde, söz konusu ifadelerin bu Kanunun yayımı tarihinden itibaren bir yıl içerisinde değiştirilmesi zorunludur. Gerek görüldüğü takdirde bu süre Kurumca (2) bir yıldan fazla olmamak üzere artırılabilir. Söz konusu değişikliklerin yapılmaması halinde, bu tarifelere istinaden yeni sözleşme akdedilemez ve bunlara ilişkin tablo, ilan, reklam ve broşürler kullanılamaz.
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Yetkili organlarınca karar alınması kaydıyla, üyelerine veya çalışanlarına emekliliğe yönelik taahhütte bulunan dernek, vakıf, sandık, tüzel kişiliği haiz meslek kuruluşu veya sair ticaret şirketleri nezdinde 16/4/2012 tarihi itibarıyla mevcut bulunan emeklilik taahhüt planları kapsamındaki yurt içi ya da yurt dışındaki birikimler ve taahhütlere ilişkin tutarlar (plan esaslarına göre aktarım tarihine kadar mutat yapılan ödemeler nedeniyle oluşanlar dahil), 31/12/2017 (1) tarihine kadar kısmen veya tamamen bireysel emeklilik sistemine aktarılabilir. Belirlenmiş katkı esasına göre yürütülen emeklilik taahhüt planlarından yapılan aktarımlarda ilgili kuruluşun yetkili organlarınca karar alınması şartı aranmayabilir.
(Fıkra 29.06.2012 tarih ve 28338 sayılı Resmi Gazetede yayımlanan Kanun ile Değişmiştir.) Beşinci fıkra kapsamında bireysel emeklilik sistemine aktarılan tutarlar gelir vergisinden müstesnadır. (Cümle 18.04.2013 tarih ve 28622 sayılı Resmi Gazetede yayımlanan 6456 Sayılı Kanun ile Eklenmiştir) Kurumca (2) uygun görülen programlı geri ödeme tutarları hariç, aktarım tarihinden itibaren üç yıl içinde katılımcı tarafından malûliyet ve ölüm haricindeki bir nedenle, aktarılan birikimlerin bir kısmının veya tamamının alınarak sistemden çıkılması durumunda, aktarım nedeniyle istisnadan yararlanılan tutar üzerinden yüzde 3,75 oranında gelir vergisi tevkifatı yapılır. Aktarım yapan üyelerin sistemde kazanacakları süreye ve üyelerden sosyal güvenlik sistemi ve tabi olduğu vakıf senedi kapsamında emeklilik hakkı kazanmış olanların aktarım sonrası sistemde emeklilik hakkı kazanacağı yaşa ilişkin esas ve usuller Kurumca (2) belirlenir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Bireysel emeklilik sistemine aktarılan tutarlar, gelir ve kurumlar vergisi mükelleflerince daha önce gider kaydedilmemişse, aktarıldığı yılın ticari kazancının tespitinde dikkate alınır.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Beşinci fıkrada belirtilen aktarımın yapılması amacıyla gerçekleştirilen taşınmaz veya iştirak hissesi satışından doğacak kazancın, bu kapsamda aktarılan kısma isabet eden tutarı kurumlar vergisinden müstesnadır.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Beşinci fıkra kapsamında yapılan işlemler her türlü harçtan, düzenlenen kâğıtlar damga vergisinden, lehe alınan paralar banka ve sigorta muameleleri vergisinden müstesnadır. Şu kadar ki, bu istisna aktarılacak tutarla sınırlı olarak uygulanır.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Bu madde kapsamında emeklilik sözleşmesi akdetmiş olan katılımcılardan, aktarıma ilişkin olarak giriş aidatı dahil herhangi bir kesinti yapılmaz.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Bu kapsamda aktarılan tutarlar aktarım sonrasında 31/12/1960 tarihli ve 193 sayılı Gelir Vergisi Kanununun bireysel emeklilik sistemine ilişkin hükümleri çerçevesinde vergilendirilir. Bu madde kapsamında yapılacak aktarıma ve bireysel emeklilik sisteminde hak kazanılacak süreye ilişkin usul ve esasları belirlemeye Kurum (2) yetkilidir.
(Fıkra 29.06.2012 tarih ve 28338 sayılı Resmi Gazetede yayımlanan 6327 Sayılı Kanun ile Eklenmiştir) Üyelerine veya çalışanlarına emekliliğe yönelik taahhütte bulunan dernek, vakıf, sandık, tüzel kişiliği haiz meslek kuruluşu veya sair ticaret şirketinin emekliliğe yönelik faaliyetlerinin aktüeryal denetimini Kurum (2) yapar.
(1) (31.12.2015 İbaresi 01.01.2016 Tarih ve 29580 Sayılı Resmi Gazetede Yayımlanan 6655 Sayılı Kanun İle 31.12.2017 olarak değişmiştir.)
(2) Müsteşarlık İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurum şeklinde ve Müsteşarlıkça İbareleri Kurumca şeklinde değişmiştir.
SEKİZİNCİ BÖLÜM
Diğer Hükümler
Geçici Madde 0002:
(Madde 25.08.2016 tarih ve 29812 sayılı Resmi Gazetede yayımlanan 6740 sayılı Kanun ile eklenmiştir.)
Bu maddeyi ihdas eden Kanunun yürürlüğe girdiği tarihte kırk beş yaşını doldurmamış olan çalışanlar ile 506 sayılı Kanunun geçici 20 nci maddesi kapsamında kurulmuş olan sandıkların iştirakçisi olarak çalışanlardan Kanunun yürürlüğe girdiği tarihte kırk beş yaşını doldurmamış olanlar (1), ek 2 nci madde hükümleri çerçevesinde otomatik olarak emeklilik planına dâhil edilir.
(1) (Altı Çizili İbare 27.01.2017 Tarih ve 29961 Sayılı Resmi Gazetede Yayımlanan 6770 Sayılı Kanun İle eklenmiştir.)
Geçici Madde 0003:
(Madde 27.01.2017 Tarih ve 29961 Sayılı Resmi Gazetede Yayımlanan 6770 Sayılı Kanun ile eklenmiştir.)
1/1/2013 ila bu maddenin yürürlüğe girdiği tarih arasındaki sürede, katkı payının şirket hesaplarına nakden intikal ettiği tarihten önceki bir tarihte Devlet katkısı hesaplamasına konu edilmesi nedeniyle, erken ödenen Devlet katkısı tutarlarına Devlet katkısının Kurumca (1) fiilen ödendiği tarih ile ödenmesi gereken tarih arasındaki süre için, emeklilik gözetim merkezi tarafından 6183 sayılı Kanunun 51 inci maddesinde belirtilen gecikme zammı oranı esas alınarak gecikme bedeli hesaplanır. Hesaplanan bedelin, Devlet katkısının Kurumca (1) ödenmesi gereken tarihten şirketin ödeme yaptığı tarihe kadar 6183 sayılı Kanunun 51 inci maddesinde belirtilen gecikme zammı oranına göre hesaplanan faiziyle birlikte ilgili vergi dairesine ödenmesi gerektiği hususu emeklilik gözetim merkezi tarafından şirkete ve 6183 sayılı Kanun hükümlerine göre gerekli takibatın yapılması amacıyla durum ilgili şirketin bağlı olduğu vergi dairesine bildirilir.
1/1/2013 ila bu maddenin yürürlüğe girdiği tarih arasındaki sürede, erken ödenen Devlet katkısı tutarları kapsamında, ilgili dönemde gerçekleştirilmiş olan iade işlemleri geçerliliğini korur.
(1) Müsteşarlıkça İbareleri 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumca şeklinde değişmiştir.
Geçici Madde 0004:
(Madde 25.05.2021 tarih ve 31491 sayılı Resmi Gazetede yayımlanan 7319 Sayılı Kanunun 6. Maddesi ile Eklenmiştir)
Yetkili organlarınca karar alınması kaydıyla, üyelerine veya çalışanlarına emekliliğe yönelik taahhütte bulunan dernek, vakıf, 506 sayılı Sosyal Sigortalar Kanununun geçici 20 nci maddesi kapsamındakiler hariç olmak üzere sandık, tüzel kişiliği haiz meslek kuruluşu veya sair ticaret şirketleri nezdinde 1/1/2021 tarihi itibarıyla mevcut bulunan emeklilik taahhüt planları kapsamındaki yurt içi ya da yurt dışındaki birikimler ve taahhütlere ilişkin tutarlar (plan esaslarına göre aktarım tarihine kadar mutat yapılan ödemeler nedeniyle oluşanlar dahil), 31/12/2023 tarihine kadar kısmen veya tamamen bireysel emeklilik sistemine aktarılabilir.
Emeklilik taahhüt planlarındaki belirlenmiş fayda esaslı olmayan birikim ve taahhütlerin aktarımında birinci fıkrada belirtilen yetkili organ kararı aranmayabilir.
Birinci fıkra kapsamında bireysel emeklilik sistemine aktarılan tutarlar gelir vergisinden müstesnadır. Bu kapsamda aktarım yapan üyeler aktarım tarihinden itibaren üç yıl içinde malûliyet ve ölüm haricindeki bir nedenle sistemden ayrılamaz. Aktarım yapan üyelerin sistemde kazanacakları süreye ve üyelerden sosyal güvenlik sistemi ve tabi olduğu vakıf senedi kapsamında emeklilik hakkı kazanmış olanların aktarım sonrası sistemde emeklilik hakkı kazanacağı yaşa ilişkin esas ve usuller Kurumca (1) belirlenir.
Bireysel emeklilik sistemine aktarılan tutarlar, gelir ve kurumlar vergisi mükelleflerince daha önce gider kaydedilmemişse, aktarıldığı yılın ticari kazancının tespitinde dikkate alınır.
Birinci fıkrada belirtilen aktarımın yapılması amacıyla gerçekleştirilen taşınmaz veya iştirak hissesi satışından doğacak kazancın, bu kapsamda aktarılan kısma isabet eden tutarı kurumlar vergisinden müstesnadır.
Birinci fıkra kapsamında yapılan işlemler her türlü harçtan, düzenlenen kâğıtlar damga vergisinden, lehe alınan paralar banka ve sigorta muameleleri vergisinden müstesnadır. Şu kadar ki, bu istisna aktarılacak tutarla sınırlı olarak uygulanır.
Bu madde kapsamında emeklilik sözleşmesi akdetmiş olan katılımcılardan, aktarıma ilişkin olarak giriş aidatı dahil herhangi bir kesinti yapılmaz.
Bu kapsamda aktarılan tutarlar aktarım sonrasında 193 sayılı Kanunun bireysel emeklilik sistemine ilişkin hükümleri çerçevesinde vergilendirilir. Bu madde kapsamında yapılacak aktarıma ve bireysel emeklilik sisteminde hak kazanılacak süreye ilişkin usul ve esasları belirlemeye Kurum (1) yetkilidir.
(1) Sigortacılık ve Özel Emeklilik Düzenleme ve Denetleme Kurumunca İbaresi 22.01.2022 tarih ve 31727 sayılı Resmi Gazetede yayımlanan 7351 Sayılı Kanunun 8. Maddesi ile Kurumca şeklinde ve Sigortacılık ve Özel Emeklilik Düzenleme ve Denetleme Kurumu İbaresi Kurum şeklinde değişmiştir.
Geçici Madde 0005:
(Madde 22.01.2022 Tarih ve 31727 Sayılı Resmi Gazetede Yayımlanan 7351 Sayılı Kanunun 9. Maddesi ile Eklenmiştir)
Ek 1 inci madde kapsamında, yabancı para cinsinden yapılan katkı payı ödemeleri hariç olmak üzere, Devlet katkısına konu katkı paylarının; bu maddenin yürürlük tarihinden önce şirket hesaplarına intikal edenler için yüzde yirmibeşine ve yürürlük tarihinden sonra şirket hesaplarına intikal edenler için ise yüzde otuzuna karşılık gelen tutar, bireysel emeklilik sözleşmelerinde herhangi bir tadil işlemine gerek kalmaksızın, Devlet katkısı olarak hesaplanmaya devam eder.
SEKİZİNCİ BÖLÜM
Diğer Hükümler
Madde 0027: Yürürlük
Bu Kanun yayımı tarihinden altı ay sonra yürürlüğe girer.
SEKİZİNCİ BÖLÜM
Diğer Hükümler
Madde 0028: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
