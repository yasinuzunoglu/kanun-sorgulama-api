2429 sayılı Ulusal Bayram ve Genel Tatiller Hakkında Kanun
Yayımlandığı Resmî Gazete Tarihi: 19.03.1981
Yayımlandığı Resmî Gazete Sayısı: 17284
Kabul Tarihi	17.03.1981
Madde 0001:
1923 yılında Cumhuriyetin ilan edildiği 29 Ekim günü Ulusal Bayramdır. Türkiye nin içinde ve dışında Devlet adına yalnız bugün tören yapılır. Bayram 28 Ekim günü saat 13.00 ten itibaren başlar ve 29 Ekim günü devam eder.
Madde 0002:
Aşağıda sayılan resmi ve dini bayram günleri ile yılbaşı günü , 1 Mayıs günü ve 15 Temmuz günü (1) genel tatil günleridir.
Resmi bayram günleri şunlardır:
(20.04.1983 tarih ve 2818 sayılı Kanunun 1 inci maddesiyle değişen şekli.) 23 Nisan günü Ulusal Egemenlik ve Çocuk Bayramıdır.
19 Mayıs günü Atatürk ü Anma ve Gençlik ve Spor Bayramı günüdür.
30 Ağustos günü Zafer Bayramıdır.
Dini bayramlar şunlardır:
Ramazan Bayramı; Arefe günü saat 13.00 ten itibaren 3,5 gündür.
Kurban Bayramı; Arefe günü saat 13.00 ten itibaren 4,5 gündür.
(Bent 29.10.2016 tarih ve 29872 sayılı Resmi Gazetede yayımlanan 6752 Sayılı Kanun ile Değişmiştir.) 1 Ocak günü yılbaşı tatili, 1 Mayıs günü Emek ve Dayanışma Günü ve 15 Temmuz günü Demokrasi ve Milli Birlik Günü tatilidir.
(20.04.1983 tarih ve 2818 sayılı Kanunun 1 inci maddesiyle değişen şekli.) Ulusal, resmi ve dini bayram günleri ile yılbaşı günü resmi daire ve kuruluşlar tatil edilir.
Bu Kanunda belirtilen Ulusal Bayram ve genel tatil günleri; Cuma günü akşamı sona erdiğinde müteakip Cumartesi gününün tamamı tatil yapılır.
Mahiyetleri itibariyle sürekli görev yapması gereken kuruluşların özel kanunlarındaki hükümler saklıdır.
29 Ekim günü özel işyerlerinin kapanması zorunludur.
(1) (27.04.2009 tarih ve 27212 sayılı Resmi Gazetede yayımlanan Kanun ile Eklenen ve 1 Mayıs günü İbaresi 29.10.2016 tarih ve 29872 sayılı Resmi Gazetede yayımlanan 6752 Sayılı Kanun İle , 1 Mayıs günü ve 15 Temmuz günü şeklinde değişmiştir.
Madde 0003:
Hafta tatili Pazar günüdür. Bu tatil 35 saatten az olmamak üzere Cumartesi günü en geç saat 13.00 ten itibaren başlar.
394 sayılı Hafta Tatili Kanunu, 657 sayılı Devlet Memurları Kanunu, 926 sayılı Türk Silahlı Kuvvetleri Personel Kanunu, 1475 sayılı İş Kanunu ve diğer kanunlardaki hafta tatili ile ilgili hükümler saklıdır.
Yemek, içmek, giyinmek gibi zaruri ihtiyaçların giderilmesi için alışveriş yapılan dükkan ve mağazalar hakkında Hafta Tatili Kanununun Cumartesi günüyle ilgili hükümleri uygulanmaz.
Madde 0004:
Ulusal ve resmi bayramlarda yapılacak törenler Milli Savunma, İçişleri, Dışişleri, Milli Eğitim, Gençlik ve Spor ve Kültür Bakanlıklarınca müştereken hazırlanacak bir yönetmelikle düzenlenir. Bu yönetmelik Kanunun yürürlüğe girdiği tarihten itibaren engeç üç ay içinde yayımlanır.
Madde 0005:
27.05.1935 tarihli ve 2739 sayılı Ulusal Bayram ve Genel Tatiller Hakkında Kanun ile bu Kanunda değişiklik yapan kanunlar yürürlükten kaldırılmıştır.
Geçici Madde 0001:
(30.12.1999 tarih ve 4500 sayılı Kanunun 1 inci maddesiyle eklenen ve 30.12.1999 tarihinden geçerli olarak yürürlüğe giren şekli.) 31 Aralık 1999 tarihi tam gün genel tatildir.
Mahiyetleri itibarıyla sürekli görev yapması gereken kuruluşların özel kanunlarındaki hükümler saklıdır.
Madde 0006:
Bu Kanun yayımı tarihinde yürürlüğe girer.
Madde 0007:
Bu Kanun hükümlerini Bakanlar Kurulu yürütür.
Yükleyen: yasinuzunoglu
