477 sayılı Disiplin Mahkemeleri Kuruluşu, Yargılama Usulü ve Disiplin Suç ve Cezaları Hakkındaki Kanun
Yayımlandığı Resmî Gazete Tarihi: 26.06.1964
Yayımlandığı Resmî Gazete Sayısı: 11738
Kabul Tarihi	16.06.1964
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0001: Kuruluş
(18.06.2003 tarih ve 25142 sayılı resmi Gazete de yayımlanan 4895 sayılı Kanunun 1 inci maddesiyle değişen şekli.) Disiplin mahkemesi savaş zamanında(1); tugay ve daha büyük (Deniz ve Hava Kuvvetleri ile Jandarma Genel ve Sahil Güvenlik Komutanlığında eşidi) kıt'a, karargah ve askeri kurumlar ile Milli Savunma Bakanlığı Müsteşarlığı teşkilatında kurulur. Sahil Güvenlik Komutanının, Jandarma Genel Komutanının, kuvvet komutanlarının ve Milli Savunma Bakanlığı Müsteşarının göstereceği lüzum üzerine veya doğrudan doğruya Genelkurmay Başkanlığınca, diğer komutanlıklar, karargahlar veya askeri kurum amirlikleri teşkilatında da disiplin mahkemesi kurulabilir.
Aynı garnizonda; birden fazla disiplin mahkemesi kurulması gereken kıt'a komutanlığı, karargah ve askeri kurum amirlikleri bulunursa, Genelkurmay Başkanlığınca yeteri kadar disiplin mahkemesi kurulması ile yetinilebilir.
(*) (18.03.1986 tarih ve 3269 sayılı Kanunun 21 inci maddesi ile bu Kanunda geçen uzman çavuş tabiri uzman erbaş olarak değiştirilmiş ve metne işlenmiştir.)
(1) 16.02.2013 Tarih ve 28561 Sayılı Resmi Gazetede Yayımlanan 6413 Sayılı Kanun ile birinci fıkrasının birinci cümlesinde yer alan Disiplin mahkemesi ibaresi Disiplin mahkemesi savaş zamanında şeklinde değiştirilmiştir.
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0002: Disiplin mahkemesinin başkan ve üyeleri
Disiplin mahkemesi, biri başkan ikisi üye olmak üzere üç subaydan kurulur. Astsubay, erbaş ve erlerin yargılanmalarında, üyelerden biri astsubaylardan seçilir.
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0003: Başkan üye ve yedeklerin seçimi
Başkan ve üyeler ile yedekleri, nezdinde disiplin mahkemesi kurulan komutan veya askeri kurum amiri tarafından her yılın Aralık ayında bu mahkemenin yetkisine giren birliklerdeki subay ve astsubaylar arasından kıtaya veya askeri kuruma katılış sırasına göre ve değistirilmemek üzere bir yıl için seçilirler. Bu sıra ancak zorunlu hizmet sebepleriyle değiştirilebilir.
Başkan ve üyeleri ile yedeklerin görevlerini yapmalarına sürekli engeller çıktığında yerlerine başkaları seçilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0004: Başkan ve üyelerin nitelikleri
Başkan ve üyelerin en az bir yıl kıta veya askeri kurumlarda hizmet görmüş olmaları, taksirli suçlar dışında bir cürüm ile hükümlü bulunmamaları sanığın astı olmamaları ve başkanın en az yüzbaşı rütbesinde bulunması şarttır.
Başkan ve üyeler yargılama süresi içinde sanığın ve birbirlerinin en yakın amiri olamazlar.
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0005: Kanunda yazılı nitelikte başkan ve üye bulunamaması
Nezdinde disiplin mahkemesi kurulan komutan veya askeri kurum amiri, bu mahkemenin yetkisine giren birliklerde kanunda yazılı nitelikte başkan ve üye yoksa veya mevcut olanların gürevlerini yapmalarına kanuni engeller bulunursa uygun nitelikte başkan ve üyelerin seçimi için en yakın kıta komutanı veya askeri kurum amirine başvurur.
BİRİNCİ KISIM
Disiplin Mahkemeleri Kuruluş ve Yargılama Usulü
Madde 0006: Disiplin subayı ve niteliği
(1. Fıkranın: 18.06.2003 tarih ve 25142 sayılı Resmi Gazete de yayımlanan 4895 sayılı Kanunun 2 nci maddesiyle değişen şekli.) Teşkilatında disiplin mahkemesi kurulan komutanlıklar veya askeri kurum amirlikleri ile Milli Savunma Bakanlığı Müsteşarlığında; yardımcılığı kaldırılan askeri hakim sınıfına mensup subaylar arasından atanmış bir disiplin subayı bulunur. Askeri hakim sınıfına mensup disiplin subayları, komutanlık ve askeri kurum amirliklerinin aynı zamanda hukuk müşaviridirler.
Refaketinde adli müşavir bulunan kıta komutanlığı ve askeri kurum amirliği nezdindi kurulan disiplin mahkemelerinde, disiplin subaylığı görevi bu adli müşavir veya yardımcıları tarafından yapılır.
Askeri hakim sınıfına mensup subaylar arasından atanmış olan disiplin subayının veya bu görevi yapan adli müşavir veya yardımcısının bulunmaması yahut görevini yapmasını engelleyici sebeplerin var olması halinde disiplin subaylığı görevini diğer bir sınıf subayı yapabilir. (1) Bu hallerde disiplin subayı, nezdinde disiplin mahkemesi kurulan komutan veya askeri kurum amiri ile Milli Savunma Bakanlığı Müsteşarı tarafından kıtada an az bir yıl hizmet görmüş olan ve taksirli suçlar dışında bir cürüm ile hükümlü bulunmıyan teğmen ile binbaşı rütbesindeki subaylar arasından seçilir.
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 2 nci maddesiyle değişen şekli.) Disiplin subaylıklarında ve disiplin mahkemelerinde tutanak katipliği yapmak üzere yeteri kadar asker kişi kullanılır. Kolordu ve daha büyük (Deniz ve Hava Kuvvetleri ile Jandarma Genel ve Sahil Güvenlik Komutanlığında eşidi) kıt'a, karargah ve askeri kurumlar ile Milli Savunma Bakanlığı Müsteşarlığı teşkilatında kurulan disiplin subaylıklarında birer yazı işleri müdürü görev yapar.
(1) (Bu kısımda yer alan Askeri savcılar ve adli müşavirler arasından atanmış olan disiplin subayının veya bu görevi yapan adli müşavir veya yardımcısının bulunmaması veya görevini yapmasını engelleyici sebeplerin var olması halinde disiplin subaylığı görevini diğer bir sınıf subayı yapabilir. cümlesi; 18.06.2003 tarih ve 25142 sayılı Resmi Gazete de yayımlanan 4895 sayılı Kanunun 2 nci maddesiyle metinde görüldüğü şekilde değiştirilmiştir.)
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0007: Görev
Disiplin mahkemeleri asker kişilerin bu kanunda yazılı disiplin suçlarına ait davalara bakar. Şu kadar ki, bu kanunda yazılı disiplin suçlarından dolayı disiplin amiri, özel kanunlarda kendisine tanınan yetki içinde, oda veya göz hapsi verebileceği gibi disiplin mahkemesine de yollıyabilir.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0008: Kuruluş yönünden yetki
Disiplin mahkemelerinin yetkisi, nezdinde kuruldukları komutanlığın, askeri kurum amirliğinin veya Milli Savunma Bakanlığı Müsteşarlığının kadro ve kuruluşu ile sınırlıdır.
Disiplin mahkemelerinin bu yetkileri (28.02.2006 tarih ve 26094 sayılı Resmi Gazete de yayımlanan 5461 sayılı Kanunun 1 inci maddesiyle eklenen ibare.) Sahil Güvenlik Komutanının, Jandarma Genel Komutanının, Kuvvet Komutanlarının veya Milli Savunma Bakanlığı Müsteşarının göstereceği lüzum üzerine veya doğrudan doğruya Genelkurmay Başkanlığınca genişletilebilir veya daraltılabilir.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0009: Rütbe yönünden yetki
(1. Fıkranın: 18.06.2003 tarih ve 25142 sayılı Resmi Gazete de yayımlanan 4895 sayılı Kanunun 3 üncü maddesiyle değişen şekli.) Tugay veya eşidi komutanlıkları veya askeri kurum amirlikleri teşkilatındaki disiplin mahkemeleri erden yüzbaşıya kadar (yüzbaşı dahil) askerler ile diğer asker kişileri,
Tümen ve eşidi komutanlıkları veya askeri kurum amirlikleri nezdindeki disiplin mahkemeleri erden yarbaya kadar (yarbay dahil) askerler ile diğer asker kişileri,
Kolordu ve eşidi komutanlıkları veya askeri kurum amirlikleri ile ordu komutanlıkları, (28.02.2006 tarih ve 26094 sayılı Resmi Gazete de yayımlanan 5461 sayılı Kanunun 2 nci maddesiyle eklenen ibare.) Sahil Güvenlik Komutanlığı, Jandarma Genel Komutanlığı ve Kuvvet Komutanlıkları, Milli Savunma Bakanlığı Müsteşarlığı nezdindeki disiplin mahkemeleri erden albaya kadar (albay dahil) askerler ile diğer asker kişileri,
Genelkurmay Başkanlığı nezdindeki disiplin mahkemesi erden general ve amirale kadar (general ve amiraller dahil) askerler ile diğer asker kişileri yargılamaya yetkilidir.
Nezdinde disiplin mahkemesi kurulan komutan veya askeri kurum amirinin rütbe bakımından aynı mahkemenin yetkisine dahil bulunması halinde bu komutan veya askeri kurum amiri bir üst komutanlık veya askeri kurum amiri nezdinde kurulan disiplin mahkemesinde yargılanır.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0010: Ayrı disiplin mahkemelerine tabi kişilerin birlikte işledikleri suçlarda yetki
Bir disiplin suçu başka başka disiplin mahkemelerine tabi asker kişiler tarafından birlikte işlenirse en yüksek rütbelisinin tabi olduğu disiplin mahkemesi hepsi hakkında davaya bakmaya yetkilidir.
Bir disiplin suçu başka başka disiplin mahkemesine tabi eşit rütbeli asker kişiler veya rütbesiz asker kişiler tarafından birlikte işlenmiş olursa garnizon komutanı hepsi hakkında soruşturma yapacak nezdinde disiplin mahkemesi bulunan kıta komutanı veya askeri kurum amirini tayin eder. Birlikte suç işleyen asker kişiler ayrı ayrı garnizonlardaki kıta komutanlığına veya askeri kurum amirliğine tabi iseler bu halde yetkili merci, adli yönden bağlı oldukları müşterek üst komutan veya askeri kurum amiri tarafından tayin edilir.
Bu konulardaki yetki uyuşmazlıkları Genelkurmay Başkanlığı tarafından kesin olarak çözümlenir.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0011: Yargılamayı gerektiren ilginin kesilmesi ve rütbe yükselmesi halinde yetki
Disiplin mahkemelerinin görev ve yetkileri bu mahkemelerde yargılanmayı gerektiren ilginin kesilmesi ile kalkmaz. Ancak sanık rütbe yükselmesi dolayısiyle tabi bulunduğu disiplin mahkemesinin yetkisi dışına çıkmış olursa yargılama yetkisi adli yönden üst komutan veya askeri kurum amiri nezdindeki disiplin mahkemesine geçer.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0012: Hüküm veya yetki uyuşmazlıkları
Disiplin mahkemeleri arasında çıkacak hüküm veya yetki uyuşmazlıklarını adli yönden müşterek üst komutanlık veya askeri kurum amirligi nezdindeki disiplin mahkemesi çözümler.
Müşterek üst komutanlık veya askeri kurum amirliği bulunmadığı takdirde bu konulardaki uyuşmazlıklar Genelkurmay Başkanlığı nezdindeki disiplin mahkemesi tarafından çözümlenir.
BİRİNCİ KISIM
Disiplin Mahkemeleri Kuruluş ve Yargılama Usulü
Görev ve Yetki
Madde 0013: İstirdat ve tazminata hüküm yetkisi
(1. Fıkranın: 18.06.2003 tarih ve 25142 sayılı Resmi Gazete de yayımlanan 4895 sayılı Kanunun 4 üncü maddesiyle değişen şekli.) Bu Kanunun 52 nci maddesinde yazılı disiplin suçlarından doğan ve ikiyüzellimilyon lirayı geçmeyen istirdat ve maddi tazminat davalarına da disiplin mahkemelerinde bakılır.
Nezdinde disiplin mahkemesi kurulan komutan veya askeri kurum amirleri Hazineye ait zararları tesbit ve iddianameye yazarak kovuşturmakla görevlidirler.
Disiplin mahkemelerinde davanın görülmesine imkan kalmıyan hallerde kamu alacakları özel kanununa göre kovuşturulur.
BİRİNCİ KISIM
Disiplin Mahkemeleri Kuruluş ve Yargılama Usulü
Soruşturma
Madde 0014: Disiplin suçlarının ihbar ve soruşturması
Maiyetinden birinin bir disiplin suçu işlediğini öğrenen her amir yetkisi dahilindeki oda veya göz hapsi cezalariyle cezalandırılmasını uygun görmediği takdirde suçluluk sebeplerini ve suç delillerini kapsıyan bir vaka raporu düzenleyip bunu silsile yolu ile nezdinde disiplin mahkemesi kurulan komutan veya askeri kurum amirine en geç üç gün içinde gönderir.
Nezdinde disiplin mahkemesi kurulan komutan veya askeri kurum amiri herhangi bir suretle bir disiplin suçunun işlendiğini öğrendiğinde doğrudan doğruya disiplin cezası vermeye yetkili olur ve buna dayanarak oda veya göz hapsi cezasiyle cezalandırılmasını uygun görmez ise dava açılmasının gerekip gerekmediğine karar vermek üzere derhal disiplin hazırlık soruşturması yapılmasını emreder.
Aksi halde birinci fıkraya göre işlem yapılmak üzere keyfiyeti disiplin cezası vermeye yetkili en yakın disiplin amirine bildirir ve varsa evrakı gönderir.
Disiplin hazırlık soruşturması disiplin subayı tarafından en kısa zamanda yapılır. İhbarı yapan amir tarafından yapılan soruşturma yeter görülürse bu, disiplin hazırlık soruşturması yerine geçer.
(27.04.1989 tarih ve 3554 sayılı Kanunun 2 nci maddesiyle eklenmiştir.) Seferberlik ve savaş halinde yapılacak hazırlık soruşturması, sanığın askerliğinin bitimine veya seferberliğin sona ermesine veya barışa kadar tatil edilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Soruşturma
Madde 0015: Disiplin soruşturması sonunda yapılacak işlem
Disiplin hazırlık soruşturması sonunda nezdinde disiplin mahkemesi kurulan komutan veya askeri kurum amiri tarafından aşağıdaki işlem yapılır:
Eylem adliye mahkemelerinin veya askeri mahkemelerin görevine giren bir suç ise, evrak görevli mercie gönderilir.
Eylem bu kanunda yazılı bir disiplin suçu olmayıp, disiplin tecavüzü ise özel kanun hükümleri uygulanır.
Dava açılmasını gerektirir yeter sebepler bulunmazsa kovuşturmaya yer olmadığına karar verilir. Bu karar evvelce sorguya çekilmiş sanığa da tebliğ edilir.
Dava açılmasını gerektirir yeter sebepler varsa bir iddianame ile disiplin mahkemesinde dava açılır.
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 5 inci maddesiyle eklenmiştir.) Subay ve astsubay dışındaki asker kişiler hakkında açılan disiplin hazırlık soruşturması sonunda, birinci fıkrada belirtilen işlemler ile ilgili olarak, askeri hakim sınıfına mensup disiplin subaylarına yazılı yetki verilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Soruşturma
Madde 0016: İddianameye nelerin yazılacağı
İddianameye sanığın kimliği, disiplin Suçu teşkil eden eylemin neden ibaret bulunduğu ve delilleri, uygulanması istenilen kanun maddesi, varsa Hazine zararı ve duruşmanın yer ve zamanı yazılır.
İddianame asker kişi olan sanığa en yakın amiri aracılığı ile tebliğ olunur. Bu hususta düzenlenecek belgede tebliğ ile sanığın imzaları ve tebliğ tarihi gösterilir. Diğer kişiler hakkında Tebligat Kanunu hükümleri uygulanır.
Tebliğ tarihi üzerinden iki gün geçmedikçe duruşma yapılamaz. Sanığın uygun görmesi ile bu süreden vazgeçilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Soruşturma
Madde 0017: Disiplin mahkemesinin toplanması
Disiplin mahkemesi, iddianamenin sanığa tebliğinden sonra, nezdinde kurulduğu komutanın veya askeri kurum amirinin emriyle toplanır.
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 6 ncı maddesiyle eklenmiştir.) Subay ve astsubaylar dışındaki asker kişilerin davalarında, disiplin mahkemesini toplama yetkisi, askeri hakim sınıfından olan disiplin subaylarına yazılı olarak verilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Soruşturma
Madde 0018: Sanık ve tanıkların çağrılması
Asker kişi olan sanık ve tanıklar emirle, diğerleri davetiye ile çağrılır. Bu davetiyeye, gelmezlerse zorla getirilecekleri de yazılır.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0019: Duruşma usulü
Duruşma hükme katılacakların huzuru ile ara vermeksizin yapılır. Disiplin subayı ile tutanak katibinin bulunmaları şarttır. Zorunlu sebeplerle duruşma tehir ve talik edilebilir.
Sanık duruşmanın devamı süresince hazır bulundurulur. Duruşmaya özürsüz gelmiyen veya gelip de savuşan veya duruşmada bulunmak istemeyen sanığın yokluğunda duruşmaya devam edilip hüküm verilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0020: Duruşma yönetimi
Duruşmanın yönetim ve disiplini başkana aittir. Duruşmanın disiplinini bozan her kişiyi başkan mahkeme salonundan çıkartır.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0021: Duruşmanın açıklığı
Disiplin mahkemelerinde duruşma açık olur. Genel ahlakın veya kamu güvenliğinin korunması amaciyle duruşmanın tamamının veya bir kısmının kapalı yapılmasına mahkemece karar verilebilir. Kapalı yapılan yargılamanın yayımlanması yasaktır. Buna uymıyanlar hakkında Basın Kanunu hükümleri uygulanır.
Sanığın astı olanlar duruşmada bulunamazlar.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0022: Duruşmaya nasıl başlanacağı
Duruşmaya sanık, tanık ve bilirkişilerin yoklaması ile başlanır. Daha sonra sanığa başkan ve üyelerin davaya bakmalarına engel halleri hakkında, bir istemi bulunup bulunmadığı sorulur. Başkan tanıkları duruşma salonundan dışarıya çıkarır. Sanığın kimliği tesbit edildikten sonra iddianame disiplin subayı tarafından okunur.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0023: Başkan ve üyelerin davaya bakamaması ve reddi
Disiplin mahkemelerinin başkan ve üyeleri aşağıdaki hallerde bu görevi yapamazlar veya aynı sebeplerle reddedilebilirler:
Suçtan kendisi zarar görmüş ise,
Sanık ve mağdur ile aralarında evlilik veya veraset ilişkisi bulunmuş veya bulunuyorsa,
Sanık veya suçtan zarar görenle aralarında kan veya sıhri usul ve füru hısımlığı yahut evlat edinme ilişiği veya üçüncü dereceye kadar (bu derece dahil) kan veya evlilik kalmasa bile ikinci dereceye kadar (bu derece dahil) sıhri civar hısımlığı varsa,
Aynı davada nezdinde disiplin mahkemesi kurulan komutan veya askeri kurum amiri sıfatı ile işlem veya disiplin subaylığı yahut sanık müdafiliği görevlerini yapmış ise,
Aynı davada tanık veya bilirkişi olarak dinlenmiş ise,
Tarafsızlığını şüpheye düşürecek haller mevcutsa;
(28.02.2006 tarih ve 26094 sayılı Resmi Gazete de yayımlanan 5461 sayılı Kanunun 3 üncü maddesiyle değişen şekli.) Hükme katılan disiplin mahkemesi başkan ve üyesi, aleyhine kanun yoluna gidilen disiplin mahkemesi hükmünün, üst disiplin mahkemesindeki incelenmesine katılamaz.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0024: Sanığın sorgusu ve delillerin toplanması
İddianamenin okunmasından sonra sanık olay hakkında sorguya çekilir, varsa tanıklar dinlenir ve diğer deliller toplanır.
Disiplin mahkemesi istem üzerine veya kendiliğinden tanık dinlenmesine veya başka delillerin toplanmasına karar verebilir.
Delillerin toplanmasından sonra disiplin subayından esas hakkındaki istemi sorulur.Sanık savunmasını yapar. Son söz sanığındır.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0025: Müdafi tutulması
Sanık soruşturmanın her safhasında bir müdafi tutabileceği gibi müdafii yoksa disiplin mahkemesince de müdafi tutulabilir.
Sanık kendisine bir müdafi tutacağını beyan ve bundan dolayı mehil verilmesini talep ettiği takdirde mahkemece münasip bir mehil verilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0026: Delillerin değerlendirilmesi
Disiplin mahkemesi toplanan delilleri duruşmada edineceği kanaata göre değerlendirir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0027: Duruşmanın bitmesi ve hüküm
Duruşma hükmün tefhimi ile biter:
(27.04.1989 tarih ve 3554 sayılı Kanunun 3 üncü maddesiyle değişen şekli.) Seferberlik ve savaş halinde komutan veya askeri kurum amirinin istemi üzerine disiplin mahkemesince, sanığın askerliğinin bitimine veya seferberliğin sona ermesine veya barışa kadar duruşmanın tatiline karar verilir.
Hüküm,sanığın beraetine veya hükümlülüğüne veya davanın düşmesine yahut disiplin mahkemesinin görevsizliğine veya yetkisizliğine dair olur.
Hükümlülük halinde,disiplin mahkemesince cezanın derhal yerine getirilmesine karar verilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0028: Oyların toplanması
Disiplin mahkemelerinde hüküm ve kararlar oy birliği veya oyçokluğu ile verilir.Oylar dağılırsa sanığın en çok aleyhinde olan oy ,çokluk elde edilinceye kadar kendisine daha yakın olan oya tabi olur.
Oy ,küçük rütbeden başlayıp rütbe ve kıdem sırası ile verilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0029: Hükmün gerekçesi
Sanık mahküm olursa hükmün gerekçesinde:
Mahkemece disiplin suçunun kanuni unsurları olarak sabit ve muhakkak sayılan vakıalar.
Duruşma sırasında kanunda yazılı olup cezanın kaldırılmasını veya azaltılmasını yahut çoğaltılmasını gerektiren hallerin varlığı ileri sürülmüş ise bunların sabit sayılıp sayılmadığı.
Uygulanan ceza maddesi ve ceza miktarının tayinine mahkemeyi sevk eden haller.
Gösterilir.
Sanık beraet ederse hükmün gerekçesinde,sanığın isnat olunan eylemi işlediğinin sabit olmamasından mı yoksa işlenen eylemin bu kanuna göre suç sayılmamasından mı beraete hükmedildiği gösterilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0030: İtiraza hakkı olanlar
Nezdinde disiplin mahkemesi kurulan komutan veya askeri kurum amiri veya sanık itiraz hakkına sahiptirler.
(28.02.2006 tarih ve 26094 sayılı Resmi Gazete de yayımlanan 5461 sayılı Kanunun 4 üncü maddesiyle eklenmiştir.) Subay ve astsubay dışındaki asker kişiler hakkında disiplin mahkemeleri tarafından verilen hükümler ile ilgili olarak, teşkilatında disiplin mahkemesi kurulan komutan veya askeri kurum amiri tarafından askeri hakim sınıfına mensup disiplin subaylarına itiraz hakkını kullanabilmeleri için yazılı yetki verilebilir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0031: İtiraz süresi ve inceleme mercii
Disiplin mahkemelerinden verilen hükümlere karşı tefhim veya tebliğinden itibaren üç gün içinde bir üst disiplin mahkemesinde itiraz edilebilir.
Milli Savunma Bakanlığı Müsteşarlığı ile Genelkurmay Başkanlığı nezdinde kurulan disiplin mahkemelerinin hükümlerine karşı yapılan itirazı, itiraz edilen hükme katılmıyan ve onlardan daha kıdemli olan başkan ve üyelerden kurulu yeni bir kurul inceler. Buna rağmen uygun nitelikte başkan ve üye bulunmazsa, en yüksek komuta makamından itibaren sıra ile aşağı derecelerdeki komuta mevkilerinde bulunan subaylar başkan ve üye olarak görevlendirilirler.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0032: İtirazın nereye yapılacağı, şekli ve sebepleri
İtiraz, hükmü veren disiplin mahkemesinin nezdinde kurulduğu komutana veya askeri kurum amirine yapılır.
İtiraz sebepleri yazılı olarak verilebileceği gibi sanığın en yakın amirine yapılacak beyan üzerine düzenlenecek bir tutanak şeklinde de olabilir.
İtiraz, kural olarak hükmün kanuna aykırılığı sebebine dayanır.
Hukuki bir kuralın uygulanmaması yahut yanlış uygulanması kanuna aykırılıktır.
Aşağıdaki hallerde kanuna mutlak aykırılık var sayılır:
Disiplin mahkemesinin kanun dairesinde kurulmamış olması,
Başkan ve üyelik niteliklerini haiz olmıyan bir başkan veya üyenin hükme katılması,
Makbul bir şüpheden dolayı hakkında ret istemi olup da bu istem kabul edildiği halde başkan veya üyenin hükme katılması, veyahut bu istemin kanuna aykırı olarak reddolunması suretiyle başkan ve üyenin hükme katılmış olması,
Disiplin mahkemesinin kanuna aykırı olarak davaya bakmıya kendisini görevli veya rütbe yönünden yetkili görmesi,
Disiplin subayının veya kanunen bulunması gerekli diğer bir kişinin yokluğunda duruşma yapılması,
Sözlü duruşma sonucu olarak verilen hükümde duruşmanın açıklığı kuralına uyulmamış olması,
Hükmün gerekçesiz bulunması,
Hüküm için önemli olan noktalarda mahkeme kararı ile savunma hakkının kısıtlanmış olması,
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0033: İtiraz halinde yerine getirmenin geri bırakılması
İtiraz, aleyhine itiraz olunan hükmün yerine getirilmesini geri bıraktırır. Ancak disiplin mahkemesince cezanın derhal yerine getirilmesine karar verilmişse bu hüküm uygulanmaz.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0034: İtirazın incelenmesi
İtiraz üzerine üst disiplin mahkemesi disiplin subayı en geç üç gün içinde gerekli incelemeyi yapar ve mütalaası ile birlikte dosyayı mahkemeye verir. Mahkeme en geç üç gün içinde dosyayı inceliyerek kararını verir.
Üst disiplin mahkemesi gerekli gördüğü soruşturmanın yapılmasını isteyebilir veya soruşturmayı kendisi yapabilir. Bu halde soruşturma için geçecek süre üç günlük süreye dahil değildir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0035: İtirazı inceleme merciinin kararları
Üst disiplin mahkemesi itirazı yerinde görürse davanın esasına hükmeder. Aksi halde itirazı reddeder. İtiraz üzerine verilen kararlar kesindir.
BİRİNCİ KISIM
Disiplin Mahkemeleri Kuruluş ve Yargılama Usulü
Duruşma
Madde 0036: Gözetim ve teftiş
Disiplin mahkemeleri ile disiplin subaylıklarının ve disiplin ceza ve tutuk evlerinin idari işlerinin gözetimi, silsile yolu ile komutanlıklarca veya askeri kurum amirliklerince teftişi, Milli Savunma Bakanlığı Askeri Adalet müfettişlerince genel hükümlere göre yapılır.
Bu gözetim ve teftiş görevine dayanılarak yargı işlerine karışılamaz.
BİRİNCİ KISIM
Disiplin Mahkemeleri Kuruluş ve Yargılama Usulü
Hükümlerin Kesinleşmesi ve Yerine Getirilmesi
Madde 0037: Hükmün kesinleşmesi
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 7 nci maddesiyle değişen şekli.) Disiplin mahkemelerince verilen hükümlerden süresi içinde itiraz olunmayan veya itiraz olunup da üst disiplin mahkemesince hakkındaki itiraz sonuçlanan hükümler kesinleşir. Bu hükümlerin yerine getirilmesi lüzumu, disiplin mahkemesi başkanı tarafından hüküm altına alınır ve imza edilir.
BİRİNCİ KISIM
Disiplin Mahkemeleri Kuruluş ve Yargılama Usulü
Hükümlerin Kesinleşmesi ve Yerine Getirilmesi
Madde 0038: Cezaların yerine getirilmesi
Disiplin mahkemelerince verilen ve kesinleşen oda veya göz hapsi cezaları:
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 8 inci maddesiyle değişen şekli.) Subaylar, astsubaylar, sivil personel, uzman jandarma ve uzman erbaşlar hakkında:
Göz hapsi cezalarında:
Resmi daire, kışla, eğitim alanları ile sair yerlerdeki hizmetlerine devam ederler.
Hizmetin bitiminden sonra hiçbir yere gidemezler. Kışlada veya resmi odalarda kalırlar.
Hizmete ilişkin olanlar dışında hiçbir ziyaret kabul edemezler.
Oda hapsi cezalarında:
Mümkün olduğu takdirde, cezayı tek başlarına belirli bir hapis odasında geçirirler.
Emir veremezler.
Genel hizmet yapamazlar.
Askeri öğrenciler hakkında:
Oda hapsi cezasını belirli hapis odalarında topluca geçirirler.
Hapis odalarının kapısında bir nöbetçi bulundurulur.
Erbaş ve erler hakkında:
Oda hapsi cezasını belirli hapis odalarında topluca geçirirler.
Hapis odalarının kapısında bir nöbetçi bulundurulur.
Erbaşlar genel hizmet yapamazlar. Erler ağır askeri hizmetlerde kullanılabilirler.
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 8 inci maddesiyle yürürlükten kaldırılmıştır.)
BİRİNCİ KISIM
Disiplin Mahkemeleri Kuruluş ve Yargılama Usulü
Hükümlerin Kesinleşmesi ve Yerine Getirilmesi
Madde 0039: Mali hükümlerin yerine getirilmesi
(27.04.1989 tarih ve 3554 sayılı Kanunun 5 inci maddesiyle değişen şekli.) Disiplin mahkemelerinin istirdat ve tazminata dair verdikleri hükümler maliye dairelerine bildirilerek bu dairelerce 6183 sayılı Amme Alacaklarının Tahsil Usulü Hakkında Kanun hükümlerine göre yerine getirilir.
BİRİNCİ KISIM
Disiplin Mahkemeleri Kuruluş ve Yargılama Usulü
Hükümlerin Kesinleşmesi ve Yerine Getirilmesi
Madde 0040: Yazılı emir
Disiplin mahkemeleri tarafından verilip kesinleşmiş bulunan hükümlerde kanuna aykırılık bulunduğunu öğrenen Genelkurmay Başkanı, Askeri Yargıtaya başvurması için Askeri Yargıtay Başsavcısına yazılı emir verilmesi hususunda Milli Savunma Bakanından istemde bulunur.
Bu istem üzerine veya ayrıca Milli Savunma Bakanı disiplin mahkemelerince verilip kesinleşmiş bulunan hükümlerde kanuna aykırılık bulunduğunu öğrenirse, Askeri Yargıtaya başvurması için Askeri Yargıtay Başsavcısına yazılı emir verebilir. (1)
Bu hususta yazılı emir ile ilgili Askeri Mahkemeler Kuruluşu ve Yargılama Usulü Kanunundaki hükümler uygulanır. Şu kadar ki, Askeri Yargıtay işin disiplin mahkemesinin görevini aştığı sonucuna varırsa hükmü bozarak dava dosyasının yetkili ve görevli mercie gönderilmesine karar verir. Bu halde yeniden yapılacak inceleme ve kovuşturma sonucuna göre gereken karar verilir. Disiplin mahkemesi tarafından verilen ve yerine getirilen cezalar yeniden verilecek cezadan indirilir.
(1) (Bu kısımda yer alan verir. ibaresi; 28.02.2006 tarih ve 26094 sayılı Resmi Gazete de yayımlanan 5461 sayılı Kanunun 5 inci maddesiyle metinde görüldüğü şekilde değiştirilmiştir.)
İKİNCİ KISIM
Disiplin Suçları ve Cezaları
Madde 0041: Disiplin suç ve cezaları
Disiplin suçları, bu kanunun oda hapsi veya, göz hapsi ile cezalandırdığı eylemlerdir. Bu kanuna göre verilecek oda veya göz hapsi cezaları üç günden iki aya kadardır. Erbaşlar hakkında asli ceza ile birlikte rütbenin geri alınması cezası da verilebilir.
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 9 uncu maddesiyle değişen şekli.) Uzman jandarmalar ve uzman erbaşlar hakkında, rütbenin geri alınması hususunda, özel kanunlarının hükümleri uygulanır.
Disiplin mahkemesi, bu kanunu uygularken, maddede yazılı cezanın aşağı ve yukarı hadleri arasında cezayı serbestçe takdir eder.
(27.04.1989 tarih ve 3554 sayılı Kanunun 6 ncı maddesiyle eklenmiştir.) Seferberlik ve savaş halinde verilecek cezalar üçte birden az olmamak üzere bir katına kadar arttırılır.Ancak, tertip olunan ceza Kanunda gösterilen cezanın azami haddini geçemez.
İKİNCİ KISIM
Disiplin Suçları ve Cezaları
Madde 0042: Cazaların toplanması
Cezaların toplanması halinde, aynı ceşit cezalar toplanarak, başka çeşit cezalar ayrı ayrı çektirilir.
İKİNCİ KISIM
Disiplin Suçları ve Cezaları
Madde 0043: Disiplin suçlarında zamanaşımı
Disiplin suçlarına ait davalarla, suç tarihinden itibaren beş ay içinde disiplin mahkemelerince hüküm verilmemiş olursa dava zamanaşımına uğrar.
(27.04.1989 tarih ve 3554 sayılı Kanunun 7 nci maddesiyle eklenmiştir.) 14 ve 27 nci maddeler gereğince soruşturmanın veya duruşmanın tatiline karar verilmesi halinde, tatil süresi içinde zaman aşımı işlemez.
İKİNCİ KISIM
Disiplin Suçları ve Cezaları
Madde 0044: Oda va göz hapsinde ceza zamanaşımı
Oda ve göz hapsi cazaları kesinleştikleri tarihten itibaren bir yıl içinde zamanaşımına uğrar.
(27.04.1989 tarih ve 3554 sayılı Kanunun 8 inci maddesiyle eklenmiştir.) 38 inci madde gereğince cezanın yerine getirilmesinin geri bırakılması halinde, geri bırakma süresi içinde zamanaşımı işlemez.
İKİNCİ KISIM
Disiplin Suçları ve Cezaları
Madde 0045: Disiplin mahkemelerinden verilen cezalar ve erteleme
Bu kanunun 52, 53, 54, 55, 56, 58, 59, 60 ve 61 inci maddeleri gereğince verilenler dışında disiplin mahkemelerinden verilen cezalar ertelenemez.
İKİNCİ KISIM
Disiplin Suçları ve Cezaları
Madde 0046: Oda ve göz hapsinin kimlere verileceği
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 10 uncu maddesiyle değişen şekli.) Oda hapsi bütün asker kişilere; göz hapsi ise subaylara, astsubaylara, sivil personele, uzman jandarmalara ve uzman erbaşlara verilir.
İKİNCİ KISIM
Disiplin Suçları ve Cezaları
Madde 0047: Amir ve üste saygısızlık
Hizmette veya hizmete ilişkin hallerde amire ve üste zorunlu olduğu Saygıyı göstermiyen veya uyarmayı saygı duruşu ile kabul edip dinlemiyenler, bir aya kadar oda veya göz hapsi ile cezalandırılırlar.
İKİNCİ KISIM
Disiplin Suçları ve Cezaları
Madde 0048: İtaatsizlik edenler
Kast veya ihmal ile hizmete ait emri tam yapmamak, değiştirmek veya sınırını aşmak suretiyle itaatsizlik edenlere on günden iki aya kadar oda veya göz hapsi cezası verilir.
İKİNCİ KISIM
Disiplin Suçları ve Cezaları
Madde 0049: Bilerek doğru söylemiyenler
Hizmete ait işlerde amirin sorusuna karşı bilerek doğru söylemiyenler bu eylemlerinden hizmet aksamamış ise bir aya kadar oda veya göz hapsi ile cezalandırılırlar.
İKİNCİ KISIM
Disiplin Suçları ve Cezaları
Madde 0050: Kısa süreli kaçma ve izin süresini geçirme
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 11 inci maddesiyle değişen şekli.) Kıt'asından veya görev yerinden kaçanlardan altı gün içinde kendiliğinden gelenler on günden bir aya kadar oda hapsi cezası ile cezalandırılır. Bu eylem görevli iken işlenmiş veya silah, mühimmat, donatım veya bir askeri taşıma aracı birlikte götürülmüş yahut mükerrer olarak işlenmiş ise yirmi günden iki aya kadar oda hapsi cezası verilir.
İzin süresini özürsüz altı güne kadar geçirenler yedi günden bir aya kadar oda veya göz hapsi cezası ile cezalandırılır. Bu eylem mükerrer olarak işlenmiş ise yirmi günden iki aya kadar oda hapsi veya göz hapsi cezası verilir.
İKİNCİ KISIM
Disiplin Suçları ve Cezaları
Madde 0051: Kaçmaya kalkışanları haber vermiyenler
Bir kaçmaya kalkışmayı doğru olarak haber alıp da kaçmanın önü alınabilecek bir zamanda bunu amirine haber vermiyenler kaçma olmuş ise yedi günden iki aya kadar oda hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0052: Hizmete mahsus eşyanın harabolmasına sebebiyet verenler veya kaybedenler
(18.06.2003 tarih ve 25142 sayılı Resmi Gazete de yayımlanan 4895 sayılı Kanunun 12 nci maddesiyle değişen şekli.) Hizmete mahsus ve değeri ikiyüzellimilyon lirayı geçmeyen eşyayı özürsüz kaybedenler veya harap olmasına sebebiyet verenler, eşyanın değeri de göz önünde bulundurularak iki aya kadar oda veya göz hapsi cezası ile cezalandırılır.
İKİNCİ KISIM
Disiplin Suçları ve Cezaları
Madde 0053: Astına hizmetle ilgili olmıyan emir verenlerle hediye istiyen veya borç alanlar
Astlarına hizmetle ilgisi olmıyan emir verenler, astlarından hediye istiyenler veya borç alanlar on günden iki aya kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0054: Astlarını gözetim görevinde ihmal ve kusuru olanlar
Astlarını gözetim görevinde ihmal ve kusuru olanlar veya astlarının suçlarını haber vermiyenler, onbeş güne kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0055: Astına söven, hakaret eden ve kötü davrananlar
Astına sövenler, hakaret edenler veya askeri usul ve kurallar ve nizamlar dışında kötü davrananlar iki aya kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0056: Nöbet talimatına aykırı hareket edenler
Türk Silahlı Kuvvetleri İç Hizmet Kanunu ve Yönetmeliğinde belirtilen nöbet görevlerini yaparken nöbet yerini terk edenler ve başka surette nöbet talimatına aykırı hareket edenler bu eylemlerinden dolayı hizmet aksamamış veya maddi bir zarar doğmamışsa iki aya kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0057: Hoşnutsuzluk yaratanlar
Arkadaşları arasında söz veya fiilleri ile hoşnutsuzluk yaratanlar bir aya kadar oda veya göz hapsi ile cezalandırılırlar.
İKİNCİ KISIM
Disiplin Suçları ve Cezaları
Madde 0058: Sarhoşluk ve yasak edilen yerlere girmek
Resmi üniforma ile genelevlere, kumarhanelere, meyhanelere, barlara ve girilmesi garnizon komutanlıklarınca yasaklı başka yerlere girenler veya sarhoşluğu gizlenmiyecek derecede olanlar yedi günden bir aya kadar oda veya göz hapsi cezası ile cezalandırılırlar.
Sarhoşluk eylemi görev sırasında işlenmiş ise verilecek ceza onbeş günden iki aya kadar oda veya göz hapsidir.
İKİNCİ KISIM
Disiplin Suçları ve Cezaları
Madde 0059: Kumar oynıyanlar
Kumar oynıyanlar, bir aya kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0060: Meslek kuruluşlarına, izin verilmeyen derneklere,spor kulüplerinin faal üyeliklerine girenler
(23.06.1983 tarih ve 2861 sayılı Kanunun 3 üncü maddesiyle değişen şekli.) Meslek kuruluşlarına, Milli Savunma Bakanlığınca yayımlanan listede adı bulunmayan derneklere veya spor kulüplerinin faal üyeliklerine girenler on günden iki aya kadar oda veya göz hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0061: Yasak edilen kitap ve saireyi okuyan veya bulunduranlar
Askeri öğrenci, er ve erbaşlar tarafından okunması veya bulundurulması Genelkurmay Başkanlığınca yasak edildiği bildirilen kitapları, dergileri ve her türlü yazıları okuyan veya bulunduranlar onbeş güne kadar oda hapsi cezası ile cezalandırılırlar.
İKİNCİ KISIM
Disiplin Suçları ve Cezaları
Madde 0062: Disiplin cezalarının etkisi
Yedek subay,yedek astsubay,(2) (uzatmalılar ve uzman erbaşlar hariç) erbaş ve erler hakkında disiplin mahkemeleri tarafından verilen ve yerine getirilen oda hapsi cezaları askerlik hizmeti sürelerinden indirilir ve bu kişiler o kadar süre geç terhis edilir.
Muvazzaf subay(1) ve astsubaylar, sivil personel ile uzatmalılar ve uzman erbaşlar hakkında verilen ve yerine getirilen oda ve göz hapsi cezaları bunların yükselmelerinde nazara alınmak üzere sicillerine işlenir.
(1) (Bu kısımda yer alan , askeri memur ibaresi; 18.06.2003 tarih ve 25142 sayılı Resmi Gazete de yayımlanan 4895 sayılı Kanunun 13 üncü maddesiyle madde metninden çıkarılmıştır.)
(2) 26.06.2019 Tarih ve 30813 Sayılı Resmi Gazetede Yayımlanan 7179 Sayılı Kanunun 62. maddesi ile birinci fıkrasına Yedek subay, ibaresinden sonra gelmek üzere yedek astsubay, ibaresi eklenmiştir.
İKİNCİ KISIM
Disiplin Suçları ve Cezaları
Son Hükümler
Madde 0063: Askeri Ceza Kanunu, Askeri Mahkemeler Kuruluşu ve Yargılama Usulü Kanunu, Türk Ceza Kanunu ile Ceza ve Güvenlik Tedbirlerinin İnfazı Hakkında Kanunun uygulanması*
Bu kanunda aksine hüküm bulunmıyan hallerde Askeri Ceza Kanunu ile Askeri Mahkemeler Kuruluşu ve Yargılama Usulü Kanunu hükümleri disiplin mahkemelerinde de uygulanır.
(Fıkra 01.03.2008 tarih ve 26803 sayılı Resmi Gazetede yayımlanan Kanun ile Değişmiştir.)
Bu Kanunda açıkça belirtilmediği sürece, 26/9/2004 tarihli ve 5237 sayılı Türk Ceza Kanununun Birinci Kitap Üçüncü Kısım Birinci Bölüm hükümleri ve zamanaşımı süresine ilişkin hükümleri, 4/12/2004 tarihli ve 5271 sayılı Ceza Muhakemesi Kanununun hükmün açıklanmasının geri bırakılmasına ilişkin hükümleri ile 13/12/2004 tarihli ve 5275 sayılı Ceza ve Güvenlik Tedbirlerinin İnfazı Hakkında Kanun hükümleri, disiplin suç ve cezaları hakkında uygulanmaz.
İKİNCİ KISIM
Disiplin Suçları ve Cezaları
Son Hükümler
Madde 0064: Uygulanmıyacak kanun hükümleri
Askeri Ceza Kanununun bu kanunun cezalandırdığı suçlara ait hükümleri ve diğer kanunların bu kanuna aykırı hükümleri disiplin mahkemelerinin kurulup fiilen göreve başladıkları tarihte yürürlükten kalkar.
İKİNCİ KISIM
Disiplin Suçları ve Cezaları
Son Hükümler
Geçici Madde 0001:
Bu kanuna göre kurulacak disiplin mahkemeleri, kanunun yürürlüğe girdiği tarihten başlıyarak en geç üç ay içinde kurulur.
Bu mahkemelerin hangi tarihte fiilen göreve başlıyacakları Genelkurmay Başkanlığınca tesbit olunur.
İKİNCİ KISIM
Disiplin Suçları ve Cezaları
Son Hükümler
Geçici Madde 0002:
Disiplin mahkemelerinin kurulup fiilen göreve başladıkları tarihte askeri savcılıklarla askeri mahkemelerde bulunan ve henüz neticelendirilmemiş olan soruşturma ve dava dosyalarından disiplin mahkemelerinin görevi içine giren suçlara aid olanlar, görevsizlik karariyle, nezdinde disiplin mahkemesi kurulan yetkili kıta komutanı veya askeri kurum amirine gönderilir.
Duruşma safhasında olan dosyalar için yeniden iddianame düzenlenmeden dava dosyası görevli disiplin mahkemesine verilir.
İKİNCİ KISIM
Disiplin Suçları ve Cezaları
Son Hükümler
Madde 0065: Kanunun yürürlüğe girişi
Bu kanunun kuruluşa ait hükümleri yayımı tarihinde, diğer hükümleri ise disiplin mahkemelerinin kurulup fiilen göreve başladıkları tarihte yürürlüğe girer.
İKİNCİ KISIM
Disiplin Suçları ve Cezaları
Son Hükümler
Madde 0066:
Bu kanunu Milli Savunma Bakanı yürütür.
İKİNCİ KISIM
Disiplin Suçları ve Cezaları
Madde 0061/A: Yasak edilen cihaz ve aletleri bulunduran veya kullananlar
( Madde 30.06.2010 Tarih ve 27627 Sayılı Resmi Gazetede Yayınlanan 6000 Sayılı Kanun ile Eklenmişitir.)
Kıt'a, karargah ve kurumlarda ya da görev esnasında bulundurulması veya kullanılması emirle yasak edilen; cep telefonu, bilgisayar, radyo, teyp, fotoğraf makinesi gibi görüntü, ses ve benzeri verileri ve bilgileri kaydeden, depolayan veya ileten her türlü cihaz ve aletler ile aksamlarını bulunduran veya kullananlar on günden bir aya kadar oda veya göz hapsi cezasıyla cezalandırılırlar.
Yükleyen: yasinuzunoglu
