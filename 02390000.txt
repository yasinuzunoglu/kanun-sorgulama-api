239 sayılı 6343 Sayılı Kanunun Bazı Maddelerinin Değiştirilmesiyle 23 Üncü Maddesine Bir Fıkra Eklenmesi ve 43 Üncü Maddesinin Kaldırılması Hakkında Kanun
Yayımlandığı Resmî Gazete Tarihi: 08.06.1963
Yayımlandığı Resmî Gazete Sayısı: 11423
Kabul Tarihi	30.05.1963
Madde 0001:
Veteriner hekimliği mesleğinin icrasına Veteriner Hekimleri Birliği ile Odalarının teşekkül tarzına ve göreceği işlere dair 6343 sayılı kanunun 42, 45 ve 52 nci maddeleri aşağıdaki şekilde değiştirilmiştir:
Madde 42- Oda haysiyet divanları tarafından verilen kararlara Oda Yönetim Kurulu veya ilgili tarafından tebliğ tarihinden itibaren onbeş gün içinde Yüksek Haysiyet Divanına itiraz olunabilir. İtiraz olunmayan kararlar derhal uygulanır.
Madde 45- Merkez Konseyi asli azaları ilk toplantılarında aralarından gizli reyle bir reis, bir ikinci reis, bir umumi katip, bir muhasip bir de veznedar seçer.
Konsey onbeş günde en az bir defa toplanır, mazeretsiz olarak üst üste bu toplantılara üç defa gelmiyen Konsey azası istifa etmiş sayılır ve yerine yedeklerden en çok rey alanı davet edilir.
Merkez Konseyine seçilecek azanın Ankara da oturması şarttır.
Umumi katip ile veznedara büyük kongrece tesbit edilen miktar dahilinde bir tazminat ödenir.
Madde 52- Yüksek Haysiyet Divanı gerek süresi içinde itiraz olunan Oda Haysiyet Divanı kararlarını ve gerekse 34 üncü madde hükümlerine uyulmak suretiyle Oda Yönetim Kurulu ve Haysiyet Divanı asli üyelerinin cezalandırılması için Birlik Merkez Konseyi tarafından yapılan istekleri inceler ve 41 inci madde hükümlerine uyulmak suretiyle karara bağlar.
Yüksek Haysiyet Divanının itiraz üzerine verdiği kararlara ilgili veya Oda Yönetim Kurulu ve doğrudan doğruya verdiği kararlara karşı da Birlik Merkez Konseyi veya ilgili tarafından Danıştay a dava açılabilir.
Madde 0002:
6343 sayılı kanunun 23 üncü maddesine aşağıdaki fıkra eklenmiştir:
Birlik Merkez Konseyinin yazılı talebi veya Odada kayıtlı üyenin en az % 20 sinin yazılı istekte bulunması halinde Yönetim Kurulu, Genel Kurulu olağanüstü toplantıya davet eder.
Madde 0003:
Mezkur kanunun 43 üncü maddesi yürürlükten kaldırılmıştır.
Madde 0004:
Bu kanun yayımı tarihinde yürürlüğe girer.
Madde 0005:
Bu kanunun hükümlerini Bakanlar Kurulu yürütür.
Yükleyen: yasinuzunoglu
