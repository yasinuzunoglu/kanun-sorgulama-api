5309 sayılı Noterlik Kanununda Değişiklik Yapılmasına Dair Kanun
Yayımlandığı Resmî Gazete Tarihi: 08.03.2005
Yayımlandığı Resmî Gazete Sayısı: 25749
Kabul Tarihi	02.03.2005
T.C.
Başbakanlı
Kanunlar ve Kararlar Genel Müdürlüğü
Sayı	B.02.0.KKG.0.10/101-495
01.02.2005
TÜRKİYE BÜYÜK MİLLET MECLİSİ BAŞKANLIĞINA
Adalet Bakanlığınca hazırlanan ve Başkanlığınıza arzı Bakanlar Kurulunca 31.1.2005 tarihinde kararlaştırılan Noterlik Kanununda Değişiklik Yapılmasına Dair Kanun Tasarısı ile gerekçesi ilişikte gönderilmiştir.
Gereğini arz ederim.
R. Tayyip Erdoğan
Başbakan
GENEL GEREKÇE
18.01.1972 tarihli ve 1512 sayılı Noterlik Kanununun 2 nci maddesinin birinci fıkrasında Her asliye ve münferit sulh mahkemesinin bulunduğu yerde, o mahkemenin yargı çevresindeki noterlik işlerini görmeye yetkili olmak üzere bir noterlik kurulur., üçüncü fıkrasında Asliye mahkemesinin kaldırıldığı ilçelerdeki birinci, ikinci ve üçüncü sınıf noterliklerin faaliyetleri devam eder. Bu yerlerde birden çok noterlik de kurulabilir., 3 üncü maddesinin birinci fıkrasında da Adalet Bakanlığı, iş yoğunluğunda artış görülen yerlerde birden çok noterlik açabilir. hükümleri bulunmaktadır.
Bu hükümler karşısında bir yerde noterlik kurulabilmesi için ancak o yerde asliye mahkemesinin bulunması gerekmektedir. Hâlen Ülkemizde 76 ilçede adlî teşkilât hiç kurulmamış ve Hâkimler ve Savcılar Yüksek Kurulunun 9.6.2004 tarihli ve 278 sayılı Kararıyla 136 ilçedeki Cumhuriyet başsavcılığı ve mahkemelerin kaldırılmasına, adlî teşkilâtın kapatılmasına karar verilmiştir. Adliyesi kapatılan 85 ilçede dördüncü sınıf noterlikler faaliyette iken, söz konusu kararla bu noterliklerin hukukî varlıkları sona ermiştir. Bu durum karşısında, bugüne kadar hiç noterlik açılmayan ve adlî teşkilâtı kapatılmasından dolayı noterlik faaliyetleri sona eren toplam 161 ilçede noterlik hizmetleri verilememektedir.
Kanun Tasarısıyla; asliye mahkemesinin bulunmadığı ilçelerde de noterlik kurulabilmesine imkân sağlanmakta; Hâkimler ve Savcılar Yüksek Kurulunun 278 sayılı Kararı ile adlî teşkilâtı kapatılan ilçelerde icra müdürlüğü faaliyetleri devam ettirildiğinden, gerek bu ilçelerde gerekse noterlik bulunmayan ilçelerde kurulacak dördüncü sınıf noterliklerin kâtip sınıfından bir adalet memurunun yanı sıra görevlendirilecek icra müdürü ve icra müdür yardımcısı tarafından da yönetilmesi öngörülmektedir. Bu düzenlemeye bağlı olarak, noterlere ait hükümlerin tatbikine dair maddelerde de değişiklik yapılmaktadır. Adlî teşkilâtın bulunmadığı yerlerdeki dördüncü sınıf noterlik işlemlerini yapmakla görevlendirilecek memurların daire olarak kullanacakları yeri bulmaktaki güçlüğün aşılması amacıyla, fizikî mekan temini hususunda mülkî amirlere görev verilmektedir.
HÜKÜMETİN TEKLİF ETTİĞİ METİN
NOTERLİK KANUNUNDA DEĞİŞİKLİK YAPILMASINA DAİR KANUN TASARISI
Madde - 1.
18.01.1972 tarihli ve 1512 sayılı Noterlik Kanununun 2 nci maddesine aşağıdaki fıkra ikinci fıkra olarak eklenmiş, diğer fıkralar teselsül ettirilmiştir.
Ancak asliye mahkemesinin yargı çevresinin birden çok ilçeyi kapsaması durumunda, gerektiğinde diğer ilçelerde de noterlik kurulabilir.
Madde - 2.
1512 sayılı Kanunun 32 nci maddesinin birinci fıkrası aşağıdaki şekilde değiştirilmiş ve maddenin sonuna aşağıdaki fıkra eklenmiştir.
Dördüncü sınıf noterlikler, o yerin bağlı bulunduğu adalet komisyonunun inhası üzerine, Adalet Bakanlığınca görevlendirilecek icra müdürü, icra müdür yardımcısı veya kâtip sınıfından bir adalet memuru tarafından geçici olarak yönetilir.
Asliye mahkemesinin bulunmadığı ilçelerde açılacak olan dördüncü sınıf noterlikler için, öncelikle hükûmet konaklarında imkânlar ölçüsünde yeterli nitelikte yer ayırmakla mülkî amirler görevlidir.
Madde - 3.
1512 sayılı Kanunun 33 üncü maddesinin ikinci fıkrasının birinci cümlesi aşağıdaki şekilde değiştirilmiştir.
Noterlikte bu işi görecek kâtip bulunmadığı takdirde, Cumhuriyet savcılığının bildirmesi üzerine, adalet komisyonu tarafından atanacak icra müdürü, icra müdür yardımcısı veya yeterli bir adalet memuruna bu iş gördürülür.
Madde - 4.
1512 sayılı Kanunun 35 inci maddesinin üçüncü fıkrası aşağıdaki şekilde değiştirilmiştir.
Bunlardan birisinin bulunmadığı hallerde, noterin Cumhuriyet savcılığına başvurması üzerine bu görev, adalet komisyonunca icra müdürü, icra müdür yardımcısı veya yeterli bulunan bir adalet memuruna, 33 üncü maddenin üçüncü fıkrası uyarınca takdir edilecek ücret karşılığında gördürülür.
Madde - 5.
1512 sayılı Kanunun 197 nci maddesinin ikinci ve beşinci fıkraları aşağıdaki şekilde değiştirilmiştir.
Noterlere vekalet eden icra müdürü, icra müdür yardımcısı ve adalet memurları ile geçici yetkili noter yardımcıları hakkında noterlik görevlerinden dolayı verilen meslekten çıkarma cezası, bunların esas görevlerinden de çıkarılmalarını gerektirir.
Bu Kanunun noterlerin atanması, Türkiye Noterler Birliği, topluluk sigortası, hastalık ve izne ilişkin hükümleri icra müdürü, icra müdür yardımcısı ve adalet memurlarından tayin edilen noter vekilleri ile geçici yetkili noter yardımcıları hakkında uygulanmaz.
Madde - 6.
Bu Kanun yayımı tarihinde yürürlüğe girer.
Madde - 7.
Bu Kanun hükümlerini Bakanlar Kurulu yürütür.
MADDE GEREKÇELERİ
Madde - 1.
Maddeyle, dördüncü sınıf noterliklerin bulunduğu adliye teşkilâtı kapatılan ilçeler ile bugüne kadar adliye teşkilâtı kurulmamış olan ilçelerde noterlik kurulabilmesine imkân sağlanmaktadır.
Madde - 2.
Maddeyle, dördüncü sınıf noterliklerin icra müdürü veya icra müdür yardımcısı tarafından geçici olarak yönetilebileceği öngörülmekte ve adliye teşkilâtı bulunmayan ilçelerde dördüncü sınıf noterlik faaliyeti için tahsis edilecek mekânın mülkî amirler tarafından temin edilmesi sağlanmaktadır.
Madde - 3.
Maddeyle, birinci, ikinci veya üçüncü sınıf noterliğin geçici olarak boşalması durumunda icra müdürü veya icra müdür yardımcısının vekâleten görev yapabilmesi öngörülmektedir.
Madde - 4.
Maddeyle, hastalık ve izin gibi haklı engeller sebebiyle işlerinden ayrılan noterlere icra müdürü veya icra müdür yardımcısının vekâlet edebilmesi öngörülmektedir.
Madde - 5.
Maddeyle, noterlere ait hükümlerin noter vekilleri ve geçici yetkili noter yardımcıları hakkında uygulanmasına ilişkin hükümlerde icra müdürü veya icra müdür yardımcısına yönelik düzenleme yapılmaktadır.
Madde - 6.
Yürürlük maddesidir.
Madde - 7.
Yürütme maddesidir.
Adalet Komisyonu Raporu
T.C.
Adalet Komisyonu
Esas No	1/961
Karar No	70
21.02.2005
TÜRKİYE BÜYÜK MİLLET MECLİSİ BAŞKANLIĞINA
Başkanlığınızca 7.2.2005 tarihinde esas komisyon olarak Komisyonumuza havale edilmiş olan Noterlik Kanununda Değişiklik Yapılmasına Dair Kanun Tasarısı, Komisyonumuzun 17.2.2005 tarihli 13 üncü birleşiminde, Adalet Bakanlığı ve Türkiye Noterler Birliği temsilcilerinin de katılmalarıyla incelenip görüşülmüş, geneli üzerindeki görüşmelerin tamamlanmasından sonra maddelerine geçilmesi kabul edilmiştir.
Tasarının 1, 2, 3 ve 4 üncü maddeleri aynen kabul edilmiştir.
Bir ilin Büyükşehir Belediyesi sınırları içerisinde birden fazla ilçe bulunduğu takdirde, noterliklerin her nevi ortak hesap paylaşım esaslarını noterlerin ve noterliklerin kıdem ve sınıflarını gözeterek dört yılda bir o yerdeki noter odasının da görüşünü almak sureti ile belirlemeyi, Noterler Birliğinin görevleri kapsamına almak amacıyla Tasarıya, Noterlik Kanununun Türkiye Noterler Birliğinin görevleri başlıklı 166 ncı maddesine onbeşinci bent ekleyen çerçeve 5 inci madde ilave edilmiştir.
Tasarının 5 inci maddesi 6, yürürlüğe ilişkin 6 ncı maddesi 7, yürütmeye ilişkin 7 nci maddesi 8 inci madde olarak aynen kabul edilmiştir.
Raporumuz, Genel Kurulun onayına sunulmak üzere saygı ile arz olunur.
Madde 0001:
18.01.1972 tarihli ve 1512 sayılı Noterlik Kanununun 2 nci maddesine aşağıdaki fıkra ikinci fıkra olarak eklenmiş, diğer fıkralar teselsül ettirilmiştir.
Ancak asliye mahkemesinin yargı çevresinin birden çok ilçeyi kapsaması durumunda, gerektiğinde diğer ilçelerde de noterlik kurulabilir.
Madde 0002:
1512 sayılı Kanunun 32 nci maddesinin birinci fıkrası aşağıdaki şekilde değiştirilmiş ve maddenin sonuna aşağıdaki fıkra eklenmiştir.
Dördüncü sınıf noterlikler, o yerin bağlı bulunduğu adalet komisyonunun inhası üzerine, Adalet Bakanlığınca görevlendirilecek icra müdürü, icra müdür yardımcısı veya kâtip sınıfından bir adalet memuru tarafından geçici olarak yönetilir.
Asliye mahkemesinin bulunmadığı ilçelerde açılacak olan dördüncü sınıf noterlikler için, öncelikle hükûmet konaklarında imkânlar ölçüsünde yeterli nitelikte yer ayırmakla mülki amirler görevlidir.
Madde 0003:
1512 sayılı Kanunun 33 üncü maddesinin ikinci fıkrasının birinci cümlesi aşağıdaki şekilde değiştirilmiştir.
Noterlikte bu işi görecek kâtip bulunmadığı takdirde, Cumhuriyet savcılığının bildirmesi üzerine, adalet komisyonu tarafından atanacak icra müdürü, icra müdür yardımcısı veya yeterli bir adalet memuruna bu iş gördürülür.
Madde 0004:
1512 sayılı Kanunun 35 inci maddesinin üçüncü fıkrası aşağıdaki şekilde değiştirilmiştir.
Bunlardan birisinin bulunmadığı hallerde, noterin Cumhuriyet savcılığına başvurması üzerine bu görev, adalet komisyonunca icra müdürü, icra müdür yardımcısı veya yeterli bulunan bir adalet memuruna, 33 üncü maddenin üçüncü fıkrası uyarınca takdir edilecek ücret karşılığında gördürülür.
Madde 0005:
1512 sayılı Kanunun 166 ncı maddesine aşağıdaki bent (15) numaralı bent olarak eklenmiş ve mevcut (15) numaralı bent (16) numaralı bent olarak teselsül ettirilmiştir.
15. Bir ilin büyükşehir belediyesi sınırları içerisinde birden fazla ilçe bulunduğu takdirde, noterliklerin her nevi ortak hesap paylaşım esaslarını noterlerin ve noterliklerin kıdem ve sınıflarını gözeterek dört yılda bir o yerdeki noter odasının da görüşünü almak sureti ile belirleyerek Adalet Bakanlığının onayına sunmak,
Madde 0006:
1512 sayılı Kanunun 197 nci maddesinin ikinci ve beşinci fıkraları aşağıdaki şekilde değiştirilmiştir.
Noterlere vekalet eden icra müdürü, icra müdür yardımcısı ve adalet memurları ile geçici yetkili noter yardımcıları hakkında noterlik görevlerinden dolayı verilen meslekten çıkarma cezası, bunların esas görevlerinden de çıkarılmalarını gerektirir.
Bu Kanunun noterlerin atanması, Türkiye Noterler Birliği, topluluk sigortası, hastalık ve izne ilişkin hükümleri icra müdürü, icra müdür yardımcısı ve adalet memurlarından tayin edilen noter vekilleri ile geçici yetkili noter yardımcıları hakkında uygulanmaz.
Madde 0007:
Bu Kanun yayımı tarihinde yürürlüğe girer.
Madde 0008:
Bu Kanun hükümlerini Bakanlar Kurulu yürütür.
Yükleyen: yasinuzunoglu
