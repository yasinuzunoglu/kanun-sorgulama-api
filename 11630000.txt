1163 sayılı Kooperatifler Kanunu (KOOPK.) 10.05.1969
Yayımlandığı Resmî Gazete Tarihi: 10.05.1969
Yayımlandığı Resmî Gazete Sayısı: 13195
Kabul Tarihi	24.04.1969
BİRİNCİ BÖLÜM
KOOPERATİF ve KURULUŞU
A) Tarif
Madde 0001:
(07.05.2004 tarih ve 25455 sayılı Resmi Gazete de yayımlanan 5146 sayılı Kanunun 1 inci maddesiyle değişen şekli.) Tüzel kişiliği haiz olmak üzere ortaklarının belirli ekonomik menfaatlerini ve özellikle meslek veya geçimlerine ait ihtiyaçlarını işgücü ve parasal katkılarıyla karşılıklı yardım, dayanışma ve kefalet suretiyle sağlayıp korumak amacıyla gerçek ve tüzel kişiler tarafından kurulan değişir ortaklı ve değişir sermayeli ortaklıklara kooperatif denir.
BİRİNCİ BÖLÜM
KOOPERATİF ve KURULUŞU
B) Kuruluş, muteberlik şartları, isim kullanma yetkisi
Madde 0002:
(Fıkra 10.03.2018 tarih ve 30356 sayılı Resmi Gazetede yayımlanan 7099 Sayılı Kanunun 7. Maddesi ile Değişmiştir.) Bir kooperatif en az 7 ortak tarafından imzalanacak anasözleşme ile kurulur. Anasözleşmenin ticaret sicili müdürlüğünde yetkilendirilmiş personel huzurunda imzalanması gerekir. İlgili Bakanlık faaliyet konuları itibarıyla kooperatifleri sınıflandırmaya, çalışma bölgeleri oluşturmaya, kooperatif kuruluşu için asgari ortak sayısından az olmamak üzere ortak sayısı ve kooperatif kurulmasına yönelik diğer şartlar ile usul ve esasları belirlemeye yetkilidir. Bu maddenin uygulanmasına ilişkin usul ve esaslar ilgili Bakanlık tarafından çıkarılacak tebliğ ile belirlenir.
Yapı kooperatifleri ile konusuna taşınmaz mal temliki dahil bulunan diğer kooperatiflerin anasözleşmelerinde ortaklara taşınmaz mal temlik edileceği hakkındaki taahhütler başka bir resmi şekil aranmaksızın muteberdir.
Sermaye miktarı sınırlandırılarak kooperatif kurulamaz. Kooperatif adını ancak bu kanuna göre kurulmuş teşekküller kullanabilir.
(6.10.1988 tarih ve 3476 sayılı Kanunun 1 inci maddesiyle eklenmiştir.) Kooperatifler ve üst kuruluşlarının unvanlarında, kamu kurum ve kuruluşlarının isimlerine yer verilemez.
BİRİNCİ BÖLÜM
KOOPERATİF ve KURULUŞU
C) İzin verme, tescil ve ilan
Madde 0003:
Ana sözleşme, Ticaret Bakanlığına verilir. Bakanlığın kuruluşa izin vermesi halinde, kooperatif merkezinin bulunduğu yer ticaret siciline tescil ve ilan olunur. Tescil ve ilan olunacak hususlar şunlardır:
Ana sözleşme tarihi,
Kooperatifin amacı, konusu ve varsa süresi,
Kooperatifin unvanı ve merkezi,
Kooperatifin sermayesi ve bunun nakdi kısmına karşılık olarak ödenen en az miktar ve her ortaklık payının değeri,
Ortaklık payı belgelerinin ada yazılı olduğu,
Ayni sermaye ve devralınan akçalı kıymetlerle işletmelerin neden ibaret oldukları ve bunlara biçilen değerler,
Kooperatifin ne suretle temsil olunacağı ve denetleneceği,
Yönetim Kurulu üyeleriyle kooperatifi temsile yetkili kimselerin ad ve soyadları,
Kooperatifin yapacağı ilanların şekli ve anasözleşmede de bu hususta bir hüküm varsa yönetim kurulu kararlarının pay sahiplerine ne suretle bildirileceği,
Kooperatifin şubeleri: Kooperatifler, lüzum gördükleri takdirde memleket içinde ve dışında şubeler açabilirler. Şubeler, merkezin sicil kaydına atıf yapılmak suretiyle bulundukları yer ticaret siciline tescil olunurlar.
Ticaret Bakanlığı, ana sözleşmelerin, kanunun ihtiyari hükümlerinden ayrıldığını ileri sürerek kooperatifleri kuruluşuna izin vermekten kaçınamaz.
Anasözleşmenin değişiklikleri de kuruluştaki usullere bağlıdır.
BİRİNCİ BÖLÜM
KOOPERATİF ve KURULUŞU
D) Ana sözleşmeye konacak hükümler
I - Mecburi hükümler
Madde 0004:
Kooperatif ana sözleşmesinde aşağıdaki hususlara ait hükümlerin yer alması gerektir.
Kooperatifin adı ve merkezi,
Kooperatifin amacı ve çalışma konuları,
Ortaklık sıfatını kazandıran ve kaybettiren hal ve şartlar,
Ortakların pay tutarı ve kooperatif sermayesinin ödenme şekli, nakdi sermayenin en az 1/4 nün peşin ödenmesi,
Ortakların ayni sermaye koyup koymayacakları,
Kooperatiflerin yükümlerinden dolayı ortakların sorumluluk durumu ve derecesi,
Kooperatifin yönetici ve denetleyici organlarının görev ve yetki ve sorumlulukları ve seçim tarzları,
Kooperatifin temsiline ait hükümler,
Yıllık gelir gider farklarının, hesaplama ve kullanma şekilleri,
Kurucuların adı, soyadı iş ve konut adresleri,
BİRİNCİ BÖLÜM
KOOPERATİF ve KURULUŞU
D) Ana sözleşmeye konacak hükümler
II - İhtiyari hükümler
Madde 0005:
Anasözleşme ayrıca aşağıdaki hususları da kapsayabilir.
Genel kurulun toplantısı, kararların alınması, oyların kullanılması hakkındaki hükümler;
Kooperatifin çalışma şekline dair esaslar;
Kooperatifin birliklerle olan münasebetleri;
Kooperatifin diğer bir kooperatifle birleşmesine ait hükümler;
Kooperatifin süresi.
BİRİNCİ BÖLÜM
KOOPERATİF ve KURULUŞU
D) Ana sözleşmeye konacak hükümler
III - Yorumlayıcı hükümler
Madde 0006:
5 inci maddenin 1 ve 2 nci bentlerinde yazılı hususlar hakkında anasözleşmede hüküm olmadığı takdirde aşağıdaki hükümler uygulanır.
Genel kurul, kooperatifi temsile yetkililer tarafından imzalanan taahhütlü mektuplarla veya bir mahalli gazete ve bir internet haber sitesi (1) ile köylerde ise yazılı olarak imza karşılığı toplantıya çağrılır.
Kooperatifin faaliyeti; kooperatifin amacı ve çalışma konusuyla sınırlıdır.
(1) mahalli gazete İbaresi 18.10.2022 tarih ve 31987 sayılı Resmi Gazetede yayımlanan 7418 Sayılı Kanunun 28. Maddesi ile 1/4/2023 tarihinden geçerli olacak şekilde bir mahalli gazete ve bir internet haber sitesi şeklinde değişmiştir.
BİRİNCİ BÖLÜM
KOOPERATİF ve KURULUŞU
E) Tüzel kişiliğin kazanılması ve sorumluluk
Madde 0007:
Kooperatif ticaret siciline tescil ile tüzel kişilik kazanır. Tescilden öne kooperatif namına işlerini yapanlar bunlardan şahsen ve zincirleme olarak sorumludur.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
A) Ortaklığa girme şartları ve ek ödemeler
I. Ortaklığa girme şartları ve ortak sayısı
Madde 0008:
(6.10.1988 tarih ve 3476 sayılı Kanunun 2 nci maddesiyle değişen şekli.) Kooperatif ortaklığına girmek için gerçek kişilerin medeni hakları kullanmaya yeterliliğine sahip olmaları gerekir. Ortak olmak isteyen gerçek ve tüzelkişiler, kooperatif anasözleşmesi hükümlerini bütün hak ve ödevleriyle birlikte kabul ettiklerini belirten bir yazı ile kooperatif yönetim kuruluna başvururlar. (Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 1. Maddesi ile Eklenmiştir) Yönetim kurulu başvuruyu bir ay içinde sonuçlandırır ve başvuru sahibine kararı taahhütlü mektupla veya elden imza karşılığında tebliğ eder. Kooperatif, ortaklarına kendi varlığı dışında şahsi bir sorumluluk veya ek ödemeler yüklüyor ise ortak olmak isteği, bu yükümlerin yazılı olarak kabul edilmesi halinde değer taşır.
Yönetim Kurulu; ortaklar ile ortak olmak için müracaat edenlerin anasözleşmede gösterilen ortaklık şartlarını taşıyıp taşımadıklarını araştırmak zorundadır.
Yapı koopeatiflerinde konut, işyeri ve ortak sayısı genel kurulca belirlenir. Yönetim Kurulu, genel kurulca kararlaştırılan sayının üzerinde ortak kaydedemez.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 1. Maddesi ile Eklenmiştir) Kamu kaynaklarından desteklenen kredilere kefil olan kooperatifler ile kamu kaynaklı tarımsal desteklemelere aracılık yapan kooperatiflerde, yönetim kurulu anasözleşmede belirtilen şartları taşıyanları ortaklığa kabulden kaçınamaz.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
A) Ortaklığa girme şartları ve ek ödemeler
II - Tüzel kişilerin ortaklığı
Madde 0009:
(07.05.2004 tarih ve 25455 sayılı Resmi Gazete de yayımlanan 5146 sayılı Kanunun 2 nci maddesiyle değişen şekli.) Kamu ve özel hukuk tüzel kişileri amaçları bakımından ilgilendikleri kooperatiflerin kuruluşlarına yardımcı olabilir, önderlik edebilir ve ortak olabilirler.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
I - Ortaklıktan çıkma serbestisi - tazminat
Madde 0010:
Her ortağın kooperatiften çıkma hakkı vardır. Çıkma keyfiyetinin koopera-tifin mevcudiyetini tehlikeye düşürmesi halinde ayrılmak isteyen ortağın, muhik bir tazminat ödemesine dahi hüküm anasözleşmeye konulabilir.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
II - Ortaklıktan çıkmanın sınırlandırılması
Madde 0011:
Kooperatiften çıkma hakkının kullanılması, anasözleşme ile en çok 5 yıl için sınırlandırılabilir.
Haklı ve önemli sebeplerle bu süreler evvel çıkabileceği hususunda Anasözleşmeye hüküm konulabilir.
Bir ortağın hiçbir suretle kooperatiften çıkamıyacağına dair bağlamalar hükümsüzdür.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
III - Bildirme süresi ve çıkma zamanı
Madde 0012:
Çıkış, ancak bir hesap senesi sonu için ve en az 6 ay önceden haber verilerek yapılır. Anasözleşmede daha kısa bir süre belirtilip hesap senesi içinde çıkışa müsaade edilebilir.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
IV - Ortaklıktan çıkmayı kabulden kaçınma
Madde 0013:
Yönetim kurulu, anasözleşmeye uygun olarak yapılacak isteğe rağmen, bir ortağın kooperatiften istifasını kabulden kaçınacak olursa, ortak çıkma dileğini noter aracılığı ile kooperatife bildirir. Bildiri tarihinden itibaren çıkma gerçekleşir.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
V - Ortağın ölümü ve ortaklığın devri
Madde 0014:
Ortağın ölümü ile ortaklık sıfatı sona erer.
Anasözleşmede gösterilecek şartlarla ölen ortağın mirasçılarının kooperatifte ortak olarak kalmaları sağlanabilir.
(6.10.1988 tarih ve 3476 sayılı Kanunun 3 üncü maddesiyle değişen şekli.) Ortaklık devredilebilir. Yönetim kurulu, ortaklığı devralan kişinin ortaklık niteliklerini taşıması halinde, bu kişiyi ortaklığa kabul eder.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
B) Ortaklığın sona ermesi
VI - Görev veya hizmetin bitmesi, taşınmaz mal veya işletme karşılığı ortaklık
Madde 0015:
Ortaklık sıfatı bir görev veya hizmetin yerine getirilmesine bağlı ise, bu görev veya hizmetin sona ermesi ile ortaklık sıfatı kalkar. Bu halde Anasözleşmeye hüküm konulmak suretiyle ortaklığın devamı sağlanabilir.
Ortaklık sıfatının kazanılması, Anasözleşme ile bir taşınmaz malın mülkiyetine bağlı hakların kullanılmasına veya bir teşebbüsün işletilmesine bağlanabilir. Bu gibi hallerde taşınmaz malın mülkiyetinin veya işletmenin üçüncü şahıslara devir veya temliki ile ortaklık sıfatının bir hak olarak yeni malike veya işletmeyi alana geçebileceği anasözleşme hüküm altına alabilir. Taşınmaz mala ait bu şekil iktisabın üçüncü şahıslara karşı muteber olması tapu siciline bu yoldan meşruhat verilmesine bağlıdır.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
C) Ortaklıktan çıkarılma esasları ve itiraz
Madde 0016:
(Fıkranın: 6.10.1988 tarih ve 3476 sayılı Kanunun 4 üncü maddesiyle değişen şekli.) Kooperatif ortaklığından çıkarılmayı gerektiren sebepler anasözleşmede açıkça gösterilir. Ortaklar anasözleşmede açıkça gösterilmeyen sebeplerle ortaklıktan çıkarılamazlar.
Ortaklıktan çıkarılmaya yönetim kurulunun teklifi ile genel kurulca karar verilir. Anasözleşme, çıkarılanın genel kurula başvurma hakkı saklı kalmak üzere, bu hususta yönetim kurulunuda yetkili kılabilir.
Çıkarılma kararı gerekçeli olarak tutanağa geçirileceği gibi, ortaklar defterinde de yazılır. Kararın onayı örneği, çıkarılan ortağa tebliğ ed ilmek üzere, on gün içinde notere tevdi edilir. Bu ortak tebliğ tarihinden itibaren üç ay içinde itiraz davası açabilir. Tebliğ edilen karar, yönetim kurulunca verilmiş ise ortak, üç aylık süre içinde genel kurula da itiraz edebilir. Bu itiraz, ilk toplanacak genel kurula sunulmak üzere, yönetim kuruluna noter aracılığı ile tebliğ ettirilecek bir yazı ile yapılır. Genel kurula itiraz edildiği takdirde, yönetim kurulunun çıkarma kararı aleyhine itiraz davası açılamaz. İtiraz üzerine genel kurulca verilecek karara karşı itiraz davası hakkı saklıdır.
Üç aylık süre içinde, genel kurula veya mahkemeye başvurmak suretiyle itiraz edilmiyen çıkarılma kararları kesinleşir.
(6.10.1988 tarih ve 3476 sayılı Kanunun 4 üncü maddesiyle eklenmiştir.) Haklarındaki çıkarma kararı kesinleşmeyen ortakların ye-rine yeni ortak alınamaz. Bu kişilerin ortaklık hak ve yükümlülükleri, çıkarılma kararı kesinleşinceye kadar devam eder.
İKİNCİ BÖLÜM
ORTAKLIK SIFATININ KAZANILMASI ve KAYBEDİLMESİ
D) Kooperatiften çıkan veya çıkarılan ortaklarla hesaplaşma süresi ile yükümlülük
Madde 0017:
Kooperatiften çıkan veya çıkarılan ortakların kendilerinin yahut mirasçılarının kooperatif varlığı üzerinde hakları olup olmadığı ve bu hakların nelerden ibaret bulunduğu anasözleşmede gösterilir. Bu haklar, yedek akçeler hariç olmak üzere, ortağın ayrıldığı yıl bilançosuna göre hesaplanır.
Kooperatifin mevcudiyetini tehlikeye düşürecek nitelikteki iade ve ödemeler, anasöz-leşmede daha kısa bir süre tespit edilmiş olsa bile genel kurulca üç yılı aşmamak üzere geciktirilebilir. Bu durumda kooperatifin muhik bir tazminat isteme hakkı saklıdır. Çıkan veya çıkarılan ortaklar ile mirasçılarının alacak ve hakları bunları istiyebilecekleri günden başlıyarak beş yıl geçmekle zamanaşımına uğrar.
Çıkan veya çıkarılan ortağın sermaye veya mevduatından kısmen veya tamemen yoksun kalacağı hakkındaki şartlar hükümsüzdür.
ÜÇÜNCÜ BÖLÜM
ORTAKLARIN HAK ve ÖDEVLERİ
A) Ortaklık senedi
Madde 0018:
Her ortağın üyelik haklarının, ada yazılı ortaklık senedi ile temsil olunması şarttır. Bu senede kooperatifin unvanı, sahibinin adı ve soyadı, iş ve konut adresi, koopera-tife girdiği ve çıktığı tarihler yazılır. Bu hususlar, senet sahibi ile kooperatifi temsile yetkisi olan kimseler tarafından imzalanır. Ortağın yatırdığı veya çektiği paralar tarih sırasiyle kaydedilir. Bu kayıtlar kooperatifin ödediği paralara ait ise ortak imza eder. İmzalı ortak senedi makbuz hükmündedir. Mezkur senet anasözleşmeyi ihtiva etmek şartiyle ortaklık cüzdanı şeklinde de düzenlenebilir. Ortaklık senetleri kıymetli evrak niteliğinde olmayıp sadece beyyine vesikası hükmündedir.
ÜÇÜNCÜ BÖLÜM
ORTAKLARIN HAK ve ÖDEVLERİ
B) Ortaklık payları, şahsi alacaklılar
Madde 0019:
Kooperatife giren her şahıstan en az bir ortaklık payı alınması gerekir. Anasözleşme, en yüksek had tespit ederek bir ortak tarafından bu had dahilinde birden fazla pay alınmasına cevaz verebilir.
(28.05.1998 tarih ve 4363 sayılı Kanunun 1 inci maddesiyle değişen ve 02.06.1998 tarihinden geçerli olarak yürürlüğe giren şekli.) Bir ortaklık payının değeri 100 Türk lirasıdır. (2) Kooperatife giren ortaklar en çok 5 000 pay taahhüt edebilirler.Kooperatifler üst kuruluşuna iştirak edenler ise en az 50 pay taahhüt ederler.  (4. Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 2. Maddesi ile Değişmiştir.) Ortaklık payının değeri kooperatiflerin amaç ve faaliyet konularına göre ilgili Bakanlıkça artırılabilir. (Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 2. Maddesi ile Eklenmiştir) 3/6/2007 tarihli ve 5684 sayılı Sigortacılık Kanunu kapsamında sigortacılık faaliyetinde bulunacak kooperatifler için en çok pay taahhüt sınırı uygulanmaz ve ortaklık payının değeri ilgili kurumun görüşü alınarak belirlenir.
(6.10.1988 tarih ve 3476 sayılı Kanunun 5 ini maddesiyle değişen şekli.) Bir kaç pay bir ortaklık senedinde gösterilebilir. Senetle temsil edilmeyen paylar 100 Türk lirası (1) itibar olunur.
Her kooperatifin iştigal mevzuuna göre kredi talepleri bankalarca, müesseselerce veya şirketlere öncelikle karşılanır.
(6.10.1988 tarih ve 3476 sayılı Kanunun 5 ini maddesiyle değişen şekli.) Tarımsal amaçlı kooperatiflerin yatırım faaliyetleri, ilgili bakanlıkça düzenlenen yönetmelik esasları dahilinde, bütçeden ayrılacak ödenekler yoluyla verilecek düşük faizli kredilerle desteklenir.
Bir ortağın şahsi alacaklıları, ancak ortağa ait faiz ve gelir-gider farklarından hissesine düşen miktarı ve kooperatifin dağılmasında ona ödenecek payı haczettirebilirler.
(2) 100.000 liradır. İbaresi 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 2. Maddesi ile 100 Türk lirasıdır. şeklinde ve 10.000 lira İbaresi 100 Türk lirası şeklinde değişmiştir.
ÜÇÜNCÜ BÖLÜM
ORTAKLARIN HAK ve ÖDEVLERİ
C) Ayni sermaye
Madde 0020:
Ayn nevinden sermaye konması veya kooperatifin mevcut bir işletmeyi veya aynları devralması anasözleşme ile kabul edilebilir.
ÜÇÜNCÜ BÖLÜM
ORTAKLARIN HAK ve ÖDEVLERİ
C) Ayni sermaye
I - Değer biçme, bilirkişi
Madde 0021:
Anasözleşmede aynların değeri tespit edilmemiş ise, bu tespit kurucular tarafından toplantıya çağrılacak ilk genel kurulda ortak adedinin 2/3 ünü temsil eden ortakların çoğunluğu ile seçilecek bilirkişi tarafından yapılır.
Kuruluştan sonra girecek ortakların ayn nevinden sermaye koymaları halinde bu çağrı yönetim kurulu tarafından yapılır.
Ortakların 2/3 ünün birleşmesi mümkün olmayan hallerde bilirkişinin seçimi sulh hukuk mahkemesinden istenir.
Seçilen bilirkişi veya bilirkişiler tarafından verilen rapora karşı tebliğ tarihinden itibaren bir hafta içinde mahalli sulh hukuk mahkemesine itiraz edebilirler. Mahkemenin vereceği karar kesindir.
ÜÇÜNCÜ BÖLÜM
ORTAKLARIN HAK ve ÖDEVLERİ
C) Ayni sermaye
II. Karar nisabı, raporların kabulü
Madde 0022:
21 inci madde gereğince atanan bilirkişi, gereken raporları düzenleyip verdikten sonra yapılacak genel kurul toplantısında, konu görüşülür. Çağrı mektuplarına bilirkişi raporunun bir örneği eklenir.
Ortak sayısının en az yarısının aseleten ve temsilen toplantıda bulunması şartiyle bilirkişi raporları okunup incelendikten ve gereğinde aynı nevinden sermaye koyan kimselerin ve devralınacak işletmenin veya aynların sahibinin açıklamaları dinledikten sonra değerlerinin aynen kabul veya reddine, yahut ilgililerin muvafakatiyle değerlendirilmesine çoğunlukla karar verilir.
ÜÇÜNCÜ BÖLÜM
ORTAKLARIN HAK ve ÖDEVLERİ
Ç) Hak ve vecibelerde eşitlik
Madde 0023:
Ortaklar bu kanunun kabul ettiği esaslar dahilinde hak ve vecibelerde eşittirler.
ÜÇÜNCÜ BÖLÜM
ORTAKLARIN HAK ve ÖDEVLERİ
Ç) Hak ve vecibelerde eşitlik
1. Bilgi edinmek hakkı, bilanço
Madde 0024:
(1. Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 3. Maddesi ile Değişmiştir.) Yönetim kurulu yıllık faaliyet raporu, bilanço, gelir-gider farkı hesapları ve denetçilerin 66 ncı ve 69 uncu madde hükümlerine uygun olarak tanzim edecekleri raporlar, genel kurulun yıllık toplantısından en az 15 gün öncesinden itibaren bir yıl süre ile kooperatif merkezinde, varsa şubelerinde ve elektronik ortamda KOOPBİS'te ortakların tetkikine amade tutulur.
(2. Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 3. Maddesi ile Değişmiştir.) Kooperatif ortaklarına KOOPBİS üzerinden, genel kurula katılma hakkını haiz ortakları gösterir listeye erişim yetkisi verilir.
Ortakların bilgi edinmek hakkı, anasözleşme veya kooperatif organlarından birinin karariyle bertaraf edilemez veya sınırlandırılamaz.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 3. Maddesi ile Eklenmiştir) Madde kapsamında elde edilen kişisel veriler sadece ortakların kooperatif iş ve işlemlerinden haberdar olmaları ve kooperatif organlarında görev almak isteyen adayların kooperatif ortaklarına ulaşabilmeleri amaçlarıyla kullanılabilir. Elde edilen veriler 24/3/2016 tarihli ve 6698 sayılı Kişisel Verilerin Korunması Kanununa aykırı olarak kullanılamaz, aktarılamaz veya başka bir şekilde işlenemez.
ÜÇÜNCÜ BÖLÜM
ORTAKLARIN HAK ve ÖDEVLERİ
Ç) Hak ve vecibelerde eşitlik
2. Ticari defterler ve sır saklama hükümleri ve ceza
Madde 0025:
Kooperatifin ticari defterleri ve haberleşme ile ilgili hususların tetkiki, genel kurulun açık bir müsaadesi veya yönetim kurulunun kararı ile mümkündür. İncelenmesine müsaade edilen defter ve vesikalardan öğrenilecek sırlar hariç olmak üzere, hiçbir ortak kooperatifin iş sırlarını öğrenmeye yetkili değildir. Her ortak ne suretle olursa olsun öğrenmiş olduğu kooperatife ait iş sırlarını sonradan ortaklık hakkını kaybetmiş olsa dahi daima gizli tutmak zorundadır. Bu mecburiyete uymıyan ortak meydana gelecek zararlardan kooperatife karşı sorumlu olduğu gibi kooperatifin şikayeti üzerine herhangi bir zarar umulmasa dahi bir yıla kadar hapis veya adlî para cezası ile cezalandırılır.
(500 liradan 10000 liraya kadar ağır para cezasıyla veya her ikisiyle birlikte cezalandırılır. ibaresi 08.02.2008 tarih ve 26781 Kanunla metinde görüldüğü gibi değiştirilmiştir. )
ÜÇÜNCÜ BÖLÜM
ORTAKLARIN HAK ve ÖDEVLERİ
Ç) Hak ve vecibelerde eşitlik
3. Genel kurul toplantılarına katılma hakkı
Madde 0026:
(6.10.1988 tarih ve 3476 sayılı Kanunun 6 ncı maddesiyle değişen şekli.) Üç ay evvel ortak olmayanlar hariç her ortak genel kurula katılma hakkına sahiptir. yapı kooperatiflerinde genel kurul toplantılarına katılmak için bu şart aranmaz.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
I - Süre ve ortaklığın yok olması
Madde 0027:
Ortakların yüklendikleri paylar için ödiyebilecekleri para tutarını anasöz-leşme belirtir. Kooperatif, sermaye yüklemlerinde borçlu veya sair ödemlerle yükümlü bulunan ortaklardan elden yazılı olarak veya taahhütlü mektupla, bu husus mümkün olmazsa ilanla ve münasip bir süre belirterek yükümlerini yerine getirmelerini ister. İlk isteğe uymıyan ve ikinci istemeden sonra bir ay içinde yükümlerini yerine getirmiyenlerin ortaklığı kendiliğinden düşer. Ortaklığın düşmesi alâkalının, anasözleşmeye veya diğer suretlerle doğmuş borçlarının yok olmasını gerektirmez.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
Madde 0028:
Anasözleşmede aksine hüküm olmadıkça kooperatif, alacaklılarına karşı yalnız mamelekiyle sorumludur.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
1. Sınırsız sorumluluk
Madde 0029:
Anasözleşme, kooperatifin varlığı borçlarını karşılamaya yetmediği hallerde, ortaklarının da şahsen ve sınırsız olarak sorumlu tutulacaklarını hüküm altına alabilir. Bu takdirde alacaklılar kooperatifin iflası veya diğer sebeplerle dağılması halinde alacakların tamamen sağlıyamazlarsa, kooperatifin borçlarından dolayı, kooperatif ortakları zincirleme ve bütün varlıklariyle sorumlu olurlar.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
2. Sınırlı sorumluluk
Madde 0030:
Anasözleşmeye, kooperatif borçları için her ortağın kendi payından fazla olarak şahsen ve belirli bir miktara kadar kooperatiften sonra sorumlu olacakları hususunda bir hüküm konabilir. Ortakların tek başına sorumlu olacakları miktar kooperatifteki paylarının tutarı ile orantılı olarak da gösterilebilir.
İflasın sonuna kadar bu sorumluluk iflas idaresi tarafından ileri sürerler.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
3. Ek ödeme yüklemi
Madde 0031:
Anasözleşme, ortakları ek ödemelere yükümlendirebilir. Ancak, ek ödemelerin yalnız bilanço açıklarını kapatmada kullanılması şarttır. Ek ödeme yükleme sınırsız olabileceği gibi belirli miktarlarla veya iş hacmı ile veya paylarla orantılı olarak sınırlandırılabilir.
Kooperatifin iflası halinde ek ödemeleri isteme hakkı iflas idaresindedir.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
4. Caiz olmayan sınırlama
Madde 0032:
Sorumluluğu belirli bir zamana bırakan veya bazı ortak grublarına yükleyen anasözleşme hükümleri muteber değildir.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
5. İflas halinde usul
Madde 0033:
Ortakları şahsen sorumlu bulunan veya ek ödemelerle yükümlü olan bir kooperatifin iflası halinde, iflas idaresi sıra cetvelini düzenlemekle beraber ortaklardan her birinin payına düşen borcun ödenmesini kendilerinden ister.
Tahsil olunamıyan meblağlar diğer ortaklar arasında bölüşülür. Aktif bakiyesi pay cetvellerinin kesin olarak tespiti üzerine geri verilir. Ortakların birbirlerine rücu hakları saklıdır. ortakların geçici olarak tespit olunan borçlariyle pay cetveli aleyhine İcra ve İflas Kanunu hükümlerine göre itiraz hakları vardır.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
6. Sorumluluk hükümlerinin değiştirilmesi
Madde 0034:
Ortakların sorumluluğu ve ek ödemeler yükümleri ile ilgli değiştirmeler ancak anasözleşmenin tadili ile mümkündür. Sorumluluk ve ek ödeme yükümleri konulması veya bunarın artırılması, bu husustaki kararın tescili ile kooperatifin bütün alacakları lehine hüküm ifade eder. Sorumluluğun azaltılması hakkındaki kararlar, tescilden evvel doğmuş borçları kapsamaz
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
7. Kooparatife yeni giren ortakların sorumluluğu
Madde 0035:
Ortakları şahsen sorumlu, veya ek ödemelerle yükümlü bir kooparetifte, durumunu bilerek yeni giren kimse, girişinden önce doğmuş olan borçlardan diğer ortaklar gibi sorumlu olur. Buna aykırı mukavele hükümleriyle ortaklar arasındaki anlaşmalar üçüncü şahıslar hakkında hüküm ifade etmez.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
8. Bir ortağın ayrılmasından veya kooperatifin dağılmasından sonra sorumluluk
Madde 0036:
Sınırsız ve sınırı sorumlu bir ortak ölür veya diğer bir sebeple kooperatiften ayrılışının kesinleştiği tarihten başlıyarak bir yıl veya anasözleşme ile tespit olunan daha uzun bir süre içinde kooperatif iflas etitği takdirde, ayrılmasından önce doğmuş olan borçlar için ortak sorumluluktan kurtulamaz.
Aynı şartlar altında veya aynı süre içinde ek ödeme yükümü de mevcut olmakta devam eder.
Bir kooperatif dağılırsa, dağılmanın Ticaret Siciline tescilinden başlıyarak bir yıl veya anasözleşmede tespit olunan daha uzun bir süre içinde kooperatifin iflasının açılmasına karar verilmesi halinde ortaklar aynı şekilde ek ödemelerle birlikte sorumludurlar.
ÜÇÜNCÜ BÖLÜM
ORTAKLARIN HAK ve ÖDEVLERİ
D) Ortakların ödev ve sorumlulukları
II - Kooperatifin sorumluluğu
9. Sorumlulukta zamanaşımı
Madde 0037:
Alacaklıların, ortakların şahsi sorumluluklarından doğan isteme hakları, daha önce kanuni bir hüküm gereğince düşmedikçe iflas işlemlerinin sona ermesinden başlıyarak daha bir yıl süre ile alacaklılardan her biri tarafından ileri sürülebilir.
Ortakların birbirine olan rücu hakları da bu hakka vücut veren ödemenin yapıldığı andan başlamak üzere bir yıl içinde zamanaşımına uğrar.
DÖRDÜNCÜ BÖLÜM
KOOPERATİF HESAPLARI
A) Gelir gider farkları, bölünmesi ve paylara faiz verilmesi
Madde 0038:
Anasözleşmede aksine hüküm bulunmadığı takdirde ortaklarla yapılan muamelelerden bir yıllık faaliyet sonunda elde edilen hasılanın tamamı gelir gider farkı olarak kooperatifin yedek akçelerine eklenir.
Gelir gider farkının ortaklar arasında bölüşülmesi öngörülmüş ise bu bölünme ortakların muameleleri oranında yapılır.
(6.10.1988 tarih ve 3476 sayılı Kanunun 7 nci maddesiyle değişen şekli.) Gelir - gider farkının en az % 50 si ortaklara dağıldıktan sonra, ortakların sermaye paylarına genel kurul kararı ile Devlet Tahvillerine ve-rilen en yüksek faiz haddini geçmemek üzere faiz ödenebileceği anasözleşme ile hükme bağlanabilir.
(6.10.1988 tarih ve 3476 sayılı Kanunun 7 nci maddesiyle değişen şekli.) Ortak dışı işlemlerden elde edilen hasılanın ortaklara sermaye payları oranında dağıtılabileceği anasözleşmede hükme bağlanabilir. Dağıtılmadığı takdirde, bunlar kooperatifin gelişmesine yarayacak işlerde kullanılmak üzere özel bir fonda toplanır.
Bir yıllık faaliyet neticeleri menfi olduğu takdirde açık, yedek akçelerden ve bunların kafi gelmemesi halinde ek ödemelerle veya ortak sermaye paylariyle karşılanır.
Menfi neticeler ortadan kaldırılmadıkça gelir gider farkı ve faiz dağıtımı yapılamaz.
DÖRDÜNCÜ BÖLÜM
KOOPERATİF HESAPLARI
B) Yedek akçe ayrımı
Madde 0039:
(Fıkranın: 6.10.1988 tarih ve 3476 sayılı Kanunun 8 inci maddesiyle değişen şekli.) Gelir - gider farkının en az % 10 u yedek akçeye, kooperatif üst kuruluşlarından ise buna ilaveten en az % 5 i fevkalede yedek akçeye ayrılmadıkça ortaklara dağıtım yapılmaz.
Yedek akçelerin ortaklara dağıtılacağına dair anasözleşmeye konacak hükümler muteber değildir.
DÖRDÜNCÜ BÖLÜM
KOOPERATİF HESAPLARI
C) Ortak ve personel için yardım fonları
Madde 0040:
Anasözleşme gerek kooperatifin memurları ile işçileri, gerekse kooperatifin ortakları için yardım kuruluşları vücuda getirmek ve bunları işletmek amacı ile yardım fonları kurulmasını hüküm altına alabilir.
Yardım amacı için ayrılan kıymetler belirli ise, bunlar kooperatifin mamelekinden ayrılarak tahsis edildiği amaçlar için kullanılmak üzere bir hesaba alınır.
DÖRDÜNCÜ BÖLÜM
KOOPERATİF HESAPLARI
D) Gelir gider farkından ilk ayrılacak fonlar
Madde 0041:
Bölünecek gelir gider farkından ilk önce yedek akçe ile kanun veya anasözleşme gereğince kurulan diğer fonlara yatırılacak paralar ayrılır.
Yedek akçelerin ve özel fonların kullanılış şekil ve şartları anasözleşmede gösterilir.
BEŞİNCİ BÖLÜM
KOOPERATİF ORGANLARI
A) Genel kurul
I - Yetki
Madde 0042:
Genel Kurul bütün ortakları temsil eden en yetkili organdır.
Genel Kurul, aşağıdaki yetkilerini devir ve terk edemez.
Anasözleşmeyi değiştirme,
Yönetim Kurulu ve Denetçiler Kurulu üyeleriyle gerektiğinde tasfiye kurulunu seçmek,
İşletme hesabiyle bilanço ve gerektiğinde gelir gider farkının bölüşülmesi hakkında karar almak,
Yönetim ve denetçiler kurullarını ibra etmek,
Kanun veya sözleşme ile Genel Kurula tanınmış olan konular hakkında karar vermek,
(6.10.1988 tarih ve 3476 sayılı Kanunun 9 uncu maddesiyle eklenmiştir.) Gayrimenkul alımında ve satımında takip edilecek usul ile alınacak gayrimenkulün niteliğini, yerini ve azami fiyatını, satılacak gayrimenkülün asgari fiyatını belirlemek.
(6.10.1988 tarih ve 3476 sayılı Kanunun 9 uncu maddesiyle eklenmiştir.) İmalat ve inşaat işlerinin yaptırılma yöntemini belirlemek.
(6.10.1988 tarih ve 3476 sayılı Kanunun 9 uncu maddesiyle eklenmiştir.) Yapı kooperatiflerinde; kooperaitifin ortak sayısı ile yapılacak konut veya işyeri sayısını tespit etmek.
BEŞİNCİ BÖLÜM
KOOPERATİF ORGANLARI
A) Genel kurul
II - Çağrı
1. Çağrıya yetkisi olanlar
Madde 0043:
(6.10.1988 tarih ve 3474 sayılı Kanunun 10 uncu maddesiyle değişen şekli.) Yönetim kurulu veya anasözleşme ile bu hususta yetkili kılınan diğer bir organ ve gerektiğinde denetçiler kurulu, ortağı olduğu üst birlik ve tasfiye memurları genel kurulu toplantıya çağırma yetkisine sahiptirler. Ancak genel kurul yukarıda belirtildiği şekilde toplanamadığı takdirde ilgili bakanlık genel kurulu toplantıya çağırma yetkisine sahiptir.
BEŞİNCİ BÖLÜM
KOOPERATİF ORGANLARI
A) Genel kurul
II - Çağrı
2. Ortakların isteği, bakanlıkların çağrısı, mahkemenin izni
Madde 0044:
Dört ortaktan az olmamak kaydiyle ortak sayısının en az onda birinin isteği üzerine Genel Kurul toplantıya çağrılır.
Yönetim Kurulu bu isteği en az on gün içinde yerine getirmediği takdirde, istek sahiplerinin müracaatı üzerine veya doğrudan doğruya Ticaret Bakanlığı tarafından, yapı kooperatiflerinde de İmar ve İskân Bakanlığı tarafından Genel Kurul topantıya çağrılabilir.
Çağrılmadığı takdirde istek sahipleri mahalli mahkemeye başvurarak Genel Kurulu bizzat toplantıya çağırma müsaadesini alabilirler.
BEŞİNCİ BÖLÜM
KOOPERATİF ORGANLARI
A) Genel kurul
II - Çağrı
3. Şekil
Madde 0045:
(4.10.1988 tarih ve 3476 sayılı Kanunun 11 inci maddesiyle değişen şekli.) Genel kurul olağan ve gerektiğinde olağanüstü olarak toplanır. Olağan toplantının her hesap devresi sonundan itibaren 6 ay içinde ve en az yılda bir defa yapılması zorunludur. (Cümle 01.07.2017 tarih ve 30111 sayılı Resmi Gazetede yayımlanan 7033 Sayılı Kanunun 9. maddesi ile Eklenmiştir) Ancak, usul ve esasları ilgili Bakanlıkça yapılacak düzenlemede gösterilmek üzere; kooperatif üst kuruluşuna ortak olunması ve genel kurul toplantısının gündemine konuyla ilgili madde konulması şartıyla, olağan genel kurul toplantıları en fazla iki (1) hesap dönemini kapsayacak şekilde ve birleştirilerek yapılabilir.
Genel kurul, anasözleşmede gösterilen şekil ve surette toplantıya çağrılır.
Toplantı nisabı anasözleşmede gösterilir. Ancak yapı kooperatiflerinin genel kurul toplantılarında ortakların en az 1/4 ünün şahsen veya temsilen hazır bulunmaları şarttır.
Genel kurul toplantı tarihi, yeri ve gündemi toplantıdan en az 15 gün önce ilgili bakanlığa ve mülki idare amirliğine yazılı olarak bildirir.
Genel kurulun sevk ve idaresi, ortaklar veya üst kuruluş temsilcileri arasında seçilen başkan ve üyeler tarafından sağlanır.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 4. Maddesi ile Eklenmiştir) Genel kurul toplantısına, yönetim kurulu tarafından KOOPBİS'ten alınan ortaklar listesinde adı bulunanlar katılabilir.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 4. Maddesi ile Eklenmiştir) Genel kurul toplantısı anasözleşmede hüküm bulunması şartıyla elektronik ortamda da yapılabilir. Genel kurullara elektronik ortamda katılma, öneride bulunma, görüş açıklama ve oy verme, fiilen katılmanın ve oy vermenin bütün hukuki sonuçlarını doğurur. Bu hükmün uygulama esasları ile genel kurula elektronik ortamda katılmaya ve oy vermeye ilişkin anasözleşme hükmü örneği Ticaret Bakanlığınca çıkarılan yönetmelikle belirlenir.
(1) üç İbaresi 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 4. Maddesi ile iki şeklinde değişmiştir.
BEŞİNCİ BÖLÜM
KOOPERATİF ORGANLARI
A) Genel kurul
III - Gündem
Madde 0046:
(6.10.1988 tarih ve 3476 sayılı Kanunun 12 nci maddesiyle değişen şekli.) Toplantı çağrısına ve ilana gündem yazılır. Anasözleşmenin değiştirilmesi bahis konusu ise, yapılacak ilanda değiştirilecek maddelerin numaralarının yazılması ile yetinilir.
Dörtten az olmamak üzere ortakların en az 1/10 u tarafından genel kurul toplantısından en az 20 gün önce yazılı olarak bildirilecekhususların gündeme konulması zorunludur.
Gümdemde olmayan hususlar görüşülmez. Ancak, kooperaitif kayıtlı ortakların en az 1/10 unun gündem maddelerinin görüşülmesine geçilmeden önce yazılı teklifte bulunmaları halinde, hesap tetkik komisyonunun seçilmesi, bilanço incelemesinin ve ibranın geriye bırakılması, çıkan veya çıkarılan ortaklar hakkında karar alınması, genel kurulun yeni bir toplantıya çağrılması ve kanun, anasözleşmeve iyiniyet esasları ile genel kurul karararına aykırı olduğu ileri sürülen yönetim kurulu kararlarının iptali, yönetim urulu üyeleri ile denetçilerin azli ve yerlerine yenilerinin seçilmesi ile ilgili hususlar, gene kurula katılanların yarıdan bir fazlasının kabulü ile gündeme alınır.
BEŞİNCİ BÖLÜM
KOOPERATİF ORGANLARI
A) Genel kurul
V - Bütün pay sahiplerinin hazır bulunması hali
Madde 0047:
Kooperatifin bütün ortakları toplantıda hazır bulunduğu sürece ve bir itiraz olmadığı takdirde Genel Kurul toplantılarına dair olan diğer hükümler saklı kalmak şartiyle toplantıya çağrı hakkındaki hükümlere uyulmamış olsa dahi kararlar alınabilir. Bu gibi kararların, ortaklar veya ortakların toplantıda oy birliği ile seçecekleri temsilciler tarafından imzalanması gereklidir.
BEŞİNCİ BÖLÜM
KOOPERATİF ORGANLARI
A) Genel kurul
V - Oy hakkı
1 - Genel olarak
Madde 0048:
Genel Kurulda her ortak yalnız bir oya sahiptir.
(Fıkra 13.06.2010 tarih ve 27610 sayılı Resmi Gazetede yayımlanan Kanun ile Eklenmiştir) Esnaf ve sanatkârlar kredi ve kefalet kooperatifleri hariç olmak üzere, ortak sayısı 500'den fazla olan kooperatiflerin ve üst kuruluşlarının genel kurul toplantılarındaki yönetim ve denetim kurulu belirleme seçimleri, gizli oy açık tasnif esasına göre yapılır. Kooperatiflerin organ seçimlerinde her ortak, en fazla bir ortağı temsilen oy kullanabilir. Anasözleşmelerin bu fıkraya aykırı hükümleri uygulanmaz.
BEŞİNCİ BÖLÜM
KOOPERATİF ORGANLARI
A) Genel kurul
V - Oy hakkı
2. Temsil
Madde 0049:
Anasözleşmede açıklama bulunduğu takdirde, bir ortak yazı ile izin vermek suretiyle Genel Kurul toplantısında oyunu ancak başka bir ortağa kullandırabilir. Bir ortak Genel Kurulda birden fazla ortağı temsil edemez.
Üye sayısı 1000 in üstünde olan kooperatiflerde anasözleşme ile her ortağın en çok 9 olmak üzere birden fazla başka ortağı temsil edebileceği öngörülebilir. Eş ve birinci derecede akrabalar için temsilde ortaklık şartı aranmaz.
BEŞİNCİ BÖLÜM
KOOPERATİF ORGANLARI
A) Genel kurul
V - Oy hakkı
3. Oya katılamıyacaklar
Madde 0050:
Kooperatif işlerinin görülmesine herhangi bir suretle katılmış olanlar Yönetim Kurulunun ibrasına ait kararlarda oylamaya katılamazlar. Bu hüküm denetçiler hakkında uygulanmaz.
Ortaklardan hiçbiri kendisi veya karı ve kocası yahut usul ve füruu ile kooperatif arasında şahsi bir iş veya davaya dair olan görüşlerde oy hakkını kullanamaz.
BEŞİNCİ BÖLÜM
KOOPERATİF ORGANLARI
A) Genel kurul
VI - Kararlar
1. Genel olarak
Madde 0051:
Kanun veya anasözleşmede aykırı hüküm bulunmadıkça Genel Kurul kararlarında ve seçimlerde oyların yarıdan bir fazlasına itibar olunur.
Kooperatifin dağılması veya diğer bir kooperatifle birleşmesi ve anasözleşmenin değiştirilmesi kararlarında fiilen kullanılan oyların 2/3 ü çoğunluğu gereklidir. Anasözleşme, bu kararların alınması için çok oy çoğunluğu hakkında daha ağır hükümler koyabilir.
BEŞİNCİ BÖLÜM
KOOPERATİF ORGANLARI
A) Genel kurul
VI - Kararlar
2. Ortakların paylarının artırılması
Madde 0052:
(8.6.1981 tarih ve 2475 sayılı Kanunun 1 inci maddesiyle değişen şekli.) Ortakların şahsi sorumluluklarının ağırlaştırılması veya ek ödeme yükümleri ihdası hakkında alınacak kararlar için bütün o rtakların 3/4 ünün rızası gereklidir.
(6.10.1988 tarih ve 3476 sayılı Kanunun 13 üncü maddesiyle değişen şekli.) Ancak, kamu kuruluşlarından kredi alan kooperatiflerin kredi miktarının artırılmasından yararlanmak üzere alacakları kararlarda bu şart aranmaz ve 51 inci maddenin birini fıkrası hükmü uygulanır.
Kararlar, ilandan başlayarak üç ay içinde kooperatiften çıktıklarını bildirmeleri halinde bunlara katılmayan ortakları bağlamaz. Bu takdirde kooperatiften çıkma beyanı, kararın yürürlüğe girdiği tarihten başlamak üzere hüküm ifade eder.
Bu suretle kooperatiften çıkma hakkının kullanılması, bir ayrılma tazminatı ödenmesine bağlı kılınamaz.
BEŞİNCİ BÖLÜM
KOOPERATİF ORGANLARI
A) Genel kurul
VI - Kararlar
3. Kararların bozulması ve şartlar
Madde 0053:
Aşağıda yazılı kimseler kanuna, anasözleşme hükümlerine ve iyi niyet esaslarına ayakırı olduğu iddiası ile Genel Kurul kararları aleyhine, toplantıyı kovalıyan günden başlamak üzere bir ay içinde, kooperatif merkezinin bulunduğu yerdeki mahkemeye başvurabilirler.
Toplantıda hazır bulunup da kararlara aykırı kalarak keyfiyeti tutanağa geçirten veya oyunu kullanmasına haksız olarak müsaade edilmeyen yahut toplantıya çağrının usulü dairesinde yapılmadığını veyahut gündemin gereği gibi ilan veya tebliğ edilmediğini yahut da Genel Kurul toplantısına katılmaya yetkili olmıyan kimselerin karara katılmış bulundukarını iddia eden pay sahipleri;
Yönetim Kurulu;
Kararların yerine getirilmesi Yönetim kurulu üyeleri ile denetçilerin şahsi sorumluluklarını mucip olduğu takdirde bunların her biri;
Bozma davasının açıldığı ve duruşmanın yapılacağı gün, Yönetim Kurulu tarafından usulen ilan olunur.
Birinci fıkrada yazılı bir aylık hak düşüren sürenin sona ermesinden önce duruşmaya başlanılamaz. Birden fazla bozma davası açıldığı takdirde, davalar birleştirilerek görülür.
Mahkeme, kooperatifin isteği üzerine muhtemel zararlarına karşı davacıların teminat göstermesine karar verebilir. Teminatın mahiyet ve miktarını belirtmek mahkemeye aittir.
Bir kararın bozulması bütün ortaklar için hüküm ifade eder.
BEŞİNCİ BÖLÜM
KOOPERATİF ORGANLARI
A) Genel kurul
VI - Kararlar
4. Mektupla oy verme ve temsilciler toplantısı
Madde 0054:
Ortak sayısı 1000 den fazla olan kooperatiflerde, anasözleşmelerine kayıt konulmak suretiyle:
Genel Kurula ait kararlardan, hepsinin veya bir kısmının ortakların oylarını mektupla bildirmeleri suretiyle verilmesi,
Ortakların gruplara ayrılarak verecekleri kararlarla tespit edecekleri talimat gereğince oy vermek üzere kendi aralarından seçecekleri temsilciler topluluğu,
Genel Kurul sayılabilir.
Mektupla oy bildirme halinde, mektupların, Yönetim Kurulu ve bakanlık temsilcisi önünde incelenmesi sonunda muhtevanın neden ibaret olduğu tespit edilerek tutanağa yazılır. Hazır bulunanlar tarafından imza edilen tutanağa göre verildiği anlaşılan karar yürürlüğe girer.
Grup temsilcileri genel kurulunda her temsilci, temsil ettiği ortakların sayısı kadar oya sahiptir. Temsilcinin aldığı talimata aykırı olarak oy vermesi karara tesir etmez.
BEŞİNCİ BÖLÜM
KOOPERATİF ORGANLARI
B) Yönetim kurulu
I - Ödevi ve üye sayısı
Madde 0055:
Yönetim Kurulu, kanun ve anasözleşme hükümleri içinde kooperatifin faaliyetini yöneten ve onu temsil eden icra organıdır.
Yönetim Kurulu en az üç üyeden kurulur. Bunların ve yedeklerinin kooperatif ortağı olmaları şarttır.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 5. Maddesi ile Eklenmiştir) Çalışma konusu, ortak sayısı ve ciro gibi kıstaslara göre belirlenen kooperatiflerin yönetim kurulu üyeleri ve yedeklerinin, seçilmelerini takiben en geç dokuz ay içinde kooperatifçilik eğitim programını tamamlamaları şarttır. Eğitim programına ilişkin usul ve esaslar ile buna tabi olacak kooperatifler ilgili bakanlıkların görüşü alınarak Ticaret Bakanlığınca çıkarılan yönetmelikle belirlenir.
Yönetim Kurulu üyeliğine seçilen tüzel kişiler, temsilcilerinin isimlerini kooperatife bildirir. (Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 5. Maddesi ile Eklenmiştir) Üçüncü fıkra, tüzel kişi üyelerin temsilcileri hakkında da uygulanır.
BEŞİNCİ BÖLÜM
KOOPERATİF ORGANLARI
B) Yönetim kurulu
II - Üyelik şartları ve ücret
Madde 0056:
(6.10.1988 tarih ve 3476 sayılı Kanunun 14 üncü maddesiyle değişen şekli.) Yönetim kurulu üyelerinde aşağıdaki şartlar aranır.
Türk vatandaşı olmak.
Amacı ve esas faaliyet konusu aynı olan (2) başka bir kooperatifin yönetim kurulu üyesi olmamak.
(Bent 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.) Devletin güvenliğine karşı suçlar, Anayasal düzene ve bu düzenin işleyişine karşı suçlar, (1) zimmet, irtikâp, rüşvet, hırsızlık, dolandırıcılık, sahtecilik, güveni kötüye kullanma, hileli iflas, ihaleye fesat karıştırma, edimin ifasına fesat karıştırma, suçtan kaynaklanan malvarlığı değerlerini aklama veya kaçakçılık suçlarından ya da bu Kanun hükümlerine göre mahkum olmamak.
Üyelik şartları denetçiler tarafından araştırılır. Bu şartları taşımadıkları halde seçilenler ile sonradan kaybedenlerin görevlerine yönetim kurulunca son verilir.
Haklarında yukarıdaki suçlarla ilgili olarak kamu davası açılmış olanların görevleri ilk genel kurul toplantısına kadar devam etmekle beraber, yönetim kurulunca bu durumdaki üyelerin genel kurulca azli veya göreve devamı hakkında karar alınmak üzere yapılacak ilk genel kurul gündemine madde konulur.
Bu veya anasözleşmede gösterilecek diğer bir sebeple yönetim kurulu toplantı nisabını kaybederse, boşalan yönetim kurulu üyeliklerine denitim kurulu üyeleri tarafından geci-kilmeksizin yeteri kadar yedek üye çağırılır.
Yönetim kurulu üyelerinden bir veya bir kaç kooperatifi temsil yetkisini haiz murahhas üye seçilebilir. Murahhas üyelerin seçilmesi ve değiştirilmesi Ticaret Siciline tescil ettirilir.
Yönetim kurulu üyelerine genel kurulca belirlenen aylık ücret, huzur hakkı, risturn ve yolluk dışında hiç bir ad altında başkaca ödeme yapılamaz. (Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 6. Maddesi ile Eklenmiştir) Kamu kaynaklarından desteklenen kredilere kefil olan kooperatifler ile kamu kaynaklı tarımsal desteklemelere aracılık yapan kooperatiflerin yönetim kurulu üyeleri, bunların ortağı olduğu üst kuruluşlarda görev alsalar dahi yalnızca bir ücret veya huzur hakkı alabilirler.
(1) milli savunmaya karşı suçlar, devlet sırlarına karşı suçlar ve casusluk, İbaresi 01.12.2010 Tarih ve 27772 Sayılı Resmi Gazetede yayınlanan 25.2.2010 Tarih ve E: 2008/17 - K: 2010/44 Sayılı Anayasa Mahkemesi Kararı ile Bu Tarihten itibaren 1 (bir) yıl Sonra yürürlüğe girecek şekilde iptal edilmiştir.
(2) Aynı türde İbaresi 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 6. Maddesi ile Amacı ve esas faaliyet konusu aynı olan şeklinde değişmiştir.
BEŞİNCİ BÖLÜM
KOOPERATİF ORGANLARI
B) Yönetim kurulu
III - Üyelik süresi
Madde 0057:
Yönetim Kurulu üyeleri en çok 4 yıl için seçilebilirler. Anasözleşmede aksine hüküm yoksa tekrar seçilmeleri caizdir.
BEŞİNCİ BÖLÜM
KOOPERATİF ORGANLARI
B) Yönetim kurulu
IV - Yönetim ve Temsil
1. Yetkilerin devri
Madde 0058:
Anasözleşme, Genel Kurula veya Yönetim Kuruluna, kooperatifin yönetimini ve temsilini kısmen veya tamamen kooperatif ortağı bulunmaları şart olmıyan bir veya birkaç müdüre ve Yönetim Kurulu üyesine tevdi etmek yetkisini verebilir.
BEŞİNCİ BÖLÜM
KOOPERATİF ORGANLARI
B) Yönetim kurulu
IV - Yönetim ve Temsil
2. Şümulü ve sınırlandırılması
Madde 0059:
Temsile yetkili şahıslar kooperatif namına onun amacının gerektirdiği bütün hukuki işlemleri yapabilir.
Bu temsil yetkisinin sınırlandırılması iyi niyet sahibi üçüncü şahıslara karşı hiçbir hüküm ifade etmez. Temsil yetkisinin sadece esas müessesenin veya bir şubenin işlerine hasrolunmasına veya kooperatif unvanının birlikte kullanılmasına dair ticaret siciline tescil edilmiş olan kayıtlar saklıdır.
Yönetime veya temsile yetkili şahısların kooperatife ait görevlerini yürütmeleri esnasında meydana getirdikleri haksız fiillerden doğan zararlardan kooperatif sorumludur.
(6.10.1988 tarih ve 3476 sayılı Kanunun 15 inci maddesiyle değişen şekli.) Kooperatiflerce alınması kararlaştırılan gayrimenkullerin alımının, tapu devri veya tapuya şerh verdirilecek bir satış vaadi sözleşmesi ile yapılması şarttır.
(6.10.1988 tarih ve 3476 sayılı Kanunun 15 inci maddesiyle değişen şekli.) Alınacak gayrimenkulün kooperatifin amacına uygun olmas gerekir.
(6.10.1988 tarih ve 3476 sayılı Kanunun 15 inci maddesiyle değişen şekli.) Yönetim kurulu üyeleri ve kooperatif personeli ortaklık işlemleri dışında kendisi veya başkası namına, bizzat veya dolaylı olarak kooperatifle koope-ratif konusuna giren bir ticari muamele yapamaz.
(6.10.1988 tarih ve 3476 sayılı Kanunun 15 inci maddesiyle değişen şekli.) Kooperatif ve üst kuruluşlarca tanıtma ve ortak kaydetmek amacıyla yapılacak ilan, reklam ve açıklamalar, eksik ve gerçeğe aykırı olamayacağı gibi, yanıltıcı bilgi ve unsurlar taşıyamaz.
(6.10.1988 tarih ve 3476 sayılı Kanunun 15 inci maddesiyle değişen şekli.) Yönetim kurulu üyeleri ve temsile yetkili şahıslar, genel kurulun devredemeyeceği yetkilerini kullanamaz.
BEŞİNCİ BÖLÜM
KOOPERATİF ORGANLARI
B) Yönetim kurulu
IV - Yönetim ve Temsil
3. İmza
Madde 0060:
Kooperatifi temsile yetkili kılınan kimseler imzalarını ancak kooperatifin unvanı altına koymak suretiyle kooperatifi bağlarlar.
BEŞİNCİ BÖLÜM
KOOPERATİF ORGANLARI
B) Yönetim kurulu
IV - Yönetim ve Temsil
4. Tescil
Madde 0061:
(Fıkra 10.03.2018 tarih ve 30356 sayılı Resmi Gazetede yayımlanan 7099 Sayılı Kanunun 8. Maddesi ile Değişmiştir.) Kooperatif yönetim kurulu, kooperatifi temsile yetkili kılınan kimselerin isimlerini ve imzalarını ticaret siciline bildirir ve bu yetkiye dayanak olan kararları ticaret sicili müdürlüğünde yetkilendirilmiş personele tasdik ettirir.
BEŞİNCİ BÖLÜM
KOOPERATİF ORGANLARI
B) Yönetim kurulu
IV - Yönetim ve Temsil
5. Üyelerin titizlik derecesi ve sorumlulukları
Madde 0062:
Yönetim Kurulu, kooperatif işlerinin yönetimi için gereken titizliği gösterir ve kooperatifin başarısı ve gelişmesi yolunda bütün gayretini sarf eder.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 7. Maddesi ile Değişmiştir.) Yönetim kurulu; kendi tutanakları, genel kurul tutanakları, ortak listeleri, gelir-gider hesapları ve yıllık bilançonun usulüne uygun olarak hazırlanması ve saklanmasından, tetkik olunmak üzere denetçilere verilmesinden sorumludur. Ayrıca görevi sona eren yönetim kurulu üyeleri tarafından sorumlulukları altında bulunan para, mal, defter, belge ve diğer kooperatif varlıklarının seçimlerin yapıldığı genel kurul toplantı tarihinden itibaren üç iş günü içinde tutanakla yeni seçilenlere teslimi zorunludur.
Yönetim Kurulu üyeleri ve kooperatif memurları, kendi kusurlarından ileri gelen zararlardan sorumludurlar. Bunların suç teşkil eden fiil ve hareketlerinden ve özellikle koopera-tifin para ve malları bilanço, tutanak, rapor ve başka evrak, defter ve belgeleri üzerine işledikleri suçlardan dolayı kamu görevlisi gibi cezalandırılır.
(Devlet memurları gibi ceza görürler. ibaresi kamu görevlisi gibi cezalandırılır. şeklinde 08.02.2008 tarih ve 5728 Kanunla Değiştirilmiştir. )
BEŞİNCİ BÖLÜM
KOOPERATİF ORGANLARI
B) Yönetim kurulu
V - Kooperatifin aczi halinde yapılacak işler
Madde 0063:
Kooperatifin aczi halinde bulunduğunu kabul ettirecek ciddi sebepler mevcut ise yönetim kurulu piyasada cari fiyatlar esas olmak üzere, derhal bir ara bilançosu tanzim eder. Son yılın bilançosu veya daha sonra yapılan bir tasfiye bilançosu veyahut daha yukarda sözü geçen ara bilançosu kooperatif mevcudunun, borçlarını artık karşılamıyacağını belirtiyorsa yönetim kurulu, Ticaret Bakanlığına ve yapı kooperatiflerinde İmar ve İskan Bakanlığına da keyfiyeti bildirir ve genel kurulu derhal olağanüstü toplantıya çağırır.
Pay senetleri çıkarılmış olan bir kooperatifte son yılın bilançosunda kooperatif varlığının yarısı karşılıksız kalırsa yönetim kurulu derhal genel kurul toplantıya çağırarak durumu ortaklara arz eder. Aynı zamanda ilgili mahkemeye, Ticaret Bakanlığına ve yapı kooperatiflerinde İmar ve İskan Bakanlığına da bilgi verir. Ancak, ortakları ek ödemelerle yükümlü olan kooperatiflerde, bilançoda tespit edilen açık, üç ay içinde ortakların ek ödemeleriyle kapandığı takdirde Ticaret Bakanlığı ve yapı kooperatiflerinde İmar ve İskan Bakanlığı da haberdar edilir.
(Fıkra 15.03.2018 tarih ve 30361 sayılı Resmi Gazetede yayımlanan 7101 Sayılı Kanunun 52. Maddesi ile Değişmiştir.) Malî durumun düzeltilmesinin mümkün görülmesi hâlinde yönetim kurulu veya alacaklılardan biri konkordato da talep edebilir. Bu takdirde 9/6/1932 tarihli ve 2004 sayılı İcra ve İflâs Kanununun 285 inci ve devamı maddeleri uygulanır.
BEŞİNCİ BÖLÜM
KOOPERATİF ORGANLARI
B) Yönetim kurulu
VI - İşten çıkarma
Madde 0064:
Yönetim kurulu, işlerin görülmesi ile görevlendirdiği kimseleri ve atadığı müdürleri ve diğer temsilci ve vekilleri her zaman azledebilir.
İşten çıkarılan kimselerin tazminat isteme hakları saklıdır.
BEŞİNCİ BÖLÜM
KOOPERATİF ORGANLARI
C) Denetçiler
I - Seçim
Madde 0065:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 8. Maddesi ile Değişmiştir.)
Denetçi, genel kurul namına kooperatifin bütün işlem ve hesaplarını tetkik eder.
Genel kurul tarafından, denetleme organı olarak görev yapmak üzere en fazla dört yıl için en az bir denetçi seçilir. Genel kurulca asıl üye sayısı kadar yedek üye seçilebilir.
Çalışma konusu, ortak sayısı ve ciro gibi kıstaslara göre belirlenen kooperatiflerin denetleme organı üyeleri ve yedeklerinin, seçilmelerini takiben en geç dokuz ay içinde kooperatifçilik eğitim programını tamamlamaları şarttır. Eğitim programına ilişkin usul ve esaslar 55 inci maddenin üçüncü fıkrası kapsamında çıkarılan yönetmelikle belirlenir.
Denetleme organı üyeliğinin herhangi bir nedenle boşalması halinde üyelerin yerlerine en çok oy alan yedekleri geçer. Yedeklerle beraber üye sayısı genel kurulca belirlenen sayının altına düştüğü takdirde, mevcut üye veya üyeler ilk genel kurula kadar görev yapmak üzere şartları haiz kişileri denetim kurulu üyeliğine atar. Yedekler de dahil hiçbir üye kalmaması halinde, yönetim kurulunca, denetçilerin seçilmesi amacıyla genel kurul derhal toplantıya çağırılır.
Anasözleşme ve genel kurul kararı ile denetim organının görev ve yetkilerini artırmak ve özellikle ara denetlemeleri öngörmek mümkündür.
Denetçi raporu genel kurula sunulmayan kooperatiflerde; finansal tablolar, yönetim kurulu yıllık faaliyet raporu ve ibra hakkında alınan kararlar geçersizdir.
56 ncı maddenin birinci fıkrasının (1) ve (3) numaralı bentleri ile üçüncü ve altıncı fıkralarında yer alan hükümler denetçiler hakkında da uygulanır.
Yönetim kurulu gecikmeksizin denetçileri ticaret siciline tescil ettirir ve Türkiye Ticaret Sicili Gazetesi ile internet sitesinde ilan ettirir.
BEŞİNCİ BÖLÜM
KOOPERATİF ORGANLARI
C) Denetçiler
II - Çalışma
1. İnceleme yükümlülüğü
Madde 0066:
Denetçiler, işletme hesabiyle bilançonun defterlerle uygunluk halinde bulunup bulunmadığını, defterin düzenli bir surette tutulup tutulmadığını ve işletmenin neticeleriyle mameleki hakkında uyulması gerekli olan hükümlere göre işlem yapılıp yapılmadığını incelemekle yükümlüdürler. Ortakların şahsen sorumlu veya ek ödeme ile yükümlü olan kooperatiflerde denetçiler, ortaklar listesinin usulüne uygun olarak tutulup tutulmadığını da incelemek zorundadırlar.
Yöneticiler, bu maksatla denetçilere defterleri ve belgeleri verirler. Denetçilerin istekleri üzerine müfretad defteri ve bu defterin hangi esaslara göre düzenlendiği ve istenilen her konu hakkında bilgi verilir.
Ortaklar gerekli gördükleri hususlarda denetçilerin dikkatini çekmeye ve açıklama yapılmasını istemeye yetkilidirler.
BEŞİNCİ BÖLÜM
KOOPERATİF ORGANLARI
C) Denetçiler
II - Çalışma
2. Rapor düzenlenmesi
Madde 0067:
Denetçiler her yıl yazılı bir raporla beraber tekliflerini genel kurula sunmaya mecburdurlar.
Denetçiler, görevleri çerçevesinde işlerin yürütülmesinde gördükleri noksanlıkları, kanun veya anasözleşmeye aykırı hareketleri bundan sorumlu olanların bağlı bulundukları organa ve gerekli hallerde aynı zamanda genel kurula haber vermekle yükümlüdürler.
Denetçiler yönetim ve genel kurul toplantılarına katılırlar. Ancak, yönetim kurulunda oy kullanamazlar.
BEŞİNCİ BÖLÜM
KOOPERATİF ORGANLARI
C) Denetçiler
II - Çalışma
3. Sır saklama yükümlülüğü
Madde 0068:
Denetçiler, görevleri sırasında öğrendikleri ve açıklamasında kooperatifin veya ortakların şahısları için zarar umulan hususları kooperatif ortaklarına ve üçüncü şahıslara açıklayamazlar.
BEŞİNCİ BÖLÜM
KOOPERATİF ORGANLARI
C) Denetçiler
III - Dış denetim:
Madde 0069:
(Madde Başlığı ve Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 9. Maddesi ile Değişmiştir.)
Ticaret Bakanlığı tarafından çalışma konusu, ortak sayısı ve ciro gibi kıstaslar dikkate alınarak belirlenen kooperatif ve üst kuruluşları dış denetime tabidir. Dış denetim finansal tabloların denetimidir. Yönetim kurulunun yıllık faaliyet raporu içinde yer alan finansal bilgilerin, denetlenen finansal tablolar ile tutarlı olup olmadığı ve gerçeği yansıtıp yansıtmadığı da dış denetimin kapsamı içindedir.
Dış denetim genel kurulca alınan karar doğrultusunda;
a) Kamu Gözetimi, Muhasebe ve Denetim Standartları Kurumu tarafından yetkilendirilen bağımsız denetçiler,
b) 1/6/1989 tarihli ve 3568 sayılı Serbest Muhasebeci Mali Müşavirlik ve Yeminli Mali Müşavirlik Kanununa tabi meslek mensupları,
c) İlgili Bakanlıkça dış denetimle yetkilendirilen, bağlı olunan merkez birlikleri veya merkez birliği kurulamamışsa bağlı olunan birlikler,
tarafından yapılabilir.
İlgili Bakanlıkça dış denetimle yetkilendirilen birlik ve merkez birlikleri 13/1/2011 tarihli ve 6102 sayılı Türk Ticaret Kanununun ilgili hükümlerine göre bağımsız denetime tabidir.
Dış denetim yapacak denetçiler ile denetim yetkisi verilen birlik ve merkez birliğinin denetimle görevlendirilen personeli, görevleri sebebiyle işledikleri suçlardan dolayı, fiillerinin niteliğine göre 26/9/2004 tarihli ve 5237 sayılı Türk Ceza Kanununun kamu görevlilerine ait hükümleri uyarınca cezalandırılır.
Dış denetim ve bu denetimi yapacak denetçiler hakkında da 65 inci maddenin altıncı, yedinci ve sekizinci fıkraları uygulanır.
Bu madde ve 65 inci madde kapsamında yapılacak denetime ilişkin usul ve esaslar, denetçilerin nitelikleri, uyacakları etik ilkeler, görev ve yetkileri, seçilmeleri, görevden alınmaları veya ayrılmaları, denetimin ve denetim raporlarının içeriği ve raporun genel kurula sunulması ile üst kuruluşların yetkilendirilmesine ilişkin hususlar ilgili bakanlıkların görüşü alınarak Ticaret Bakanlığınca çıkarılan yönetmelikle düzenlenir.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
Görev ve sorumluluk
Madde 0070:
Kooperatiflerin müşterek menfaatlerini korumak, amaçlarını gerçekleştirmek için iktisadi faaliyette bulunmak, faaliyetlerini koordine etmek ve denetlemek, dış memleketlerle olan münasebetlerini düzenlemek, kooperatifçiliği geliştirmek ve eğitim yapmak, kooperatifçilik konularında tavsiyelerde bulunmak gibi hizmetlerin yerine getirilmesi için, Kooperatif birlikleri, Kooperatif Merkez Birlikleri ve Türkiye Milli Kooperatifler Birliği kurulur.
Kooperatif birlikleri, kooperatifler merkez birlikleri ve Türkiye Milli Kooperatifler Birliği Yönetim Kurulu üyeleriyle memurları, haklarında 62 nci madde hükmü uygulanır.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
Yükümlülük
Madde 0071:
Birliklere katılan kooperatifin ortaklarına, birliğe girmekle kanun veya kendi kooperatiflerin anasözleşmesindeki yükümlülüklerden fazlası yüklenemez.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
A) Kooperatif birlikleri
Madde 0072:
Konuları aynı veya birbiriyle ilgili nitelikte olan 7 veya daha çok kooperatif tarafından birlikler kurulabileceği anasözleşmelerinde tespit edilebilir.
Bu birlikler kooperatif şeklinde kurulur.
(6.10.1988 tarih ve 3476 sayılı Kanunun 17 nci maddesiyle eklenmiştir.) İlgili bakanlık tarafından bölgeler belirlendiği takdirde, bu bölgelerde aynı çalışma konularına sahip birden fazla kooperatif birliği kurulamaz.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 10. Maddesi ile Eklenmiştir) Kooperatifler, kooperatif birliklerine; kooperatif birlikleri de merkez birliğine ortak olmadığı takdirde, kamu kaynaklarından desteklenen kredilere kefalet sağlayamaz ve kamu kaynaklı tarımsal desteklemelere aracılık yapamaz. Bu kapsamdaki başvurularda; birlikler kooperatifleri, merkez birliği de birlikleri ortaklığa kabulden kaçınamaz.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
A) Kooperatif birlikleri
1. Genel kurul
Madde 0073:
Kooperatif birliklerinin en yetkili organı anasözleşmede aksin hüküm bulunmadığı takdirde kooperatif temsilcilerinden teşekkül eden genel kuruldur.
Yönetim kurulu üyelerinin temsilci seçilmesi mümkündür.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
A) Kooperatif birlikleri
2. Yönetim kurulu
Madde 0074:
Birlik yönetim kurulu, birlik genel kuruluna dahil temsilciler arasından seçilir.
Yönetim kuruluna seçilecek üyelerin aynı kooperatifin temsilcilerinden olması şarttır.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
A) Kooperatif birlikleri
3. Denetim ve eğitim
Madde 0075:
(6.10.1988 tarih ve 3476 sayılı Kanunun 18 inci maddesiyle değişen şekli.) Kooperatif merkez birlikleri kendisine bağlı birlik ve kooperatifleri denetler ve bunların eğitim ve öğretim ihtiyaçlarını karşılar. Merkez birliği kuruluşu tamamlandığı hallerde, birlikler kendisine bağlı kooperatifleri denetler. Üst kuruluşlarca yapılan denetim sonuçları ilgili bakanlığa bildirilir.
Kooperatif ve üst kuruluşları, üst kuruluşunun tespit edeceği esaslara göre, kendilerine yönelik denetim ve eğitim hizmetlerine ait giderlere iştirak ederler.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
B) Kooperatifler merkez birlikleri
Madde 0076:
Kooperatif birlikleri kendi aralarında kooperatif şeklinde merkez birlikleri kurabilirler.
Merkez birliklerinin genel kurulları bu birliğe dahil kooperatifler birliklerinin genel kurulları tarafından seçilecek temsilcilerden kurulur.
Kooperatifler birliklerinin yönetim kurulları üyeleri merkez birlikleri genel kurullarına üye seçilebilirler.
(6.10.1988 tarih ve 3476 sayılı Kanunun 19 uncu maddesiyle eklenmiştir.) Aynı çalışma konularına sahip kooperatif birlikleri birden fazla kooperatif merkez birliği kuramazlar.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
C) Türkiye Milli Kooperatifler Birliği
Madde 0077:
Birlikler veya merkez birlikleri kooperatif şeklinde Türkiye Milli Kooperatifler Birliğini kurabilirler. (Cümle 22.03.2011 tarih ve 27882 sayılı Resmi Gazetede yayımlanan Sayılı Kanun ile Eklenmiştir) Sulama Birlikleri Kanunu ile 29/6/2004 tarihli ve 5200 sayılı Tarımsal Üretici Birlikleri Kanununa göre kurulmuş birlik ve merkez birlikleri de Türkiye Milli Kooperatifler Birliğine üye olabilirler.
Katılma şartları, Türkiye Milli Kooperatifler Birliği Anasözleşmesinde belirtilir.
Türkiye Milli Kooperatifler Birliği Genel Kurulu bu Birliğe dahil birlikler ve merkez birlikleri genel kurullarınca seçilecek temsilcilerden kurulur. Bu Kurulun kooperatif, birlik ve merkez birlikleri yönetim kurullarından teşkil olunacağı anasözleşme ile hüküm altına alınabilir.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
D) Temsilcilerin belirtilmesi
Madde 0078:
Birlikler, merkez birlikleri ve Türkiye Milli Kooperatifler Birliği Anasözleşmelerinde bunların genel kurullarına teşkil edecek kooperatifler, birlikler ve merkez birlikleri temsilcilerinin adedi, ortak sayısına göre 5 kişiyi geçmemek üzere belirtilir.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
D) Temsilcilerin belirtilmesi
Madde 0079:
Birlikler Kooperatifler Birlikleri ve Türkiye Milli Kooperatifler Birliği Anasözleşmelerini bu kanun hükümlerine göre hazırlarlar.
ALTINCI BÖLÜM
KOOPERATİF BİRLİKLERİ, KOOPERATİFLER MERKEZ BİRLİKLERİ, TÜRKİYE MİLLİ KOOPERATİFLER BİRLİĞİ ve DANIŞMA KURULU
E) Danışma Kurulu
Madde 0080:
Türkiye Milli Genel Koopeartifler Birliği Genel Yönetim Kurulu ile Devlet Planlama Teşkilatı, Ticaret, Tarım, Maliye, Köy İşleri, İmar ve İskan, Milli Eğitim ve Sanayi Bakanlıkları, kooperatifleri finanse eden bankalar ve Türk Kooperatiçilik Kurumunun birer mümessilinin iştirakiyle Türkiye Kooperatifleri Danışma Kurulu kurulur.
Bu kurulun görev ve yetkileri çalışma şekli ve şartları Ticaret Bakanlığınca hazırlanacak bir tüzükle tespit olunur.
YEDİNCİ BÖLÜM
KOOPERATİFLERİN DAĞILMASI
A)Dağılma sebepleri
Madde 0081:
(6.10.1988 tarih ve 3476 sayılı Kanunun 20 nci maddesiyle değişen şekli.) Kooperatif
Anasözleşme gereğince,
Genel Kurul kararı ile,
İflasın açılmasıyla,
Kanunlarda öngörülen diğer hallerde, ilgili bakanlığın mahkemeden alacağı karar üzerine,
Diğer bir kooperatifle birleşmesi veya devredilmesi suretiyle,
Üç yıl olağan genel kurulunu yapmaması halinde,
Amacına ulaşma imkanının bulunmadığının ilgili Bakanlıkça tespiti halinde mahkemeden alacağı kararla,
Dağılır.
(1. ve 2. Cümle 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 11. Maddesi ile Değişmiştir.) Yapı kooperatifleri, anasözleşmede gösterilen işlerin tamamlanması ve ferdi mülkiyete geçilip konutların ve/veya işyerlerinin ortaklar adına tescil edilmesiyle amacına ulaşmış sayılır ve dağılır. Ancak tescil işleminden sonra usulüne uygun şekilde anasözleşme değişikliği yapılarak kooperatifin amacının değiştirilmesi halinde dağılmaya ilişkin hüküm uygulanmaz. (Cümle 13.06.2010 tarih ve 27610 sayılı Resmi Gazetede yayımlanan Kanun ile Eklenmiştir) Amacına ulaşılarak dağılma sürecine girmiş olan kooperatiflerden çıkan veya çıkarılan ortağın konutu veya işyeri çıkma veya çıkarılma sebebiyle geri alınamaz; ancak, bu eski ortaklar daha sonra oluşabilecek tasfiye masraflarına katılırlar. Konut kooperatiflerinde yapı kullanma izninin alınmasını müteakip en geç bir yıl içinde ortakların Kat Mülkiyeti Kanununa göre ferdi münasebet işleri sonuçlandırılır.
Mahkemece veya genel kurulca tasfiye memurları seçilmediği takdirde tasfiye işlerini yönetim kurulu yapar. Tasfiye kurulu üyelerine, atmayı yapan merci tarafınan tespit edilecek miktarda ücret ödenir.
Anasözleşme ile özel bir nisap belirlenmemiş ise, tasfiye halinde kooperatiflerin genel kurul toplantılarında nisap aranmaz. Kararlar oy çokluğu ile verilir.
Tasfiye kurulunun görevleri anasözleşmede gösterilir.
Tasfiye kurulu üyeleri, tasfiye işlerinin biran önce bitirilmesi için çalışmakla yükümlüdür.
56 ncı maddenin 1 inci fıkrasının 3 üncü bendi ile 62 nci madde hükümleri tasfiye kurulu üyeleri hakkında da uygulanır.
YEDİNCİ BÖLÜM
KOOPERATİFLERİN DAĞILMASI
B) Ticaret siciline bildirme
Madde 0082:
İflastan gayri hallerde kooperatifin dağılması, yetkili organlar tarafından Ticaret Siciline tescil ile ilan ettirilir. Yetkili organların kimler olacağı Anasözleşmede gösterilir.
YEDİNCİ BÖLÜM
KOOPERATİFLERİN DAĞILMASI
C) Tasfiye mamelekin paylaştırılması
Madde 0083:
Tasfiye haline giren kooperatifin bütün borçları ödendikten ve ortak pay bedelleri geri verildekten sonra kalan mallar ancak Anasözleşmede bu husus öngörülmüş olduğu takdirde, ortaklar arasında paylaştırılır.
Anasözleşmede başka bir hal tarzı kabul edilmiş olmadıkça paylaştırma, dağılma anında kayıtlı ortaklar veya hukuki halefleri arasında eşit olarak yapılır.
Ortaklara paylaştırma yapılacağına dair Anasözleşmede açıklama olmadığı takdirde tasfiye neticesinden arta kalan miktar, kooperatifleşme amacına uygun olarak harcanmak üzere Türkiye Milli Kooperatifler Birliğine bırakılır.
(21.02.2001 tarih ve 4629 sayılı Kanunun 1/d maddesiyle 01.01.2002 tarihinden geçerli olmak üzere 03.03.2001 tarihinde yürürlükten kaldırılmıştır.)
YEDİNCİ BÖLÜM
KOOPERATİFLERİN DAĞILMASI
D) Birleşme suretiyle dağılma
Madde 0084:
Bir kooperatif bütün aktif ve pasifleriyle birlikte bir kooperatif tarafından devralınmak suretiyle dağıldığı takdirde aşağıdaki hükümler uygulanır.
Devralan kooperatifin yönetim kurulu, dağılan kooperatifin tasfiye hakkındaki hükümlere göre alacaklarını bildirmeye çağırır.
Dağılan kooperatifin mameleki, borçları tediye veya teminata bağlanıncaya kadar ayrı olarak idare edilir. Yönetimi devralan kooperatifin yönetim kurulu üyeleri üzerine alır.
Devralan Kooperatifin yönetim kurulu üyeleri alacaklara karşı yönetimin ayrı olarak yürütülmesinden şahsan ve zincirleme sorumludurlar.
Mameleki ayrı olarak yönetildiği süre içinde, dağılan kooperatife karşı açılacak davalara dağılmadan önceki yetkili mahkeme bakar.
Dağılan kooperatif alacaklarının devralan kooperatif ve onun alacakları ile olan münasebetlerinden devralınan mallar aynı süre içinde dağılan kooperatife ait sayılır. Devralan kooperatifin iflası halinde ise bu mallar ayrı bir masa teşkil eder. Gerekirse yalnız dağılan kooperatifin borçlarının ödenmesinde kullanılır.
Her iki kooperatifin mameleki, ancak dağılan kooperatifin malları üzerinde tasarruf etmek caiz olduğu andan itibaren birleştirilebilir.
Kooparatifin dağılmasının tescili Ticaret Sicili memurluğundan istenir. Borçları ödendikten veya teminata bağlandıktan sonra koopeartifin kaydı sildirilir.
Kooperatifin dağılmasının tescili ile ortakları da bütün hak ve borçları ile birlikte devralan kooperatife katılmış olurlar.
Mameleki aynı idare edildiği sürece dağılan kooperatifin ortakları yalnız onun borçları için ve o zamana kadar sorumluluklarının bağlı olduğu esaslar dairesinde takip olunabilirler.
Aynı süre esnasında, dağılan kooperatifin ortaklarının sorumlulukları veya ek ödeme yükümlülükleri birleşme neticesinde hafiflemeye uğradğı ölçüde, bu hafifleme dağılan kooperatifin alacaklılarına karşı ileri sürülemez.
Birleşme neticesinde dağılan kooperatifin ortakları için şahsi sorumluluk veya ek ödeme yükümlülüğü doğduğu veya ağırlaştığı taktirde birleşme kararı, ancak bütün ortakların 3/4 ünün çoğunluğu ile verilebilir. Sorumluluğa ve ek ödeme yükümlülüğüne mütedair hükümler birleşme kararına katılmamış olan ve bundan başka kararın ilanı tarihinden başlamak üzere üç ay içinde kooperaratiften çıkacağını bildiren ortaklara uygulanmaz.
YEDİNCİ BÖLÜM
KOOPERATİFLERİN DAĞILMASI
E) Bir kamu tüzel kişiliği tarafından devralınmak
Madde 0085:
Bir kooperatifin varlığı, belediye, ekonomik bir Devlet kuruluşu, kamu müessesesi veya kamuya yararlı dernek veya cemiyetler tarafından da devralınabilir. Bu takdirde genel kurulca alınacak kararın dağılmaya ait hükümlere göre tescil ve ilan ettirilmesi gerekir.
Bu gibi kooperatif varlığının, Devlete ait bir ekonomik kuruluş veya herhangi bir ekonomik kuruluş veya herhangi bir dernek veya cemiyet tarafından devralınması hallerinde genel kurul tesfiye yapılmamasına karar verebilir.
Devir kararının ilan edildiği tarihten itibaren kooperatifin akti ve pasifi devralana intikal etmiş olur. Dağılan kooperatifin adı ticaret sicilinden sildirilir. Bu husus ayrıca ilan ettirilir.
Birleşen müessese ile kooperatifin alacaklılarından her biri ilan tarihinden itibaren üç ay içinde yetkili mahkemeye başvurmak suretiyle birleşmeye itiraz edebilir. İtiraz hakkından vazgeçilmedikçe yahut bu husustaki itirazın reddine dair mahkemece verilen karar kesinleşmedikçe veyahut mahkemece takdir edilecek teminat, müessese veya kooperatif tarafından verilmedikçe birleşme hüküm ifade etmez.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
A) Genel olarak Bakanlığın görev ve yetkileri
Madde 0086:
Ticaret Bakanlığının kooperatifleri ilgilendiren başlıca görev ve yetkileri şunlardır.
Kooperatiflere, kooperatif birliklerine, merkezi birliklerine, Türkiye Milli Kooperatifler Birliğine kuruluş ve organizasyonlarında yol göstermek, öğütleriyle yönetimlerinde ve çalışmalarında yardımcı olmak,
Kooperatifleri, birlikleri, merkezi birliklerini ve Türkiye Milli Kooperatifler Birliğine teftiş etmek, denetlemek ve denetlettirmek,
Kooperatiflerin, birliklerin, merkez birliklerinin ve Türkiye Milli Kooperatifler Birliğinin dağılmasını gerektiren sebepleri mahkemeye bildirmek,
Kooperatiflerin, bilhassa istihsale yararlı kooperatiflerin kuruluşu, öncelikle kredilenmesi ve memleket yararına faaliyette bulunmaları hususunda ilgili bakanlıklar ve kuruluşlar nezdinde gerekli teşebbüsleri yapmak ve koordinatör olarak vazife görmek,
(6.10.1988 tarih ve 3476 sayılı Kanunun 21 inci maddesiyle eklenmiştir.) Kooperatifler mevzuatının uygulanmasında ve koope-ratiflerle üst kuruluşlara yapılacak desteklemelerle ilgili kamu ve sosyal güvenlik fonları konusunda düzenleyici tasarruflarda bulunmak.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
B) Bakanlık temsilcileri ve kararların yürürlük şartı:
Madde 0087:
(Madde Başlığı ve Madde 29.10.2021 tarih ve 31640 sayılı Resmi Gazetede yayımlanan 7339 Sayılı Kanunun 12. Maddesi ile Değişmiştir.)
Kooperatiflerin, kooperatif birliklerinin, merkez birliklerinin ve Türkiye Milli Kooperatifler Birliğinin, genel kurul toplantılarından en az onbeş gün önce ilgili Bakanlıktan temsilci talebinde bulunması zorunludur.
Genel kurul toplantıları, Bakanlık temsilcisinin huzuru ile açılır ve devam eder. Temsilci, toplantının kanunlara, anasözleşmeye ve gündeme göre yürütülmesine nezaret eder. Genel kurul toplantı tutanağı ile toplantıya katılanların listesi temsilci tarafından imzalanır. Temsilci, genel kurulda, kanun ve anasözleşmeye aykırı olarak alınan kararlar hakkındaki görüşünü tutanakta belirtir. Usulüne uygun talepte bulunulduğu halde, temsilci toplantıya katılamaz ise ilan edilen saatten bir saat sonra toplantıya başlanır.
Bakanlık temsilcisinin nitelikleri, görevleri, yetkileri ve ücretinin ödenmesine ilişkin esaslar (1) ile temsilci görevlendirilmesine ilişkin usul ve esaslar ilgili bakanlıkların görüşü alınarak Ticaret Bakanlığınca çıkarılan yönetmelikle düzenlenir. (*) Bakanlık temsilcisinin ücreti, ilgili kooperatif tarafından karşılanır. (Cümle 01.02.2023 tarih ve 32091 sayılı Resmi Gazetede yayımlanan 7435 Sayılı Kanunun 1. Maddesi ile Eklenmiştir) Bakanlık temsilcilerine, (1200) gösterge rakamının memur aylık katsayısı ile çarpımı sonucu bulunacak tutarı geçmemek üzere Ticaret Bakanlığınca belirlenen tutarda ücret net olarak ödenir.
(*) (17/11/2022 tarihli ve 32016 sayılı Resmî Gazete de yayımlanan, Anayasa Mahkemesi'nin 28/9/2022 tarihli ve E.: 2021/130, K.: 2022/110 sayılı Kararı ile bu fıkranın birinci cümlesinde yer alan yönetmelikle düzenlenir. ibaresi anılan cümlede yer alan ücret tarifeleri ibaresi yönünden iptal edilmiştir. Bu Kararın Resmî Gazete'de yayımlanmasından başlayarak altı ay sonra [17.05.2023 tarihinde]yürürlüğe gireceği hüküm altına alınmıştır.)
(1) , ücret tarifeleri İbaresi 01.02.2023 Tarih ve 32091 Sayılı Resmi Gazetede Yayımlanan 7435 Sayılı Kanunun 1. Maddesi ile ve ücretinin ödenmesine ilişkin esaslar şeklinde değişmiştir.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
C) Örnek anasözleşme hazırlanması
Madde 0088:
Ticaret Bakanlığı, kooperatifler, kooperatif birlikleri, kooperatif merkez birlikeri ve Türkiye Milli Kooperatifler Birliği için bu teşekküllerin mütaalasının da alınmak kaydiyle örnek ana sözleşmeler hazırlar, yapı kooperatifleri için bu görev Ticaret ve İmar ve İskân Bakanlığınca müştereken kullanılır.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
D) Muhasebe usulü ve defterler
Madde 0089:
(Fıkra 10.03.2018 tarih ve 30356 sayılı Resmi Gazetede yayımlanan 7099 Sayılı Kanunun 9. Maddesi ile Değişmiştir.) Kooperatiflerin, kooperatif birliklerinin, kooperatif merkez birliklerinin ve Türkiye Milli Kooperatifler Birliğinin muhasebe usulleri ve mecbur olarak tutacakları defterler hakkında 13/1/2011 tarihli ve 6102 sayılı Türk Ticaret Kanunu hükümleri uygulanır. Bu maddenin uygulanmasına ilişkin usul ve esaslar Gümrük ve Ticaret Bakanlığınca çıkarılacak tebliğ ile belirlenir.
Vergi Usul Kanununun bu hususlarla ilgili hükümleri saklıdır.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
E) Teftiş ve denetleme
Madde 0090:
(Madde 13.06.2010 tarih ve 27610 sayılı Resmi Gazetede yayımlanan 5983 Sayılı Kanun ile Değişmiştir.)
İlgili bakanlık; kooperatiflerin, kooperatif birliklerinin, kooperatif merkez birliklerinin ve Türkiye Milli Kooperatifler Birliğinin işlem ve hesaplarını ve varlıklarını müfettişlere, kooperatif kontrolörlerine veya denetim için görevlendirilecek olan personele denetlettirebilir.
(Fıkra 29.05.2012 tarih ve 28307 sayılı Resmi Gazetede yayımlanan 19.012012 Tarih ve E:2010/79 - K: 2012/9 Sayılı Anayasa Mahkemesi Kararı ile Yürürlükten Kaldırılmıştır.)
Birinci fıkradaki teşekküller, denetim sonuçlarına göre ilgili bakanlıkça verilecek talimata uymak zorundadırlar. Yapılan denetimler sonucunda, kooperatiflerin, kooperatif birliklerinin, kooperatif merkez birliklerinin, Türkiye Milli Kooperatifler Birliğinin ve bunların iştiraklerinin yönetim kurulu üyeleri ile üst düzey yöneticilerinin, hukuka açıkça aykırı eylem ve işlemlerinin tespit edilmesi durumunda, ilgili Bakanlık, kamu yararı ve hizmet gerekleri dikkate alınarak gecikmesinde sakınca görülen hallerde ileride telafisi güç veya imkansız zararlara yol açılmasının engellenmesi amacıyla bu kişilerin görevlerine tedbiren son verebilir. Bu durumda ilgili Bakanlık, bir yıl içerisinde olağanüstü genel kurul toplantısının yapılması için gerekli tedbirleri alır.
Kooperatifler ve üst kuruluşlarına kredi veren kamu kurum ve kuruluşları ile belediyeler ve ilgili bakanlıklar; verilen kredilerin açılış gayesine uygun olarak kullanılıp kullanılmadığını, plan ve projesine uygunluğu, teknik özellikleri ve kalite açısından denetleyebilirler.
Kooperatiflerde ve üst kuruluşlarında görevli bulunanlar bu kuruluşlara ait mal, para ve para hükmündeki kağıtları ve gizli de olsa bunlarla ilgili defter ve belgeleri istenildiğinde müfettişlere, kooperatif kontrolörlerine, denetimle görevlendirilen personele ve kredi kuruluşlarının denetim görevlilerine göstermek, saymasına ve incelemesine yardımda bulunmak, istenilen bilgileri gerçeğe uygun ve eksiksiz olarak vermek ve doğru beyanda bulunmakla yükümlüdürler.
Birinci fıkradaki teşekküller, ilgili Bakanlıkça teşekküle ilişkin olarak istenilen her türlü bilgi, belge ve kayıtları, tanınan süre içinde tam olarak vermek zorundadır.
SEKİZİNCİ BÖLÜM
TİCARET BAKANLIĞININ GÖREV ve YETKİLERİ
F) Teftiş ve denetleme ile görevlendirme
Madde 0091:
(Fıkranın: 6.10.1988 tarih ve 3476 sayılı Kanunun 24 üncü maddesiyle değişen şekli.) İlgili bakanlık; kooperatif üst kuruluşlarını, ilgili müesseseleri ve bağımsız denetim kuruluşlarını denetleme işleri için görevlendirilebilir.
Bunlara mütaallik esaslar 90 ıncı madde gereğince hazırlanacak tüzükte belirtilir.
DOKUZUNCU BÖLÜM
ÇEŞİTLİ HÜKÜMLER
A) Siyasi faaliyet yasağı
Madde 0092:
(12.06.1997 tarih ve 4274 sayılı Kanunun 1 inci maddesiyle ve 17.06.1997 tarihinden geçerli olarak yürürlükten kaldırılmıştır.)
DOKUZUNCU BÖLÜM
ÇEŞİTLİ HÜKÜMLER
B) Muaflıklar
Madde 0093:
Kooperatifler, kooperatif birlikleri, kooperatif merkez birlikleri ve Türkiye Milli kooperatifler Birliği;
Birbirlerinden ve ortaklarından aldıkları faiz ve komüsyonlar ile ortaklarına kefalet etmeleri dolayısiyle bunlardan aldıkları paralar, banka ve Sigorta Muameleleri Vergisinden,
Her nevi defterlerin ve anasözleşmelerin tasdiki ve açılış tasdiklerinde sayfalarının mühürlenmesi her nevi harçtan ve Damga Vergisinden,
Kiraya verilmediği veya irat getirmeyen bir cihete tahsis edilmediği müddetçe sahip oldukları gayrimenkul mallar üzerinden alınacak her türlü vergilerden,
Ortakların temlik edecekleri gayrimenkuller her türlü vergi ve harcından,
Muaftır.
13 üncü madde gereğince verilecek bildiri Damga Vergisine, diğer harç ve resimlere tabi değildir.
Gayrimenkullerin irtifak haklarının ve gayrimenkul mükellefiyetinin kooperatiflere, kooperatif birliklerine, kooperatif merkez birliklerine, Türkiye Milli Kooperatifler Birliğine sermaye konulması halinde bunlar Emlak Alım Vergisi Kanununun 9 uncu maddesindeki indirimli nispetten,
5422 sayılı Kurumlar Vergisi Kanununun 199 sayılı Kanunla değişik 7 nci maddesinin 16 ncı bendindeki esaslar dahilinde Kurumlar Vergisi muaflığından,
Faydalanırlar.
Kooperatifler, kooperatif birlikleri ve kooperatifler merkez birlikleri faaliyete geçen üst kuruluşlara girmedikleri takdirde, bu maddenin 1 nolu fıkrasının (b) bendi ile 2 nolu fıkrasından gayri fıkralarında yazılı muaflıklardan istifade edemezler.
5. (Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 13. Maddesi ile Eklenmiştir) Ortaklarının çoğunluğu kadınlardan oluşan ve kadın emeğinin değerlendirilmesi amacıyla kurulan kooperatifler ile ortaklarının çoğunluğu engellilerden oluşan kooperatiflerin, bu Kanun ve 6102 sayılı Kanun gereğince tescil ve ilana tabi işlemlerinden ücret alınmaz ve ilana tabi olanlar Türkiye Ticaret Sicili Gazetesinde ücretsiz olarak yayımlanır. Bu kooperatiflerden, 18/5/2004 tarihli ve 5174 sayılı Türkiye Odalar ve Borsalar Birliği ile Odalar ve Borsalar Kanununun 24 üncü maddesi gereğince odaya kayıt ücreti ve yıllık aidat ile aynı Kanunun 25 inci maddesinde tanımlanan munzam aidat alınmaz.
DOKUZUNCU BÖLÜM
ÇEŞİTLİ HÜKÜMLER
C) Tanıtma ve eğitim hizmetlerini sağlıyacak fon
Madde 0094:
(21.02.2001 tarih ve 4629 sayılı Kanunun 1/d maddesi uyarınca 01.01.2002 tarihinden geçerli olmak üzere 03.03.2001 tarihinde yürürlükten kaldırılmıştır.)
DOKUZUNCU BÖLÜM
ÇEŞİTLİ HÜKÜMLER
D) Uyuşmazlıklar, hakem kurulları
Madde 0095:
Kooperatif organları ile kooperatifler, kooperatiflerle bağlı bulundukları kooperatif birlikleri, kooperatif merkez birlikleri ve Türkiye Milli Kooperatifler Birliği arsasında iştigal konularına giren hususlardan dolayı çıkan analaşmazlıklar, genel hükümler saklı kalmak şartiyle anasözleşmelerinde öngörülen hakem kurullarınca da halledilebilir.
DOKUZUNCU BÖLÜM
ÇEŞİTLİ HÜKÜMLER
E) Saklı hükümler
Madde 0096:
2834 sayılı Tarım Satış Kooperatifleri ve Birlikleri Kanunu ile 2836 sayılı Tarım Kredi Kooperatifleri Kanuni hükümleri ve 7116 sayılı Kanunun yapı koopeartiflerine ait hükümleri saklıdır. Şu kadar ki, yukarıda zikredilen kanunlardan açıklık olmıyan hallerde bu kanun hükümleri uygulanır.
DOKUZUNCU BÖLÜM
ÇEŞİTLİ HÜKÜMLER
E) Saklı hükümler
Madde 0097:
2834 ve 2836 sayılı kanunlarla kurulan kooperatif ve kooperatif birlikleri, kooperatif merkez birlikleri halinde teşkilatlanabilecekleri gibi Türkiye Milli Kooperatifler Birliğine de girebilirler.
DOKUZUNCU BÖLÜM
ÇEŞİTLİ HÜKÜMLER
F) Anonim şirket hükümlerine atıf
Madde 0098:
Bu kanunda aksine açıklama oymıyan hususlarda Türk Ticaret Kanunundaki Anonim Şirketlere ait hükümler uygulanır.
DOKUZUNCU BÖLÜM
ÇEŞİTLİ HÜKÜMLER
C) Davaların niteliği ve muhakeme usulü
Madde 0099:
Bu kanunda düzenlenen hususlardan doğan hukuk davaları, tarafların tacir olup olmadıklarına bakılmaksızın ticari dava sayılır.
Bu davalarda basit muhakeme usulu uygulanır.
DOKUZUNCU BÖLÜM
ÇEŞİTLİ HÜKÜMLER
H) Kaldırılan hükümler
Madde 0100:
Türk Ticaret Kanununun kooperatiflere ait 6 ncı faslını teşkil eden 485 - 502 nci maddeeri yürürlükten kaldırılmıştır.
DOKUZUNCU BÖLÜM
ÇEŞİTLİ HÜKÜMLER
Ek Madde 0001: İlgili Bakanlık
(6.10.1988 tarih ve 3476 sayılı Kanunun 26 ncı maddesiyle eklenmiştir.) Bu Kanunda geçen Bakanlık isimleri İlgili bakanlık olarak değiştirilmiştir.
(Fıkra 13.06.2010 tarih ve 27610 sayılı Resmi Gazetede yayımlanan 5983 Sayılı Kanun ile Değişmiştir.) İlgili bakanlık deyiminden, bu Kanun kapsamındaki tarımsal amaçlı kooperatifler ve üst kuruluşları için Tarım ve Köyişleri Bakanlığı, yapı kooperatifleri ve üst kuruluşları için Bayındırlık ve İskan Bakanlığı ve diğer kooperatifler ve üst kuruluşlar için ise Sanayi ve Ticaret Bakanlığı anlaşılır.
DOKUZUNCU BÖLÜM
ÇEŞİTLİ HÜKÜMLER
Ek Madde 0002: Cezai sorumluluk
(Madde 08.02.2008 tarih ve 26781 sayılı Resmi Gazetede yayımlanan Kanun ile Değişmiştir.).
1. 8 inci maddenin üçüncü ve dördüncü fıkralarına (1), 16 ncı maddenin beşinci fıkrasına, 24 üncü maddenin birinci fıkrasına, 46 ncı maddenin ikinci fıkrasına, (1) 56 ncı maddenin ikinci ve altıncı fıkralarına (1), 59 uncu maddenin dördüncü, altıncı, yedinci ve sekizinci fıkralarına, 62 nci maddenin ikinci fıkrası gereği sorumlulukları altında bulunan para, mal, defter, belge ve diğer kooperatif varlıklarını teslim etmeyen (1) ve 90 ıncı maddenin beşinci fıkrasına aykırı hareket eden kooperatif ve üst kuruluşlarının yönetim kurulu üyeleri ve memurları ile 72 nci maddenin dördüncü fıkrasına aykırı hareket eden kooperatif üst kuruluşlarının yönetim kurulu üyeleri (1) üç aydan iki yıla kadar hapis ve elli günden beşyüz güne kadar adlî para cezası ile cezalandırılırlar.
2. 45 inci maddenin birinci fıkrası gereği genel kurulu zamanında (1) olağan toplantıya çağırmayan yönetim kurulu üyeleri ile 2 nci maddenin dördüncü fıkrasına, 8 inci maddenin ikinci fıkrasına, 16 ncı maddenin birinci fıkrasına, 66 ncı maddenin ikinci fıkrasına ve 90 ıncı maddenin üçüncü fıkrasına aykırı hareket eden kooperatif ve üst kuruluşlarının yönetim kurulu üyeleri dokuz (1) aya kadar hapis ve otuz günden üçyüz güne kadar adlî para cezası ile cezalandırılırlar.
3. 56 ncı maddenin ikinci ve dördüncü fıkralarına, 66 ncı maddeye, 67 nci maddenin birinci ve ikinci fıkralarına aykırı hareket eden ve ek 3 üncü maddeye aykırı uygulamaları araştırmayan (1) kooperatif ve üst kuruluşlarının denetim kurulu üyeleri bir aydan dokuz (1) aya kadar hapis ve otuz günden üçyüz güne kadar adlî para cezası ile cezalandırılırlar.
4. (Bent 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 14. Maddesi ile Eklenmiştir) Ek 5 inci maddenin ikinci fıkrasına ve bu madde kapsamında çıkarılan yönetmelikte belirlenen yükümlülüklere aykırı hareket eden yönetim kurulu üyelerinin her biri, her bir yükümlülük için ayrı ayrı olmak üzere bin Türk lirası idari para cezası ile cezalandırılır. Aynı denetim kapsamında aynı kişiye verilebilecek idari para cezalarının toplam tutarı onbin Türk lirasını geçemez.
İlgili bakanlık, kooperatifler ve üst kuruluşlarının yönetim ve denetim kurulu üyeleri ile memurları hakkında görevlerine ilişkin olarak işledikleri suçlardan dolayı açılan kamu davalarına katılma talebinde bulunabilir.
(Fıkra 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 14. Maddesi ile Eklenmiştir) Bu maddede öngörülen idari para cezaları ilgili Bakanlık tarafından uygulanır. İlgili Bakanlık, bu yetkisini il müdürlüklerine devredebilir. Bu Kanuna göre verilen idari para cezaları, tebliğ tarihinden itibaren bir ay içinde ödenir.
(1) 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 14. Maddesi ile Maddenin birinci fıkrasının (1) numaralı bendinde yer alan üçüncü fıkrasına ibaresi üçüncü ve dördüncü fıkralarına şeklinde değiştirilmiş, bende 16 ncı maddenin beşinci fıkrasına, ibaresinden sonra gelmek üzere 24 üncü maddenin birinci fıkrasına, 46 ncı maddenin ikinci fıkrasına, ibaresi eklenmiş, bentte yer alan altıncı fıkrasına ibaresi ikinci ve altıncı fıkralarına şeklinde değiştirilmiş, bende fıkralarına ibaresinden sonra gelmek üzere , 62 nci maddenin ikinci fıkrası gereği sorumlulukları altında bulunan para, mal, defter, belge ve diğer kooperatif varlıklarını teslim etmeyen ibaresi, memurları ibaresinden sonra gelmek üzere ile 72 nci maddenin dördüncü fıkrasına aykırı hareket eden kooperatif üst kuruluşlarının yönetim kurulu üyeleri ibaresi eklenmiş, (2) numaralı bendinde yer alan Genel kurulu ibaresi 45 inci maddenin birinci fıkrası gereği genel kurulu zamanında şeklinde, altı ibaresi dokuz şeklinde, (3) numaralı bendinde yer alan 66 ve 67 nci maddeye aykırı hareket eden ibaresi 66 ncı maddeye, 67 nci maddenin birinci ve ikinci fıkralarına aykırı hareket eden ve ek 3 üncü maddeye aykırı uygulamaları araştırmayan şeklinde, altı ibaresi dokuz şeklinde değiştirilmiştir.
DOKUZUNCU BÖLÜM
ÇEŞİTLİ HÜKÜMLER
Ek Madde 0003: Bağdaşmayan görevler
(Madde 12.04.2011 Tarih ve 27903 Sayılı Resmi Gazetede yayınlanan 6215 Sayılı Kanun ile eklenmiştir.)
Kooperatifler ve üst kuruluşlarının yönetim kurulu üyeleri ve denetçileri; bu kooperatiflerin ve üst kuruluşlarının hissedarı oldukları şirketlerde, katıldıkları vakıflarda ve diğer teşekküllerde yönetim kurulu üyesi veya denetçi olamazlar, personel olarak yahut başka bir şekilde ücretli görev alamazlar.
Birinci fıkrada belirtilen diğer görevleri bulunmasına rağmen kooperatif ve üst kuruluşlarında yönetim kurulu üyesi veya denetçi olarak seçilenler, seçildikleri tarih itibariyle diğer görevlerinden ayrılmak zorundadırlar. Bu görevlerinden ayrılmayanların yönetim kurulu üyeliğine veya denetçiliğe seçilmelerine ilişkin işlemler hükümsüzdür. Seçildikten sonra birinci fıkradaki diğer görevleri edinen kooperatif ve üst kuruluşlarının yönetim kurulu üyeleri ve denetçilerinin sonradan edindikleri görevlere ilişkin seçilme veya görevlendirme işlemleri ile sözleşmeler de hükümsüzdür. Yönetim kurulu üyeliğine veya denetçiliğe seçilme işlemleri bu şekilde hükümsüz olanların yerlerine yedekleri çağrılır.
Kooperatifler ve üst kuruluşlarının yönetim kurulu üyeleri ve denetçilerinin fiilen bu görevleri yürüttükleri dönemde; bunların eş ve ikinci derece dâhil kan ve kayın hısımları, bu kooperatifler ve üst kuruluşları ile % 50'den fazla hissedarı oldukları şirketlerde, katıldıkları vakıflarda ve diğer teşekküllerde yönetim kurulu üyesi veya denetçi olamazlar, personel olarak veya başka bir şekilde ücretli olarak işe alınamazlar.
Bu madde hükümlerine aykırı uygulamalar denetçiler tarafından araştırılır.
Birinci fıkraya aykırı olarak görev yapmakta olanlar, bu maddenin yürürlüğe girdiği tarihten itibaren üç ay içerisinde bu görevlerinden sadece birisini tercih ederek diğerlerinden ayrılırlar. Süresi içerisinde tercihte bulunmayanların seçilmiş oldukları kooperatif veya üst kuruluşlarındaki yönetim kurulu üyeliği veya denetçilik görevleri dışındaki diğer görevlerinin tamamı kendiliğinden sona erer.
DOKUZUNCU BÖLÜM
ÇEŞİTLİ HÜKÜMLER
Ek Madde 0004: Üniversitelerin yönetim kurulunda üye bulundurma hakkı
(Madde 28.07.2021 tarih ve 31551 sayılı Resmi Gazetede yayımlanan 7333 Sayılı Kanunun 8. Maddesi ile Yürürlükten Kaldırılmıştır.)
Ek Madde 0005 : Kooperatif Bilgi Sistemi:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 15. Maddesi ile Eklenmiştir)
Ticaret Bakanlığı tarafından tüm kooperatif ve üst kuruluşlarının, kooperatifçilik hizmetlerine elektronik ortamda eriştiği ve merkezî veri tabanının yönetildiği Kooperatif Bilgi Sistemi (KOOPBİS) kurulur.
Kooperatifin ticaret sicili kayıtlarının, finansal tablolarının, yönetim kurulu ve denetçi raporlarının, genel kurul toplantı evrakının, ortakların kimlik, iletişim, pay ve ödemelerine ilişkin bilgilerinin KOOPBİS'e işlenmesinden yönetim kurulu sorumludur.
İlgili Bakanlık ile kooperatif ve üst kuruluşları, görevleri ile sınırlı kalmak şartıyla, ortakların ve ortak olmak için başvuranların kişisel verilerini KOOPBİS'te işlemeye ve görüntülemeye yetkilidir. İlgili Bakanlık; denetim, istatistik üretme, hizmetlerde otomasyonu artırma, ülke kooperatifçiliğinin geliştirilmesi ve kooperatif ortaklarının haklarının korunması amacıyla sistemde işlenen verileri, kamu kurum ve kuruluşlarına aktarabilir. Elde edilen veriler 6698 sayılı Kanuna aykırı olarak kullanılamaz, aktarılamaz veya başka bir şekilde işlenemez.
KOOPBİS'te tutulacak veriler ile elektronik ortamda sunulacak hizmetlerden faydalanılmasına, bu sistem üzerinde işlenen kişisel verilerin aktarımı ile güvenliğin sağlanmasına ve aydınlatma yükümlülüğünün ne şekilde yerine getirileceğine ilişkin usul ve esaslar ilgili bakanlıklar ile Kişisel Verileri Koruma Kurumunun görüşü alınarak Ticaret Bakanlığı tarafından çıkarılan yönetmelikle belirlenir.
DOKUZUNCU BÖLÜM
ÇEŞİTLİ HÜKÜMLER
Geçici Madde 0001:
(24.4.1969 tarih ve 1163 sayılı Kanunun kendi numarasız geçici maddesi olup teselsül için numaralandırılmıştır; 16.11.1971 tarih ve 1496 sayılı Kanunun 1 inci maddesiyle değişen şekli.) Halen kurulmuş ve faaliyette bulunan kooperatifler sözleşmelerini üç sene içinde bu kanun hükümlerine intikabak ettirmek zorundadırlar. Bu hususa riayet etmiyen kooperatifler dağılmış sayılırlar. Kanunen tasfiye ile vazifelendirilmiş kimseler tarafından dağılmadan başlıyarak iki ay içinde tasfiyeye geçilmediği takdirde Ticaret Bakanlığı veya Hazine tarafından mahkemeden tasfiye memuru atanması istenebilir.
Anasözleşmelerini bu kanuna intibak ettirmek için koopeartiflerin yapacakları genel kurullar, olağan genel kurulların usul ve çoğğunluğuna göre toplanır ve karar verilir.
DOKUZUNCU BÖLÜM
ÇEŞİTLİ HÜKÜMLER
Geçici Madde 0002:
(8.6.1981 tarih ve 2475 sayılı Kanunun 2 nci maddesiyle eklenen geçici madde hükmü olup madde numarası teselsül ettirilmiştir.) Bu Kanunun yayımından önce kurulmuş bulunan ve Kamu Kuruluşlarından kredi alan yapı kooperatiflerinin anasözleşmelerindeki 1163 sayılı Kooperatifler Kanununun bu Kanunla değişik 52 nci maddesine aykırı hükümler, herhangi bir işlem yapılmaksızın anılan maddeye göre düzeltilmiş sayılır.
DOKUZUNCU BÖLÜM
ÇEŞİTLİ HÜKÜMLER
Geçici Madde 0003:
(Madde 13.06.2010 Tarih ve 27610 Sayılı Resmi Gazetede Yayınlanan 5983 Sayılı Kanun ile Eklenmiştir.)
1163 sayılı Kooperatifler Kanununun ek 1 inci maddesi uyarınca Sanayi ve Ticaret Bakanlığınca yapı kooperatifleri ve üst kuruluşları ile ilgili başlatılmış veya planlanmış iş ve işlemler ile bunlara dair her türlü hak, yetki ve görevler Bayındırlık ve İskan Bakanlığına devredilmiştir. Bayındırlık ve İskan Bakanlığı, Sanayi ve Ticaret Bakanlığınca başlatılmış veya planlanmış iş ve işlemleri yürütmeye, bunlar hakkında yeni iş ve işlemler yapmaya, gerekli görülenleri tasfiye etmeye yetkilidir.
Bayındırlık ve İskan Bakanlığı; Kooperatifler Kanununun ek 1 inci maddesi uyarınca yapılan iş ve işlemlerden dolayı Sanayi ve Ticaret Bakanlığının taraf olduğu işlemlerde ve sözleşmelerde taraf olur ve bu Bakanlık leh ve aleyhine açılmış ve bu maddenin yürürlüğe girmesinden önce bu Bakanlık tarafından yapılmış olan iş ve işlemler sebebiyle açılacak olan davalarda kendiliğinden taraf sıfatını kazanır.
Bu madde ile devredilmesi öngörülen her türlü işleme ilişkin evrak ile dava dosyaları ve sair malzemenin devri, Bayındırlık ve İskan Bakanlığı ile Sanayi ve Ticaret Bakanlığınca müştereken belirlenecek usul ve esaslara göre gerçekleştirilir.
DOKUZUNCU BÖLÜM
ÇEŞİTLİ HÜKÜMLER
Geçici Madde 0004:
(Madde 13.06.2010 Tarih ve 27610 Sayılı Resmi Gazetede Yayınlanan 5983 Sayılı Kanun ile Eklenmiştir.)
Bayındırlık ve İskan Bakanlığının personel ve teşkilat yapısı, yapı kooperatifleri ile ilgili olarak bu Kanun ile verilen görevleri yürütmeye hazır hâle getirilinceye kadar, hizmetine ihtiyaç duyulan personel, her türlü özlük hakları saklı kalmak kaydıyla Sanayi ve Ticaret Bakanlığınca, Bayındırlık ve İskan Bakanlığı emrinde bu maddenin yürürlük tarihinden itibaren bir yıl süre ile geçici olarak görevlendirilir.
DOKUZUNCU BÖLÜM
ÇEŞİTLİ HÜKÜMLER
Geçici Madde 0005:
(Madde 28.07.2021 tarih ve 31551 sayılı Resmi Gazetede yayımlanan 7333 Sayılı Kanunun 9. Maddesi ile Yürürlükten Kaldırılmıştır.)
Geçici Madde 0006:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 16. Maddesi ile Eklenmiştir)
Bu maddeyi ihdas eden Kanunla yapılan değişiklikler uyarınca hazırlanacak yönetmelikler, bu maddenin yürürlüğe girdiği tarihten itibaren altı ay içinde çıkarılır.
Geçici Madde 0007:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 17. Maddesi ile Eklenmiştir)
55 inci ve 65 inci maddelerin üçüncü fıkraları bu maddenin yürürlüğe girdiği tarihte görevde bulunan yönetim kurulu üyeleri ve denetçiler için yapılacak ilk seçimlere kadar uygulanmaz. Mezkûr fıkralarda yer alan dokuz aylık süre 31/12/2022 tarihine kadar seçilecek yönetim kurulu üyeleri ve denetçiler için bu tarihten itibaren başlar.
Geçici Madde 0008:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 18. Maddesi ile Eklenmiştir)
KOOPBİS, bu maddenin yürürlüğe girdiği tarihten itibaren bir yıl içinde kurulur. İlgili bakanlıklar, sistemin kurulum sürecinde kendi sistemlerindeki verileri aktarmakla, uygulamaya geçtikten sonra da kooperatif ve üst kuruluşlarınca yapılan veri girişlerini takip etmekle sorumludurlar.
(1. Cümle 01.02.2023 tarih ve 32091 sayılı Resmi Gazetede yayımlanan 7435 Sayılı Kanunun 2. Maddesi ile Değişmiştir.) Kooperatif ve üst kuruluşları yönetim kurulu üyeleri, kooperatifin; ticaret sicili kayıtlarını, fınansal tablolarını, yönetim kurulu yıllık faaliyet raporlarını, genel kurul toplantı evrakını, ortaklarının kimlik, iletişim, pay ve ödemelerine ilişkin bilgilerini KOOPBİS'in kurulmasını müteakip bir yıl içinde KOOPBİS'e aktarmakla yükümlüdür. (2. Cümle 01.02.2023 tarih ve 32091 sayılı Resmi Gazetede yayımlanan 7435 Sayılı Kanunun 2. Maddesi ile Eklenmiştir) Bu süre Ticaret Bakanlığınca altı aya kadar uzatılabilir. (3. Cümle 29.05.2024 tarih ve 32560 sayılı Resmi Gazetede yayımlanan 7511 Sayılı Kanunun 1. Maddesi ile Eklenmiştir) Buna rağmen geçiş sürecinin tamamlanamadığının tespit edilmesi halinde Ticaret Bakanlığınca birer yıl olmak üzere iki defa daha süre uzatımı yapılabilir. Bu süreçte kooperatifler ve üst kuruluşları, genel kurul toplantısına katılma hakkını haiz ortakları gösteren listeleri bu madde yürürlüğe girmeden önceki hükümlere göre almaya devam ederler. (5. Cümle 29.05.2024 tarih ve 32560 sayılı Resmi Gazetede yayımlanan 7511 Sayılı Kanunun 1. Maddesi ile Eklenmiştir) Bu süre sona erinceye kadar kooperatif ve üst kuruluşlarının yönetim kurulu üyeleri ve memurları hakkında, 24 üncü ve ek 5 inci maddelerde yer alan KOOPBİS yükümlülüğüne aykırı davranmaları nedeniyle ek 2 nci maddenin birinci fıkrasının (1) ve (4) numaralı bentlerinde yer alan hükümler uygulanmaz.
Bu maddenin ikinci fıkrasında belirtilen yükümlülüklerini yerine getirmeyen kooperatif ve üst kuruluşlarının yönetim kurulu üyeleri, ek 2 nci maddenin birinci fıkrasının (4) numaralı bendi uyarınca idari para cezası ile cezalandırılırlar.
Geçici Madde 0009:
(Madde 26.10.2021 tarih ve 31640 sayılı Resmi Gazetede yayımlanan 7339 Sayılı Kanunun 19. Maddesi ile Eklenmiştir)
Kooperatifler ve üst kuruluşları, anasözleşmelerini en geç beş (1) yıl içinde bu Kanun hükümlerine intibak ettirmek zorundadır. Anasözleşmelerini intibak ettirmeyen kooperatif ve üst kuruluşları dağılmış sayılır. Kanunen tasfiye ile görevlendirilmiş kimseler tarafından dağılmadan başlayarak iki ay içinde tasfiye işlemlerine geçilmemesi halinde, kooperatif ve üst kuruluşun ortakları ya da alacaklıları tarafından mahkemeden iki yıl içinde tasfiye memuru atanması istenebilir.
Anasözleşmeler intibak ettirilinceye kadar, mevcut anasözleşmelerin bu Kanuna aykırı olmayan hükümleri uygulanır.
Anasözleşmelerini bu Kanuna intibak ettirmek için kooperatifler ve üst kuruluşlarının yapacakları genel kurulları, olağan genel kurulların usul ve çoğunluğuna göre toplanır ve karar verir.
(1) üç İbaresi 29.05.2024 Tarih ve 32560 sayılı Resmi Gazetede Yayımlanan 7511 Sayılı Kanunun 2. Maddesi ile beş şeklinde değişmiştir.
Geçici Madde 0010 :
(Madde 25.12.2021 tarih ve 31700 sayılı Resmi Gazetede yayımlanan 7346 Sayılı Kanunun 3. Maddesi ile 26/10/2021 tarihinden itibaren geçerli olmak üzere yayımı tarihinde Eklenmiştir)
72 nci maddenin dördüncü fıkrasının birinci cümlesi hükmü kamu kaynaklı tarımsal desteklemelere aracılık yapan kooperatifler hakkında 1/1/2024 tarihinden itibaren uygulanır.
Geçici Madde 0011 :
(Madde 09.03.2023 tarih ve 32127 sayılı Resmi Gazetede yayımlanan Anayasa Mahkemesi nin 16/2/2023 tarihli ve E.: 2022/126, K.: 2023/29 sayılı Kararı ile İptal edilmiştir.)
DOKUZUNCU BÖLÜM
ÇEŞİTLİ HÜKÜMLER
İ) Yürürlüğe girme
Madde 0101:
Bu kanun yayımlandığı tarihten 3 ay sonra yürürlüğe girer.
DOKUZUNCU BÖLÜM
ÇEŞİTLİ HÜKÜMLER
I) Kanunu yürütecek makam
Madde 0102:
Bu kanun hükümlerini Bakanlar Kurulu yürütür.
Geçici Madde 0001:
Unvanları 1 inci maddede belirlenen esasa uymayan kooperatifler ve üst kuruluşları, anasözleşme değişikliği yapmak suretiyle unvanlarını altı ay içinde bu Kanuna uygun hale getirerek tescil ettirmek zorundadırlar.
Bu Kanunun 14 üncü maddesiyle değiştirilen 56 ncı maddenin birinci fıkrasının (2) numaralı bendine göre, aynı türde birden fazla kooperatifte yönetim kurulu üyesi olanlar, Kanunun yürürlüğe girmesini takip eden 3 ay içerisinde bu üyeliklerinden yalnız birini tercih ederek diğerlerinden ayrılırlar.
Geçici Madde 0002:
Bu Kanunun yürürlük tarihinden önce tüzelkişilik kazanmış olan kooperatif üst kuruluşları bu Kanun hükümlerine göre kurulmuş sayılır.
Geçici Madde 0003:
Halen kurulmuş ve faaliyette bulunan kooperatifler, anasözleşmelerini iki yıl içerisinde bu Kanun hükümlerine intibak ettirmek zorundadırlar. Bu hususa riayet etmeyen kooperatifler dağılmış sayılır. Kanunen tasfiye ile görevlendirilmiş kimseler tarafından dağılmadan başlıyarak iki ay içerisinde tasfiyeye geçilmediği takdirde, ilgili bakanlık veya Hazine tarafından mahkemeden tasfiye memuru atanması istenebilir.
Anasözleşmelerini bu Kanuna intibak ettirmek için kooperatiflerin yapacakları genel kurullar, olağan genel kurulların usul ve çoğunluğuna göre toplanır ve karar verirler.
Yükleyen: yasinuzunoglu
