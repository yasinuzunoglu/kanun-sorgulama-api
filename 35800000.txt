3580 sayılı Öğretmen ve Eğitim Uzmanı Yetiştiren Yükseköğretim Kurumlarında Parasız Yatılı veya Burslu Öğrenci Okutma ve Bunlara Yapılacak Sosyal Yardımlara İlişkin Kanun
Yayımlandığı Resmî Gazete Tarihi: 04.07.1989
Yayımlandığı Resmî Gazete Sayısı: 20215
Kabul Tarihi	15.06.1989
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0001: Amaç
Bu Kanunun amacı, öğretmenlik mesleğini ve eğitim uzmanlığını cazip hale getirerek eğitimin kalitesini yükseltmek; öğretmen ve eğitim uzmanı yetiştiren yükseköğretim kurumlarına talebi artırmak için Milli Eğitim Bakanlığı adına mecburi hizmet karşılığı parasız yatılı veya burslu öğrenci okutmak ve bunlarla ilgili usul ve esasları düzenlemektir.
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0002: Kapsam
Bu Kanun, öğretmen ve eğitim uzmanı yetiştiren yükseköğretim kurumlarının öğretmen ve eğitim uzmanı yetiştiren programlarında, Milli Eğitim Bakanlığı adına mecburi hizmet karşılığı ön lisans, lisans ve lisansüstü öğrenim yapmaya hak kazanmış olan öğrencileri kapsar.
BİRİNCİ BÖLÜM
Genel Hükümler
Amaç, Kapsam ve Tanımlar
Madde 0003: Tanımlar
Bu Kanunda geçen;
Bakanlık, Milli Eğitim Bakanlığını;
Parasız Yatılılık, şartları taşıyan öğrencilerin mecburi hizmet karşılığında barınma, beslenme, giyinme, öğrenim harcı ve harçlık gibi ihtiyaçlarının karşılanmasını;
Bursluluk, şartları taşıyan öğrencilerin mecburi hizmet karşılığında belirlenecek miktarda para verilmek suretiyle desteklenmelerini;
Öğretmen ve Eğitim Uzmanı Yetiştiren yükseköğretim Kurumları; (03.05.1990 tarih ve 3641 sayılı Kanunun 1 inci maddesiyle değişen şekli.) Eğitim Yüksekokullarını, Sanat Eğitimi Yüksekokullarını, Eğitim Fakültelerini, Mesleki ve Teknik Eğitim Fakültelerini, İlahiyat Fakültelerini, Fen Fakültelerini, Edebiyat Fakültelerini, Fen-Edebiyat Fakültelerini, Eğitim Bilimleri Fakültesi ile Dil ve Tarih Coğrafya Fakültesini;
İfade eder.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0004: Parasız yatılı okutulacak veya burs verilecek öğrencilerin tespiti
Bakanlık, kendisine bağlı her derece ve türdeki örgün ve yaygın eğitim kurumlarının öğretmen ve uzman ihtiyacını karşılamak üzere, öğretmen ve eğitim uzmanı yetiştiren yükseköğretim kurumlarında parasız yatılı ve burslu öğrenci okutabilir.
Parasız yatılı ve burslu öğrenci kontenjanları Bakanlıkça tespit edilir.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0005: Parasız yatılılık ve bursluluk süresi
Parasız yatılılık ve bursluluk süresi, öğrencinin devam ettiği öğretim programının süresi kadardır. Bu süre Bakanlıkça gerekli görüldüğü takdirde bir yıl uzatılabilir.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0006: Parasız yatılılık veya bursluluktan faydalanma
Parasız yatılılık veya bursluluk, öğrencinin okula kesin kaydının yapıldığı tarihi izleyen ilk ayın başından itibaren başlar.
Burs ve harçlıkların ödenmesine tatil aylarında devam edilir.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0007: Parasız yatılılıktan bursluluğa, bursluluktan parasız yatılılığa geçiş
Bir defaya mahsus olmak üzere, parasız yatılı öğrenciler bursluluğa, burslu öğrenciler parasız yatılılığa geçirilebilirler.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0008: Başka kurum burslarından faydalanma
Bakanlık adına parasız yatılı veya burslu okuma imkanlarını kullanan öğrenciler mecburi hizmet karşılığı olmayan gerçek ve tüzelkişilerce verilen burslardan ancak Bakanlığın izniyle yararlanabilirler.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0009: Öğrenim kurumunu değiştirme
Parasız yatılı veya burslu okutulan öğrenciler, bulundukları öğretim kurumunun tabi olduğu mevzuata uygun olarak Bakanlık izniyle öğretim kurumları arasında yatay geçiş yapabilirler.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0010: Burs ve harçlık miktarı
Her yıl burslu öğrencilere verilecek burs miktarı ile parasız yatılı öğrencilere verilecek harçlık miktarı Cumhurbaşkanınca (1) tespit edilir.
(1) Milli Eğitim Bakanlığının teklifi üzerine Bakanlar Kurulunca İbaresi 04.07.2018 Tarih ve 30431 Sayılı Resmi Gazetede Yayımlanan 0698 Sayılı KHK ın 43. Maddesi ile Cumhurbaşkanınca şeklinde değişmiştir.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0011: Eğitim giderlerinin karşılanması
(29.01.2004 tarih ve 25361 sayılı Resmi Gazete de yayımlanan 5079 sayılı Kanunun 1 inci maddesiyle başlığı ile birlikte değişen şekli.) Parasız yatılı öğrencilerin belirlenecek miktarda kitap, kırtasiye ve diğer eğitim giderleri Bakanlıkça karşılanır.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0012: Sorumluluk
Parasız yatılı veya burslu okuma hakkını kaybeden veya öğrenim kurumunu terk edenlere Bakanlıkça yapılmış masraflar, faizi ile birlikte tahsil olunur. Yüklenme senedi hükümleri saklıdır.
İKİNCİ BÖLÜM
Parasız Yatılılık ve Bursluluk ile İlgili Hükümler
Madde 0013: Yükümlülük
Bakanlıkça parasız yatılı veya burslu olarak okutulan öğrenciler, 657 sayılı Devlet Memurları Kanununun 224 üncü ve 225 inci maddelerindeki hükümlere tabidirler.
ÜÇÜNCÜ BÖLÜM
Çeşitli Hükümler
Madde 0014: Yönetmelik
(29.01.2004 tarih ve 25361 sayılı Resmi Gazete de yayımlanan 5079 sayılı Kanunun 2 nci maddesiyle değişen şekli.) Bakanlıkça öğretmen ve eğitim uzmanı yetiştiren yükseköğretim kurumlarında parasız yatılı veya burslu okutulacak öğrencilerde aranacak şartlara; kontenjanların tespit ve dağıtımına; seçimine; parasız yatılı öğrencilikten burslu öğrenciliğe, burslu öğrencilikten parasız yatılı öğrenciliğe geçmeye; öğrenim süresine; eğitim giderlerinin karşılanmasına; parasız yatılı veya burslu öğrenciliğin sona ermesine; parasız yatılı veya burslu öğrencilerin okul değiştirmelerine ilişkin hususlarla bu Kanunun uygulanmasıyla ilgili diğer hususlar Bakanlıkça çıkarılacak yönetmelikle düzenlenir.
ÜÇÜNCÜ BÖLÜM
Çeşitli Hükümler
Geçici Madde 0001: Bu Kanunun yayımı tarihinden önce Bakanlık adına yükseköğretim kurumlarında burslu olarak öğrenimlerine devam etmekte olan öğrenciler, bu Kanun hükümlerine uymak şartıyla bu haklardan yararlandırılabilirler.
ÜÇÜNCÜ BÖLÜM
Çeşitli Hükümler
Geçici Madde 0002: Bu Kanuna göre çıkarılacak yönetmelik yürürlüğe konuluncaya kadar Yurt İçinde Mecburi Hizmet Karşılığı Öğrenci Okutma ve İhtisas Yaptırma Yönetmeliği nin bu Kanuna aykırı olmayan hükümlerinin uygulanmasına devam olunur.
ÜÇÜNCÜ BÖLÜM
Çeşitli Hükümler
Madde 0015: Yürürlük
Bu Kanun yayımı tarihinde yürürlüğe girer.
ÜÇÜNCÜ BÖLÜM
Çeşitli Hükümler
Madde 0016: Yürütme
Bu Kanun hükümlerini Bakanlar Kurulu yürütür.
Yükleyen: yasinuzunoglu
